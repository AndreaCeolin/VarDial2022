{"id": "9174596", "revid": "15756", "url": "https://it.wikipedia.org/wiki?curid=9174596", "title": "LHS 1678", "text": "LHS 1678, \u00e8 una stella nella costellazione del Bulino, distante 65 anni luce dal sistema solare e di magnitudine +12,5. Si tratta di una nana rossa attorno alla quale sono stati scoperti due pianeti extrasolari di piccole dimensioni, pi\u00f9 un terzo candidato la cui scoperta, al 2021, rimane da confermare. Oltre alla presenza dei pianeti la stella ha un compagno di cui ancora non \u00e8 chiara la natura: potrebbe trattarsi di una nana rossa ancor pi\u00f9 piccola oppure di una nana bruna.\nCaratteristiche.\nLHS 1678 \u00e8 una nana rossa di tipo spettrale M2V, relativamente tranquilla e poco attiva rispetto ad altre del suo genere pi\u00f9 giovani, la sua et\u00e0 \u00e8 infatti stata stimata da un minimo di 4 a un massimo di 9 miliardi di anni.\nAnche se non osservata direttamente, il movimento del centro di massa della stella indica la presenza di una compagna la cui natura non \u00e8 ancora nota. Potrebbe trattarsi di un'altra nana rossa anche se i dati fotometrici escludono che si tratti di una stella ugualmente massiccia come la principale. Rimane la possibilit\u00e0 che sia una piccolissima nana rossa con una massa appena sufficiente per sviluppare la fusione dell'idrogeno nel nucleo, o pi\u00f9 probabilmente, potrebbe trattarsi di una nana bruna.\n\u00c8 stata anche considerata l'ipotesi che la compagna possa essere una nana bianca, tuttavia per gli stessi motivi per cui gli astronomi escludono nane rosse relativamente massicce, ritengono molto improbabile che possa trattarsi di una nana bianca.\nSistema planetario.\nNel gennaio 2021 tramite il telescopio spaziale TESS sono stati scoperti due pianeti con il metodo del transito. Successivamente il sistema \u00e8 stato osservato\nda Terra per misurare variazioni della velocit\u00e0 radiale della stella, con lo scopo di confermare la scoperta dei pianeti e determinarne la massa.\nLHS 1678 b, il pianeta pi\u00f9 interno, \u00e8 uno dei pi\u00f9 piccoli pianeti conosciuti: ha un raggio del 70% di quello terrestre, una massa massima che \u00e8 un terzo di quella della Terra e quella media di solo 5 volte la massa lunare. Orbita in prossimit\u00e0 della stella, compiendo una rivoluzione in poco pi\u00f9 di 20 ore, a una distanza di 0,01251 UA, equivalenti a 1,88 milioni di chilometri. Dato che riceve 93 volte la quantit\u00e0 di radiazione che la Terra riceve dal Sole, si pensa che sia un mondo rovente privo di atmosfera, ed essendo in rotazione sincrona per via della vicinanza alla stella, avrebbe una temperatura superficiale di oltre 1000 K nell'emisfero diurno.\nLHS 1678 c \u00e8 invece un po' pi\u00f9 grande, ha una raggio paragonabile a quello terrestre e una massa massima di e orbita attorno alla stella in 3,7 giorni. Si trova in quella che viene definita la \"Venus Zone\" (VZ), una zona nei pressi del bordo interno della zona abitabile dove esistono grandi probabilit\u00e0 che un pianeta abbia sviluppato condizioni simili a quelle di Venere, con un effetto serra incontrollato che ha innalzato notevolmente la temperatura media superficiale per un pianeta che riceve, in questo caso, 13 volte la radiazione che riceve la Terra dal Sole.\nNon \u00e8 stato confermato ancora il terzo pianeta, le cui dimensioni sono paragonabili a quelle del pianeta c e che orbiterebbe a 0,03995 UA in un periodo di 5 giorni, ricevendo 9 volte la radiazione che riceve la Terra dal Sole.\nSotto un prospetto del sistema planetario"}
{"id": "9174615", "revid": "446353", "url": "https://it.wikipedia.org/wiki?curid=9174615", "title": "Capit\u00e1n Prat", "text": "Navi.\nQuattro unit\u00e0 della Armada de Chile hanno portato il nome di \"Capit\u00e1n Prat\", in onore dell'eroe nazionale cileno Arturo Prat:"}
{"id": "9174627", "revid": "125301078", "url": "https://it.wikipedia.org/wiki?curid=9174627", "title": "Testa dell'Arietta", "text": "La Testa dell'Arietta ( \"T\u00eate d'Arietta\" - 3.001 ) \u00e8 una montagna delle Alpi Graie che si trova tra il Piemonte e la Valle d'Aosta.\nCaratteristiche.\nla montagna \u00e8 collocata in fianco al colle dell'Arietta. Dal versante piemontese domina la Piana d'Azaria al fondo della val Soana.\nSalita alla vetta.\nDal versante piemontese si pu\u00f2 salire alla vetta partendo da Campiglia Soana, mentre dal versante valdostano si pu\u00f2 partire da Lillaz. In entrambi i casi si arriva al colle dell'Arietta e poi si risale la facile cresta nord-est."}
{"id": "9174629", "revid": "125325186", "url": "https://it.wikipedia.org/wiki?curid=9174629", "title": "100\u00ba Congresso degli Stati Uniti d'America", "text": "Il 100\u00ba Congresso degli Stati Uniti d'America, composto dalla Camera dei Rappresentanti e dal Senato, \u00e8 stato il ramo legislativo del governo federale statunitense in carica dal 3 gennaio 1987 al 3 gennaio 1999.\nSenato.\nSenatori ordinati per Stato.\nAlabama\nAlaska\nArizona\nArkansas\nCalifornia\nCarolina del Nord\nCarolina del Sud\nColorado\nConnecticut\nDakota del Nord\nDakota del Sud\nDelaware\nFlorida\nGeorgia\nHawaii\nIdaho\nIllinois\nIndiana\nIowa\nKansas\nKentucky\nLouisiana\nMaine\nMaryland\nMassachusetts\nMichigan\nMinnesota\nMississippi\nMissouri\nMontana\nNebraska\nNevada\nNew Hampshire\nNew Jersey\nNew York\nNuovo Messico\nOhio\nOklahoma\nOregon\nPennsylvania\nRhode Island\nTennessee\nTexas\nUtah\nVermont\nVirginia\nWashington\nVirginia Occidentale\nWisconsin\nWyoming\nCamera dei Rappresentanti.\nLeadership.\nVirginia.\n Lewis F. Payne, Jr. (D), dal 14 giugno 1988"}
{"id": "9174632", "revid": "446353", "url": "https://it.wikipedia.org/wiki?curid=9174632", "title": "Pasanauri", "text": "Pasanauri (in georgiano: \u10e4\u10d0\u10e1\u10d0\u10dc\u10d0\u10e3\u10e0\u10d8 , anche scritto \"Passanauri\") \u00e8 una piccola citt\u00e0 (\"daba\") in Georgia, situata nel distretto di Dusheti, nella regione di Mtskheta-Mtianeti.\nPasanauri si trova a circa 90 chilometri (56 miglia) a nord della capitale della nazione, Tbilisi,\u00a0ad un'altitudine di 1.050 m. sopra il livello del mare. Situata sulla strada militare georgiana, Pasanauri \u00e8 fiancheggiato dal fiume Aragvi e circondato dalle montagne del Caucaso. La temperatura media invernale \u00e8 di 0 gradi Celsius, ma spesso scende sotto i -10 gradi Celsius. A partire dal censimento del 2014, la cittadina aveva una popolazione di 1.148.\nGrazie alla sua posizione pittoresca e alla vicinanza ai siti storici vicini, nonch\u00e9 all'acqua minerale, ai percorsi escursionistici, agli oggetti artigianali e al cibo, Pasanauri divenne una popolare destinazione turistica nel periodo sovietico,\u00a0ma sub\u00ec un decadimento durante gli anni del dopoguerra."}
{"id": "9174638", "revid": "93556", "url": "https://it.wikipedia.org/wiki?curid=9174638", "title": "Karlag", "text": "Il campo di lavoro correttivo di Karaganda (), pi\u00f9 noto con l'acronimo Karlag (\u041a\u0430\u0440\u043b\u0430\u0433), \u00e8 stato uno dei pi\u00f9 estesi gulag sovietici, situato nella regione di Karaganda in Kazakistan (allora Repubblica Socialista Sovietica Kazaka).\nStoria.\nIl campo fu attivo dal 1939 al 1959 e si stima che vi transitarono milioni di persone. Nel 1950 si articolava in oltre 200 suddivisioni estendendosi in un'area di circa chilometri quadrati, comparabile alla superficie della Francia. Una delle ragioni alla base dell'istituzione del Karlag era la creazione di una vasta base agricola e industriale per lo sviluppo delle industrie carbonifere e metallurgiche del Kazakistan centrale, compreso il bacino carbonifero di Karaganda e gli impianti di rame di Zhezkazgan e Balqa\u0161. Dal 1931, il regime sovietico inizi\u00f2 arresti di massa di contadini che si erano rifiutati di unirsi alle fattorie collettive nell'area del Volga, negli oblast' di Penza, Tambov, Kursk, Vorone\u017e e Or\u00ebl. I prigionieri dovevano dedicarsi alla produzione agricola, costruire un sistema di trasporto ferroviario e lavorare nell'industria mineraria e nell'edilizia. Nell'autunno del 1931, circa famiglie erano arrivate nel centro del Kazakistan in condizioni disumane. Il tasso di mortalit\u00e0 durante il loro trasporto al Karlag era molto alto e i cadaveri venivano sepolti lungo i binari della ferrovia. Il Karlag rappresentava una sorta di Stato nello Stato con amministrazione, economia, forze militari, sistema di trasporto e servizio postale propri. Dopo la morte dei prigionieri i loro fascicoli personali venivano distrutti, rendendo impossibile conoscere il loro esatto numero."}
{"id": "9174641", "revid": "1262220", "url": "https://it.wikipedia.org/wiki?curid=9174641", "title": "Il barbiere pasticciere", "text": "Il barbiere pasticciere ( in coreano e \"Bread Barbershop\" in inglese) \u00e8 una serie animata sudcoreana-statunitense realizzata in computer grafica e prodotta dalle case produttrici Monster Studio e Columbia Pictures. \nTrama.\nLa serie \u00e8 ambientata nella Citt\u00e0 del Forno dove abitano prodotti antropomorfi e narra le avventure di Pan Barbiere, una fetta di pane che lavora come parrucchiere nel suo locale con l'aiuto dei suoi assistenti Choco e Wilk. \nProduzione.\n\"Il barbiere pasticciere\" \u00e8 stato prodotto dalla casa editrice sudcoreana Monster Studio e dalla casa editrice statunitense Columbia Pictures.\nDistribuzione.\nLa serie animata viene trasmessa in Corea del Sud su KBS1 dal 3 gennaio 2019. A livello internazionale \u00e8 stata distribuita in streaming sulle piattaforme Netflix e Prime Video, mentre in Italia la serie \u00e8 uscita in streaming il 15 agosto 2020 su Netflix ed \u00e8 andata in onda su K2 dal 9 novembre seguente."}
{"id": "9174643", "revid": "1480390", "url": "https://it.wikipedia.org/wiki?curid=9174643", "title": "Casa Vanoni", "text": "La Casa Vanoni \u00e8 un edificio storico di Milano situato in via Spadari n. 7.\nStoria.\nIl palazzo venne eretto tra il 1907 e il 1908 secondo il progetto dell'architetto Achille Manfredini. \nDescrizione.\nL'edificio, che sorge in via Spadari in un lotto compreso tra la Casa Ferrario e la Casa Giovini nel centro di Milano, si sviluppa su quattro livelli fuori terra pi\u00f9 un piano mansardato. La facciata, in vigoroso stile liberty, \u00e8 caratterizzata dalla presenza di elementi portanti in ferro al primo piano e al pian terreno, i quali evidenziano la logica linearit\u00e0 della composizione, scandita in tre parti da un ordine gigante di pilastri. L'elaborato apparato decorativo include cornici, parapetti in ferro battuto e mensole. Il prospetto culmina con un cornicione sormontato da un frontone curvilineo nei quali sono inserite delle teste leonine. Delle teste di drago ornano invece le cornici delle aperture centrali del terzo piano, affacciate su un lungo balcone ornato da un parapetto in ferro battuto capace di dare leggerezza alla facciata."}
{"id": "9174644", "revid": "633110", "url": "https://it.wikipedia.org/wiki?curid=9174644", "title": "Conferenza di Adana", "text": "La conferenza di Adana o conferenza di Yenice (in turco: \"Adana G\u00f6r\u00fc\u015fmesi\", \"Adana M\u00fclakat\u0131\" o \"Yenice G\u00f6r\u00fc\u015fmesi\", \"Yenice M\u00fclakat\u0131\") \u00e8 stato un incontro tra il presidente turco \u0130smet \u0130n\u00f6n\u00fc e il primo ministro britannico Winston Churchill in un vagone di un deposito ferroviario a Yenice, vicino Adana il 30-31 gennaio 1943, dove Churchill cerc\u00f2 di persuadere \u0130n\u00f6n\u00fc a unirsi alle potenze alleate e combattere le potenze dell'Asse durante la seconda guerra mondiale.\nLocalit\u00e0.\nL'evento divenne noto come incontro di Adana, sebbene si tenesse a Yenice, tra Adana e Mersin. Adana aveva l'aeroporto pi\u00f9 vicino a Yenice.\nYenice, una citt\u00e0 nella provincia di Mersin, \u00e8 all'incrocio tra la linea ferroviaria Adana-Mersin e la ferrovia principale da Ankara, la ferrovia \u0130stanbul-Ba\u011fdat.\nIl luogo fu un compromesso dopo una serie di colloqui tra il ministero degli Esteri turco e l'ambasciata britannica. Gli inglesi volevano che fosse a Cipro, allora parte dell'Impero britannico, mentre i turchi preferivano Ankara.\nContesto.\nDurante la seconda guerra mondiale, tutti i vicini della Turchia si erano schierati o a favore dell'Asse o degli Alleati. A ovest, la Bulgaria era alleata della Germania nazista e la Grecia era occupata dalle truppe tedesche. Il Dodecaneso, compresa Rodi, faceva parte dell'Italia. L'URSS era un vicino nel nord-est. A sud c'era la Siria, che si era unita alla France libre, e l'Iraq, parte dell'Impero britannico. A est, l'Iran era sotto l'occupazione congiunta sovietico-britannica. La Turchia, tuttavia, riusc\u00ec a mantenere il suo status neutrale.\nDurante la Conferenza di Casablanca (14-24 gennaio 1943), Churchill propose di forzare la Turchia a unirsi agli Alleati nella guerra. Il generale George Marshall e altri militari statunitensi di alto rango mostrarono riluttanza per il timore che l'estensione della guerra a un nuovo fronte turco avrebbe \"bruciato la logistica alleata lungo la linea\". Tuttavia, il 18 gennaio il presidente degli Stati Uniti Franklin Roosevelt diede il via libera a Churchill per \"giocare la mano turca\". Il 25 gennaio Churchill chiese un incontro a \u0130n\u00f6n\u00fc che si tenne subito dopo la conferenza, tra il 30 gennaio e il 1\u00b0 febbraio 1943.\nIncontro.\nI gruppi erano guidati da \u0130smet \u0130n\u00f6n\u00fc e Winston Churchill. Gli altri membri dalla parte turca erano il primo ministro \u015e\u00fckr\u00fc Saraco\u011flu, il ministro degli Esteri Numan Menemencio\u011flu, il feldmaresciallo Fevzi \u00c7akmak e un gruppo di consiglieri. La squadra britannica era composta da Harold Alexander, Henry Maitland Wilson, Sir Alan Brooke, Sir Wilfred Lindsell, Alexander Cadogan (ministero degli esteri), Air Marshal Drummond e Commodore Dundas.\nDurante l'incontro, gli inglesi cercarono di persuadere la parte turca a unirsi agli Alleati, ma \u0130n\u00f6n\u00fc mostr\u00f2 un'estrema riluttanza ad aggregarsi alla guerra. Churchill fece generose promesse di aiuti militari (nome in codice Operazione Hardihood). Fu stilato un elenco di attrezzature militari, le cosiddette \"Adana lists\", che Churchill disse in seguito avrebbe fornito alla Turchia materiale bellico per la \"piena capacit\u00e0 delle ferrovie turche\". A sua volta, Churchill chiese l'accesso alle basi aeree turche per la Royal Air Force in modo che gli inglesi potessero bombardare i giacimenti petroliferi di Ploie\u015fti, in Romania, la principale fonte di petrolio per la Germania e le posizioni italiane nel Dodecaneso. Per fare pressione sui turchi affinch\u00e9 rinunciassero alla loro neutralit\u00e0, Churchill chiar\u00ec che se la Turchia si fosse rifiutata di unirsi agli Alleati, non avrebbe cercato di impedire ai sovietici di muoversi per prendere il controllo dei Dardanelli.\nI consiglieri militari si recarono vestiti in borghese. Il generale Brooke non rimase colpito dalla scarsa sicurezza di Churchill. Sperava che \"la neutralit\u00e0 della Turchia avrebbe assunto da allora in poi una natura molto pi\u00f9 faziosa a favore degli alleati\", e sebbene le forze turche non sarebbero state in grado di essere addestrate per essere di grande utilit\u00e0, il vero valore sarebbe stato l'uso degli aeroporti e come punto di partenza per azioni future. Tuttavia disse che i suoi \"sogni selvaggi\" sulla Turchia rimasero tali, poich\u00e9 Von Papen \"ingann\u00f2 i turchi su fittizie concentrazioni di truppe tedesche in Bulgaria, che non esistettero mai.\"\nConseguenze.\nNell'aprile del 1943, una delegazione militare britannica del generale Sir Henry Maitland Wilson richiese l'accesso agli aeroporti turchi per 25 squadroni di caccia della RAF. Nelle ultime fasi dell'operazione, gli inglesi pianificarono di inviare due divisioni corazzate complete in Turchia. I turchi, tuttavia, erano molto timorosi della forte presenza militare tedesca in Bulgaria e rigettarono la delegazione militare britannica con la burocrazia. Pur rivolgendo a Maitland Wilson ogni cortesia, i turchi avviarono \u00abtrattative tortuose e interminabili\u00bb. Wilson esort\u00f2 i comandanti turchi a insegnare ai loro uomini le abilit\u00e0 meccaniche, ma osserv\u00f2 che ci\u00f2 significava che ai potenziali equipaggi dei carri armati \"doveva essere loro insegnato il funzionamento del motore a combustione interna dalla prima pagina del libro\". Quando la costruzione degli aeroporti turchi procedette prima del previsto, \u0130n\u00f6n\u00fc avvert\u00ec che i lavori stavano procedendo troppo rapidamente. La frustrazione britannica per le tattiche di stallo turche port\u00f2 a un grave deterioramento delle relazioni diplomatiche tra i due paesi nell'estate del 1943.\nTuttavia, la disastrosa campagna britannica del Dodecaneso del 13 settembre 1943, in cui i tedeschi respinsero facilmente un assalto britannico, pose fine alla contesa. Il dispiegamento della forza tedesca a solo a sud-ovest della costa turca convinse il governo turco che era giusto mantenere la sua neutralit\u00e0. Dopo tale fiasco, gli inglesi furono da allora ansiosi di mantenere la Turchia neutrale."}
{"id": "9174650", "revid": "2039387", "url": "https://it.wikipedia.org/wiki?curid=9174650", "title": "Collegio elettorale di Marano di Napoli (Camera dei deputati)", "text": "Il collegio di Marano di Napoli fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Campania 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Marano di Napoli era uno dei 47 collegi uninominali in cui era suddivisa la Campania e, come previsto dal D.Lgs. del 20 dicembre 1993 n. 536, era interamente compreso nella provincia di Napoli e comprendeva i seguenti comuni: Calvizzano, Marano di Napoli, Melito di Napoli, Mugnano di Napoli e Qualiano."}
{"id": "9174652", "revid": "6923", "url": "https://it.wikipedia.org/wiki?curid=9174652", "title": "Giuseppe Broggi (militare)", "text": "Biografia.\nNacque nel 1814 a Milano.\nArruolatosi nell'esercito imperiale, dopo averlo disertato and\u00f2 in esilio in Francia: si arruol\u00f2 nella Legione straniera francese e la serv\u00ec in Africa, ottenendo fama di abile tiratore.\nRientrato in Italia, nel 1848 combatt\u00e9 durante le Cinque giornate di Milano, durante le quali si distinse per valore colpendo numerosi ufficiali nemici, prima a Porta Nuova e poi a Porta Orientale, dove mor\u00ec il 19 marzo, colpito da una palla di cannone."}
{"id": "9174665", "revid": "481666", "url": "https://it.wikipedia.org/wiki?curid=9174665", "title": "A.E. Garcia", "text": ""}
{"id": "9174668", "revid": "73843", "url": "https://it.wikipedia.org/wiki?curid=9174668", "title": "Christopher Haskins", "text": " \nBiografia.\nFiglio di Robin Haskins, un agricoltore protestante, e Margaret Mullen, ha frequentato il St Columba's College, Dublino e il Trinity College, Dublino, dove era conosciuto come studente radicale e membro della Campagna per il disarmo nucleare .\nLaureato con lode in storia moderna, prese in considerazione l'idea di diventare giornalista, ma in seguito si un\u00ec a De La Rue.\nHaskins chiese di sposare Gilda Horsley, il cui padre acconsent\u00ec a condizione che si unisse all'azienda di famiglia, Northern Dairies, con sede nello Yorkshire, in Inghilterra. Egli acconsent\u00ec e spos\u00f2 la Horsley nel 1959 . Dal matrimonio sono nati cinque figli: Paul, Daniel, Gina, David e Kate.\nHaskins, successivamente, nel 1962 come aveva promesso si \u00e8 unito alla Northern Dairies.\nNel 1967 Haskins \u00e8 diventato direttore dell'azienda, nel 1974 vicepresidente ed \u00e8 stato presidente dal 1980 al 2002.\nHaskins previde l'enorme richiesta di pasti pronti di buona qualit\u00e0 e nel 1972 trasform\u00f2 Northern Dairies in Northern Foods plc, che \u00e8 diventata il pi\u00f9 importante fornitore di pasti pronti per grandi aziende come Marks &amp; Spencer, Sainsbury's, Tesco e Asda.\nIl 25 luglio 1998 Haskins \u00e8 stato nobilitato come paria a vita con il titolo di Barone Haskins di Skidby, nella contea dell'East Riding of Yorkshire of Yorkshire.\nNel 2001, al culmine dell'epidemia di afta epizootica, ha ricevuto dal Primo Ministro Tony Blair un incarico governativo come \"coordinatore per il recupero rurale del Regno Unito\".\nNell'agosto 2005, \u00e8 stato rivelato che Haskins aveva donato \u00a3 2.500, per la campagna elettorale, a Danny Alexander, candidato dei Liberal Democratici scozzesi nel collegio di Inverness, Nairn, Badenoch e Strathspey. A seguito di un'indagine interna sulla questione Haskins \u00e8 stato espulso dal Partito Laburista. e per questo \u00e8 passato a sedersi come indipendente nella Camera dei Lord.\n\u00c8 stato presidente della \"task force per una migliore regolamentazione\" e membro della \"task force del New Deal\".\nPro-europeo, \u00e8 stato un membro di spicco della campagna Britain in Europe, membro del sottocomitato europeo della Camera dei Lord ed ex presidente del Movimento Europeo.\n\u00c8 stato membro del consiglio di amministrazione di Yorkshire Forward e anche presidente del consiglio della Open University.\nNel 2016 \u00e8 stato presidente della Humber Local Enterprise Partnership."}
{"id": "9174674", "revid": "8660", "url": "https://it.wikipedia.org/wiki?curid=9174674", "title": "Naisten Vaahteraliiga 2014", "text": "La Naisten Vaahterahliiga 2014 \u00e8 stata la 17\u00aa edizione del campionato di football americano di primo livello femminile, organizzato dalla SAJL.\nStagione regolare.\nClassifica.\nLa classifica della regular season \u00e8 la seguente:"}
{"id": "9174691", "revid": "729019", "url": "https://it.wikipedia.org/wiki?curid=9174691", "title": "Aeroporto Internazionale di Chiang Mai", "text": "LAeroporto Internazionale di Chiang Mai (; ) \u00e8 un aeroporto thailandese situato a Chiang Mai, quarto del Paese per traffico e il maggiore della Thailandia del Nord.\nStoria.\nL'aeroporto venne fondato nel 1921 con il nome \"Aeroporto di Suthep\".\nA seguito della chiusura temporanea dell'aeroporto di Bangkok-Suvarnabhumi nel dovuta alle proteste del 2008, l'aeroporto di Chiang Mai divenne lo scalo alternativo per le tratte Taipei-Europa della China Airlines e Singapore-Zurigo della Swiss International Air Lines. Il 24 gennaio 2011, l'aeroporto divenne secondo hub principale della compagnia aerea Thai AirAsia.\nNel 2014 ci furono degli aggiornamenti alla struttura: fu ingrandito il piazzale per gli aerei, come la sala degli arrivi internazionali e delle partenze nazionali, e l'orario di operativit\u00e0 venne esteso a 24 ore su 24 e 7 giorni su 7.\nStrutture.\nL'aeroporto si trova ad un'altitudine di 316 metri sul livello del mare. La pista di atterraggio \u00e8 stata costruita in asfalto, \u00e8 lunga metri per 44m di larghezza e il suo orientamento \u00e8 di 18/36. Sono presenti due terminal, uno per i voli domestici e uno per i voli internazionali.\nStatistiche.\nLe rotte pi\u00f9 trafficate da Chiang Mai nel 2019 sono state:"}
{"id": "9174697", "revid": "757396", "url": "https://it.wikipedia.org/wiki?curid=9174697", "title": "Pallacanestro Reggiana 2021-2022", "text": "Questa voce raccoglie le informazioni riguardanti la Pallacanestro Reggiana nelle competizioni ufficiali della stagione 2021-2022.\nStagione.\nLa stagione 2021-2022 della Pallacanestro Reggiana sponsorizzata UNAHOTELS, \u00e8 la 24\u00aa nel massimo campionato italiano di pallacanestro, la Serie A.\nRoster.\n\"Aggiornato al 24 agosto 2021.\""}
{"id": "9174713", "revid": "547034", "url": "https://it.wikipedia.org/wiki?curid=9174713", "title": "Gate of Nightmares", "text": " \u00e8 un videogioco di ruolo a tema fantasy, sviluppato e pubblicato da Square Enix in collaborazione con Hiro Mashima, Jin Fujisawa e Yasuharu Takanashi.\nIl gioco \u00e8 ambientato nel mondo delle spade e della magia \"Wistaria\" e nel mondo \"Remrias\" che incarna i sogni delle persone.\nStoria.\nEmma, una ragazza diventata una \"passeggiatrice notturna\", incontra Azel, un ragazzo misterioso con una costituzione che piace.\nAlla fine, continua in un viaggio epico di avventura che non si aspettava nemmeno."}
{"id": "9174716", "revid": "203463", "url": "https://it.wikipedia.org/wiki?curid=9174716", "title": "Editoriale DOMUS", "text": ""}
{"id": "9174719", "revid": "2160814", "url": "https://it.wikipedia.org/wiki?curid=9174719", "title": "El estudiante de Salamanca", "text": ""}
{"id": "9174721", "revid": "2187184", "url": "https://it.wikipedia.org/wiki?curid=9174721", "title": "Mare d'Oriente", "text": ""}
{"id": "9174722", "revid": "767487", "url": "https://it.wikipedia.org/wiki?curid=9174722", "title": "Io sono Babbo Natale", "text": "Io sono Babbo Natale \u00e8 un film italiano del 2021 scritto e diretto da Edoardo Falcone.\nHa come protagonisti Marco Giallini e Gigi Proietti, morto un anno prima dell'uscita del film e qui alla sua ultima interpretazione.\nTrama.\nNatale 1975. Il piccolo Ettore Magni non trova i suoi regali sotto l'albero, cos\u00ec scrive una nuova letterina a Babbo Natale, con la quale desidera diventare il suo sostituto e promettendo di restare sempre buono.\n2019. Ettore \u00e8 oggi un ex detenuto che conduce una vita allo sbando. Messo nuovamente in carcere per via di una rapina, l'uomo ha sempre mantenuto la massima riservatezza sui suoi complici, non facendo mai nomi. Ettore non ha legami familiari: infatti, dopo aver troncato il rapporto con la sua compagna Laura, non ha mai avuto modo di conoscere la figlia Alice.\nUna sera, Ettore entra nella casa di un signore di nome Nicola, lo colpisce e lo immobilizza nel tentativo di derubarlo. Mentre perlustra l'abitazione, per\u00f2, trova un enorme magazzino pieno di giocattoli: cos\u00ec, chiede spiegazioni a Nicola, che gli rivela di essere l'autentico Babbo Natale. Nicola ha quindi un malore, cos\u00ec Ettore lo porta all'ospedale e accetta di fargli da badante in cambio di un tetto.\nEttore, inizialmente scettico, comincia a ricredersi quando Nicola gli mostra la sua trasformazione e lo porta in giro per il mondo in volo a bordo della slitta, ed Ettore domanda se sia possibile per lui diventare Babbo Natale; Nicola risponde che per diventarlo si deve essere altruisti e generosi. A questo punto Ettore inizia di nascosto a usare il costume e i poteri magici di Babbo Natale per compiere furti: pu\u00f2 infatti essere invisibile agli adulti ma non ai bambini, attraversare i muri e muoversi rapidamente nei camini, comprendere le varie lingue del mondo e usare un sacco con uno spazio infinito. Confessa ad Alice di essere l'aiutante di Babbo Natale, e una sera va a trovarla in casa sua, sfruttando la propria invisibilit\u00e0. La bambina gli consegna la sua letterina per Babbo Natale, sicura che cos\u00ec arriver\u00e0 prima.\nEttore deruba anche i suoi vecchi complici, ma la figlia del capo rivela di averlo visto e la banda entra nella casa di Nicola, alla ricerca della refurtiva, mettendo a soqquadro il magazzino; Ettore stende gli ex complici, portandoli poi al commissariato. Nicola confida di aver mentito di star male per farlo cambiare, e rivela che in realt\u00e0 sono stati i suoi genitori quando era piccolo che gli rubavano e rivendevano i doni, facendolo diventare come loro; inoltre gli elfi hanno restituito tutta la refurtiva. Ettore rimette in ordine il magazzino, poi Nicola gli restituisce la letterina di Alice, nella quale la bambina chiede che i suoi genitori tornino insieme.\u00a0\nA quel punto Ettore, pungolato da Nicola, riesce a far s\u00ec che il padre adottivo di Alice passi il Natale con lei e la madre. Ritorna poi da Nicola, ma non lo trova in casa. Scendendo nel magazzino, Ettore trova una tavola imbandita e gli elfi ad attenderlo; gli consegnano una lettera di Nicola, in cui il vecchio gli rivela di averlo atteso e cercato proprio per fare in modo che prendesse il suo posto. Ettore indossa cos\u00ec il costume da Babbo Natale e sale sulla slitta per andare a consegnare i regali ai bambini, mentre Nicola pu\u00f2 finalmente andare in pensione.\nProduzione.\nLe riprese del film sono iniziate a Roma a gennaio del 2020.\nPromozione.\nIl primo trailer \u00e8 stato diffuso il 4 ottobre 2021.\nDistribuzione.\n\u00c8 stato presentato in preapertura alla Festa del Cinema di Roma 2021 il 13 ottobre 2021. \nIl film \u00e8 uscito il 3 novembre 2021, a un anno dalla morte di Gigi Proietti."}
{"id": "9174723", "revid": "254401", "url": "https://it.wikipedia.org/wiki?curid=9174723", "title": "Panarion", "text": ""}
{"id": "9174725", "revid": "2138421", "url": "https://it.wikipedia.org/wiki?curid=9174725", "title": "Lega di San Genesio", "text": ""}
{"id": "9174742", "revid": "709565", "url": "https://it.wikipedia.org/wiki?curid=9174742", "title": "Religioni in Moldavia", "text": "Il cristianesimo \u00e8 la religione pi\u00f9 diffusa in Moldavia. Secondo i dati del censimento del 2014, i cristiani rappresentano circa il 92,7% della popolazione e sono in maggioranza ortodossi; lo 0,1% circa della popolazione segue altre religioni, lo 0,3% della popolazione non segue alcuna religione e il 6,9% della popolazione non specifica la propria fede religiosa. Stime dell\"'Association of Religion Data Archives\" (ARDA) riferite al 2015 danno i cristiani al 99,3% della popolazione, i musulmani allo 0,4% della popolazione, coloro che seguono altre religioni allo 0,2% circa e coloro che non seguono alcuna religione allo 0,1% circa.\nLa costituzione riconosce la libert\u00e0 religiosa e proibisce le discriminazioni religiose e l'incitamento all'odio religioso. I diritti religiosi possono essere limitati solo per assicurare l'ordine pubblico, la salute e la moralit\u00e0 pubblica. La legge riconosce il ruolo della Chiesa ortodossa moldava nella storia nazionale del Paese. Le organizzazioni religiose devono registrarsi se vogliono godere di agevolazioni. Le organizzazioni registrate possono ottenere esenzioni fiscali, possedere e gestire propriet\u00e0, gestire conti in banca, ricevere fondi governativi, produrre e importare materiale religioso, assumere impiegati. Le organizzazioni non registrate possono praticare liberamente il culto, ma non possono godere dei benefici delle associazioni registrate. Nelle scuole pubbliche \u00e8 previsto l'insegnamento della religione, ma i corsi sono opzionali e vengono attivati su richiesta dei genitori degli alunni. I corsi di religione possono essere soltanto di due tipi: uno basato sulla religione ortodossa e cattolica e l'altro sulla religione protestante, evangelica e avventista.\nReligioni presenti.\nCristianesimo.\nFra i cristiani moldavi, gli ortodossi sono in maggioranza e rappresentano il 90,1% della popolazione. Le altre confessioni cristiane rappresentano il 2,6% della popolazione e sono cos\u00ec suddivise: i protestanti rappresentano l'1,8% circa della popolazione, i cattolici lo 0,1% della popolazione e i cristiani di altre denominazioni lo 0,7% circa della popolazione.\nLa Chiesa ortodossa \u00e8 rappresentata in Moldavia principalmente dalla Chiesa ortodossa moldava; in misura minore \u00e8 presente la Chiesa ortodossa romena. Nel Paese \u00e8 presente anche un piccolo gruppo di seguaci della Chiesa ortodossa dei Vecchi credenti.\nLa Chiesa cattolica \u00e8 presente in Moldavia con la diocesi di Chisinau, che comprende tutto il territorio del Paese ed \u00e8 immediatamente soggette alla Santa Sede.\nLa maggiore denominazione protestante presente in Moldavia \u00e8 la \"Chiesa evangelica battista in Moldavia\", espressione del movimento battista. Nel Paese sono inoltre presenti pentecostali, luterani (rappresentati dalla \"Chiesa evangelica luterana nella Repubblica di Moldavia\"), avventisti del settimo giorno e altri gruppi evangelicali.\nFra i cristiani di altre denominazioni, sono presenti i Testimoni di Geova e la Chiesa di Ges\u00f9 Cristo dei Santi degli Ultimi Giorni (i Mormoni).\nAltre religioni.\nIn Moldavia sono presenti musulmani, ebrei, induisti, buddhisti, bahai e piccoli gruppi che seguono i nuovi movimenti religiosi."}
{"id": "9174743", "revid": "123704232", "url": "https://it.wikipedia.org/wiki?curid=9174743", "title": "Doria (Cassano all'Ionio)", "text": ""}
{"id": "9174744", "revid": "123704244", "url": "https://it.wikipedia.org/wiki?curid=9174744", "title": "Cassano Ionio", "text": ""}
{"id": "9174745", "revid": "123704246", "url": "https://it.wikipedia.org/wiki?curid=9174745", "title": "Cassano Jonio", "text": ""}
{"id": "9174761", "revid": "123704695", "url": "https://it.wikipedia.org/wiki?curid=9174761", "title": "3M Company", "text": ""}
{"id": "9174764", "revid": "287204", "url": "https://it.wikipedia.org/wiki?curid=9174764", "title": "Madonna col Bambino in gloria e i santi Lupo, Esteria, Grata, Caterina d'Alessandria, Scolastica, Benedetto e Lorenzo", "text": "Madonna col Bambino in gloria e i santi Lupo, Esteria, Grata, Caterina d'Alessandria, Scolastica, Benedetto e Lorenzo \u00e8 un dipinto olio su tela realizzato da Enea Salmeggia nel 1623,conservato come pala d'altare della chiesa di Santa Grata in Columnellis di via Arena a Bergamo.\nStoria e descrizione.\nLa maestosa tela \u00e8 posta come pala inserita nell'altare maggiore marmoreo opera di Andrea Manni e Filippo Alessandri della prima met\u00e0 del Settecento, ed \u00e8 firmata \"AENEAS SALMETIA F./MDCXXIII\". Il dipinto fu realizzato dal pittore nembrese e offerto come dote per la figlia che entrava come monaca claustrale dell'ordine benedettino del monastero.\nIl 4 marzo 1611 la tela fu portata a Milano presso la pinacoteca di Brera dove fu oggetto di restauro e nuovo federato da parte del restauratore Appiani di Monza nel 1813. nel 1816 le monache benedettine chiesero la restituzione del dipinto in occasione della visita a Bergamo di Francesco Giuseppe I d'Austria, tela che fece il suo ritorno a Bergamo il 20 maggio 1816, ma la tela presentava alcune problematiche, forse per un restauro mal eseguito, fu quindi incaricato il Borsetti a un successivo restauro.\nLa tela racchiude in due colonne tutta la scena. La Madonna, posta su di un trono di nuvole, \u00e8 raffigurata nel dipinto con i tratti regali di chi sa di essere la regina dell'universo pur mantenendo una bellezza semplice che potrebbe essere di molte donne e mamme. Questa sostiene tra le braccia il Bambino, nel gesto di volerlo presentare al mondo. L'immagine della Vergine viene ripresa due anni dopo nel dipinto Madonna col Bambino tra i santi Gregorio Magno e Carlo Borromeo della chiesa di San Gregorio di Gromo. Intorno a loro un volo di angeli musici festanti. LIl catafratto del piviale ripropone sant'Ambrogio raffigurato nella tela Madonna in gloria col Bambino e i santi Ambrogio e Carlo Borromeo conservata al Castello Sforzesco.\nIl Bambino pare sfuggirle dalle braccia. Sulla parte inferiore della tela sono raffigurati i santi che hanno un legame particolare con la chiesa, tra sul lato sinistro, Lupo e Esteria genitore e serva della santa, colei che la aiut\u00f2 a portare il corpo martire di sant'Alessandro, e quattro su quello destro: santa Caterina d'Alessandria, santa Scolastica sorella di san Benedetto, la chiesa \u00e8 infatti gestita dalle monache dell'ordine benedettino, e Lorenzo. Un piccolo angioletto \u00e8 raffigurato nell'atto di reggere un plastico dove si vede la citt\u00e0 di Bergamo di cui la santa \u00e8 patrona.\nTra i santi vi \u00e8 la raffigurazione del luogo dove il santo fu martirizzato proponendo uno scorcio di quella che era la parte bassa della citt\u00e0 di Bergamo.\nSecondo lo storico Pasino Locatelli l'artista si sarebbe ritratto nell'opera. ma il dipinto fu oggetto d'attenzione di tutti gli storici. Il Tassi lo descrive cogliendo la marcatura raffaellesca dell'opera, e nella raffigurazione di san Benedetto genuflesso in primo piano vi \u00e8 la dichiarata conoscenza delle opere del Tiziano. Nonch\u00e9 assonanza al Campi nei dipinti della chiesa di San Sigismondo di Cremona."}
{"id": "9174792", "revid": "149485", "url": "https://it.wikipedia.org/wiki?curid=9174792", "title": "Sergey Kutuzov", "text": "Biografia.\nHa rappresentato la Federazione russa di lotta ai mondiali di Oslo 2021, dove \u00e8 rimasto sconfitto in finale contro l'armeno Malkhas Amoyan."}
{"id": "9174793", "revid": "2063248", "url": "https://it.wikipedia.org/wiki?curid=9174793", "title": "Guerra civile di Rocinha", "text": ""}
{"id": "9174797", "revid": "6923", "url": "https://it.wikipedia.org/wiki?curid=9174797", "title": "Elac", "text": "La ELAC Electroacustic GmbH \u00e8 un'azienda tedesca fondata nel 1926 a Kiel. Il nome \u00e8 l'abbreviazione dal nome societario originario \u201eELECTROACUSTIC GmbH\u201c. L'origine dell'attivit\u00e0 aziendale porta all'acustica sottomarina e dal 1948 inizi\u00f2 la produzione di giradischi e fonorivelatori. Dal 1984 di diffusori acustici.\nStoria.\nNel 1899 venne fondata la \"Neufeldt &amp; Kuhnke, Kiel\" (\"Hagenuk\"), occupata dal 1906 a ideare sistemi per la trasmissione in acqua di segnali, per la Kaiserliche Marine, come il codice Morse.\nNel 1911 viene fondata la \"Signal Gesellschaft mbH\" da Neufeldt e Kuhnke (dal 1926 Electroacustic GmbH). Il 1\u00b0 settembre 1926 viene fondata la ELECTROACUSTIC GmbH.\nNel secondo dopoguerra, il 14 dicembre 1948 nasce la giradischi ELAC. Nel 1956 assieme alla Dual e alla Perpetuum-Ebner esportaron in tutto il mondo. Negli anni '70 raggiunse la produzione di circa un milione di giradischi all'anno, occupando 3.000 dipendenti.\nELAC negli anni '70 commercializz\u00f2 prodotti della giapponese Sony in Germania, ben presto inizi\u00f2 la concorrenza dell'elettronica di consumo dei paesi asiatici e la collaborazione termin\u00f2 nel 1978. La societ\u00e0 venne divisa in due: La divisione nautica venne comprata dalla americana Honeywell, poi L3 Communications. Nel 2015 venne acquisita dalla finnica W\u00e4rtsil\u00e4 Corporation. W\u00e4rtsil\u00e4 vendette alla fine del 2019 alla britannica Cohort.\nLa parte di elettroacustica continu\u00f2 con la ELAC Ingenieurtechnik GmbH, nell'elettronica di cosumo e automazione. L3 Communications ELAC Nautik GmbH. La produzione di giradischi e altra elettronica termin\u00f2 nel 1981. Dal 1984 la ELAC Phonosysteme GmbH inizi\u00f2 a produrre diffusori acustici. ELAC smise di produrre fonorivelatori nel 1997.\nELAC produce a marchio \u201eMade in Germany\u201c e esporta il 40% della produzione."}
{"id": "9174806", "revid": "2138421", "url": "https://it.wikipedia.org/wiki?curid=9174806", "title": "Pandolfo Masca", "text": ""}
{"id": "9174808", "revid": "4175", "url": "https://it.wikipedia.org/wiki?curid=9174808", "title": "Mesulame Dolokoto", "text": ""}
{"id": "9174809", "revid": "124948806", "url": "https://it.wikipedia.org/wiki?curid=9174809", "title": "Emanuele Di Filippo", "text": "Biografia.\n\u00c8 il fratello maggiore di Pasquale De Filippo, anche lui mafioso e anche lui pentito.\nNel 1982 entra a far parte del gruppo di fuoco di Ciaculli, il suo primo referente fu suo cognato, Antonino \"Nino\" Marchese. Marchese aveva sposato la sorella di Di Filippo, Agata. In seguito all'arresto del cognato, il suo referente divent\u00f2 Giuseppe Lucchese. Nino Marchese era capodecina di Corso dei Mille, e fu proprio lui a far entrare Emanuele Di Filippo nell'organizzazione.\nNel 1985 riesce ad uscire dal gruppo di fuoco grazie a Tommaso Spadaro, genero di suo fratello Pasquale. Emanuele pur rimanendo comunque a disposizione dell'organizzazione, passa allo spaccio di droga, al contrabbando di sigarette e si occupava anche di ritirare le estorsioni nella zona industriale di Brancaccio.\nNel 1990, i fratelli Graviano (Benedetto e Giuseppe) divennero i suoi nuovi referenti, siccome Salvatore Riina, inviava ai due fratelli soldi per la sorella di Di Filippo e messaggi per Nino Marchese, che Emanuele gli consegnava al carcere di Voghera.\nArresto e pentimento.\nDi Filippo venne arrestato con l'accusa di associazione mafiosa il 2 febbraio 1994 a seguito dell'operazione Golden Market, nome di fantasia collegato alle iniziali del collaboratore di giustizia che aveva consentito l'operazione, Giuseppe Marchese.\nDopo un anno e mezzo di carcere, nel maggio del 1995 decise di collaborare con lo Stato.\nEmanuele Di Filippo si \u00e8 auto-accusato di circa dieci omicidi commessi nel periodo di militanza nel gruppo di fuoco di Ciagulli, tra cui il Senatore di Bagheria Ignazio Mineo, il presidente del Palermo Roberto Parisi e il suo autista, Giuseppe Mangano.\nNote.\nYT: Processo \"Nrdangheta stragista\" parte 27: Emanuele Di Filippo, pubblicato dal canale Cross Examination - CHANNEL, Pubblicato il 22 marzo 2020."}
{"id": "9174811", "revid": "729019", "url": "https://it.wikipedia.org/wiki?curid=9174811", "title": "Strada statale 12 var/A Variante di Mirandola", "text": "La strada statale 12 var/A Variante di Mirandola (SS 12 var/A) \u00e8 una strada statale italiana, variante della strada statale 12 dell'Abetone e del Brennero.\nPercorso.\nLa variante al tracciato storico della SS 12 in territorio di Mirandola prevede un nuovo percorso di km 10,67 suddiviso in due lotti: il primo dal km 209,505 al km 217,000 ed il secondo dal km 217,000 al km 220,175.\nIl primo lotto \u00e8 stato parzialmente aperto al traffico veicolare il 26 maggio 2012 con procedura straordinaria di urgenza nel tratto dall'innesto sud con SS 12 (km 209,505) -attiguo alla localit\u00e0 Villafranca di Medolla- alla strada comunale \"via di Mezzo\" a Mirandola per complessivi 2 chilometri circa. La procedura d'urgenza \u00e8 stata necessaria a causa dei gravissimi terremoti del 2012, in seguito ai quali la storica SS 12 era stata interrotta a causa del campanile pericolante e del crollo della facciata della chiesa di San Giacomo Roncole di Mirandola. Le Autorit\u00e0 locali avevano pertanto richiesto al Governo ed alla Prefettura di Modena di adoperarsi per liberare dal traffico la viabilit\u00e0 ordinaria danneggiata.\nTre giorni dopo, il 29 maggio 2012. \u00e8 stato attivato anche il tratto rimanente da via di Mezzo alla rotatoria con la SP 8 \"di Mirandola\" e la strada comunale \"via per Concordia\", alla periferia occidentale di Mirandola, per una lunghezza complessiva di km 6,816. I lavori hanno richiesto un investimento complessivo di circa 9,3 milioni di euro: l'opera comprende due ponti e due viadotti nonch\u00e9 due cavalcavia, un sottopasso e opere minori a servizio della viabilit\u00e0 comunale di Mirandola.\nIl primo lotto della variante di Mirandola ha subito ritardi di varia natura gi\u00e0 dal 2001; tra i pi\u00f9 significativi si pu\u00f2 ricordare quanto scrisse il Comune di Mirandola nella propria determina del 3 febbraio 2009:\n\"\"(...)\" \"con nota in data 27-12-2005 (prot. n. 29483), ANAS ha presentato notifica di sito potenzialmente contaminato(...), per il cantiere relativo alla variante in oggetto, in quanto risultava essere stato impiegato, da parte delle ditte appaltatrici precedentemente individuate da ANAS Spa, materiale proveniente da attivit\u00e0 di trattamento e recupero rifiuti risultato non conforme a quanto previsto nell'autorizzazione rilasciata ai sensi dell'art.28 dell'ex D.Lgs. 22/97 a (...), fornitore di tale materiale\".\"\nIl secondo lotto non \u00e8 ancora stato realizzato e si trova nella fase di valutazione d'impatto ambientale. Nel dettaglio, il progetto in esame prevede il prolungamento della variante alla SS 12 ad ovest dell'abitato di Mirandola, fino all'intersezione che il tracciato storico della citata statale forma, a nord del Comune, con la SP 7 \u2018delle Valli\u2019. Il tracciato del nuovo collegamento si sviluppa per km 3,175 e comprende tre nuove rotatorie di raccordo alla viabilit\u00e0 locale, nello specifico la prima all'innesto con via per Concordia, la seconda con via Bosco Monastico e la terza con la SP 7 \u2018delle Valli\u2019 (localmente denominata via delle Valli)."}
{"id": "9174812", "revid": "729019", "url": "https://it.wikipedia.org/wiki?curid=9174812", "title": "Strada statale 12 var/B Variante di Ponte a Moriano", "text": "La strada statale 12 var/B Variante di Ponte a Moriano (SS 12 var/B) \u00e8 una strada statale italiana, variante della strada statale 12 dell'Abetone e del Brennero.\nPercorso.\nLa strada statale 12 var/B ha inizio sulla SS 12 presso Lucca nord (al chilometro 30+400) e termina sulla stessa SS 12 in localit\u00e0 Piaggione (al chilometro 34+930).\nLa strada, che ha la funzione di evitare l'attraversamento del centro abitato di Ponte a Moriano, ha una lunghezza di 4,000 chilometri ed \u00e8 gestita dal Compartimento di Firenze."}
{"id": "9174814", "revid": "290309", "url": "https://it.wikipedia.org/wiki?curid=9174814", "title": "Oratorio di San Donato Vescovo", "text": "L'Oratorio di San Donato vescovo \u00e8 un edificio religioso di Oleggio, in provincia e diocesi di Novara Si trova a circa 3 km dal centro cittadino, su una collina di fronte alla vallata del Ticino all'interno dell'omonimo parco piemontese.\nStoria.\nLe prime testimonianze dell'oratorio sono riscontrate in una pergamena datata 973 e alcuni documenti del 989. Tuttavia l'edificio attuale \u00e8 risalente al XV secolo. \nNel 1568 il vescovo Giovanni Antonio Serbelloni parla di un \"beneficio di San Donato\", facente parte dell'Abbazia benedettina di Sesto Calende inerente alla cappella oleggese. Nel sinodo diocesano del 1590 c'\u00e8 la testimonianza di un Oratorio di San Donato appartenente all'Ospedale Maggiore di Milano.\nDescrizione.\nAll'esterno dell'edificio \u00e8 presente una colonna di granito con una croce commemorativa del cimitero annesso dove erano sepolti i morti della peste del 1576 e 1629. Si pu\u00f2 vedere nel piazzale una cappella ossario della famiglia Bertaccini, che erano gli antichi patroni dell'oratorio.\nSulla facciata esterna dell'oratorio si trova un affresco raffigurante la Madonna sopra la casa di Loreto, che sovrasta un accampamento di appestati tra San Donato e San Rocco. Le date 1649-1751, presenti sull'affresco, sono inerenti all'anno di realizzazione dell'affresco attuale e di quello precedente che fece da modello. Il dipinto \u00e8 attribuito a Carlo Antonio Morino, un pittore oleggese.\nAll'interno dell'oratorio si trovano diversi affreschi, tra cui uno raffigurante, sulla parete meridionale, Santa Caterina d'Alessandria e San Bernardino da Siena e un altro, sulla parete orientale, il Crocifisso con la Madonna e San Giovanni Evangelista, entrambi da attribuire al pittore cinquecentesco Giovanni De Rumo. Architettonicamente si osservano due archi a sesto acuto su costolature sporgenti.\nLa pala d'altare con rappresentato San Donato vescovo \u00e8 sostituita da una riproduzione fotografica, mentre l'originale \u00e8 conservato nel Museo d'Arte Religiosa \"Padre Augusto Mozzetti\" di Oleggio."}
{"id": "9174817", "revid": "1273839", "url": "https://it.wikipedia.org/wiki?curid=9174817", "title": "Spirale di Teodoro", "text": "In geometria, la spirale di Teodoro (chiamata anche \"spirale pitagorica\") \u00e8 una spirale formata da triangoli rettangoli posti con ognuno con l'ipotenusa sovrapposta al cateto maggiore del seguente. \u00c8 nominata in onore di Teodoro di Cirene.\nStoria.\nSebbene tutta l'opera di Teodoro sia andata perduta, Platone ha inserito Teodoro nel suo dialogo \"Teeteto\", dove racconta della sua opera. Si presume che Teodoro abbia dimostrato che tutte le radici quadrate degli interi non quadrati da 3 a 17 sono irrazionali proprio mediante la Spirale di Teodoro.\nPlatone non attribuisce l'irrazionalit\u00e0 della radice quadrata di 2 a Teodoro, poich\u00e9 ben nota gi\u00e0 prima di lui. Teodoro e Teeteto dividono tuttavia i numeri razionali e i numeri irrazionali in due diverse categorie.\nPlatone si chiede perch\u00e9 Teodoro si sia fermato al triangolo con l'ipotenusa di formula_1: si ritiene che il motivo sia che quello \u00e8 l'ultimo triangolo che, come si vede dall'immagine in alto, non si sovrappone alla figura.\nNel 1958, Erich Teuffel dimostr\u00f2 che la direzione di nessuna ipotenusa coincider\u00e0 mai, indipendentemente da quanto la spirale sia continuata. Inoltre, se qualunque cateto di lunghezza 1 venisse esteso in una retta questa non passer\u00e0 mai attraverso nessuno degli altri vertici dei triangoli della figura.\nCostruzione.\nLa costruzione inizia da un triangolo rettangolo isoscele, con entrambi i cateti di lunghezza unitaria. Si forma quindi un altro triangolo rettangolo che ha per cateto l'ipotenusa del triangolo precedente (quindi di lunghezza pari alla formula_2 ) e l'altro cateto avente sempre lunghezza uguale a 1; la lunghezza dell'ipotenusa di questo secondo triangolo \u00e8 quindi la formula_3. Il processo quindi si ripete; il triangolo \"n\"-esimo nella sequenza \u00e8 un triangolo rettangolo con i cateti rispettivamente pari a formula_4 e 1, e con ipotenusa pari a formula_5. Ad esempio, il sedicesimo triangolo ha i lati che misurano 4 (= formula_6), 1 e formula_1.\nPropriet\u00e0.\nEstendendo all'infinito la costruzione della \"spirale di Teodoro\" si rivelano le seguenti caratteristiche.\nRateo di crescita.\nSe \u03c6\"n\" \u00e8 l\"'n\"-esimo angolo del triangolo (o segmento di spirale), allora:\nPertanto, la crescita dell'angolo \u03c6\"n\" del prossimo triangolo \"n\" \u00e8:\nLa somma degli angoli dei primi \"k\" triangoli \u00e8 chiamata angolo totale \u03c6(\"k\") per il \"k\"-esimo triangolo. Questo angolo totale cresce proporzionalmente alla radice quadrata di \"k\", con termine un limitato di correzione \"c\"2:\ndove\nLa \"crescita del raggio\" della spirale in un certo triangolo \"n\" \u00e8 secondo la formula\nApprossimazione.\nLa \"Spirale di Teodoro\" approssima la spirale di Archimede. Cos\u00ec come la distanza tra due avvolgimenti della spirale di Archimede \u00e8 uguale alla costante matematica \u03c0, anche nella spirale di Teodoro, con il tendere all'infinito del numero di giri, la distanza tra due avvolgimenti consecutivi si avvicina rapidamente a \u03c0.\nLa seguente \u00e8 una tabella che mostra due avvolgimenti della spirale che si avvicinano a \u03c0:\nCome mostrato, dopo solo il quinto avvolgimento, la distanza \u00e8 un'approssimazione accurata del 99,97% a \u03c0.\nInterpolazione.\nLa domanda su come interpolare i punti discreti della spirale di Teodoro con una curva liscia fu proposta e risolta da Davis nel 2001 in analogia con la formula Eulero per la funzione gamma usata come interpolazione per la funzione fattoriale. Davis ha trovato la funzione\nche \u00e8 stato ulteriormente studiata dal suo studente Leader e da Iserles (in appendice al libro di Davis: Spiral from Theodorus to Chaos). Una caratterizzazione assiomatica di questa funzione \u00e8 quella di essere l'unica funzione che soddisfa:\nUna continuazione analitica della forma continua di Davis riguardo all'estensione in direzione opposta all'origine della spirale \u00e8 data da Harv Waldvogel nel 2009.\nNella figura i nodi della spirale di Teodoro originale (discreta) sono mostrati come piccoli cerchi verdi. Quelli blu sono quelli aggiunti nel senso opposto della spirale.\nNella figura sono numerati solo i nodi formula_16 con il valore intero del raggio polare formula_17.\nIl cerchio tratteggiato nell'origine delle coordinate formula_18 \u00e8 il cerchio di curvatura in formula_18."}
{"id": "9174841", "revid": "1584528", "url": "https://it.wikipedia.org/wiki?curid=9174841", "title": "Cani anticarro", "text": "I cani anticarro (in russo, \"\u0441\u043e\u0431\u0430\u043a\u0438-\u0438\u0441\u0442\u0440\u0435\u0431\u0438\u0442\u0435\u043b\u0438 \u0442\u0430\u043d\u043a\u043e\u0432\" sobaki-istrebiteli tankov o \"\u043f\u0440\u043e\u0442\u0438\u0432\u043e\u0442\u0430\u043d\u043a\u043e\u0432\u044b\u0435 \u0441\u043e\u0431\u0430\u043a\u0438\" protivotankovye sobaki; in tedesco, \"Panzerabwehrhunde\" o \"Hundeminen\" cani addestrati con mine) furono dei reparti cinofili addestrati dalle forze armate sovietiche e russe tra il 1930 e il 1996, e usati in combattimento durante la Seconda guerra mondiale contro i carri armati tedeschi tra il 1941 e il 1942. Sebbene l'addestramento originale dei cani prevedesse lo sgancio della bomba e il ritorno dell'animale prima dell'esplosione, la poca efficacia ha portato all'introduzione di una spoletta che veniva attivata nel momento dell'impatto. \nL'esercito americano ha addestrato cani anticarro nel 1943 per l'uso contro le fortificazioni, ma non li ha mai schierati. \nI cani che trasportavano esplosivi furono usati senza successo dai guerriglieri iracheni, nel quadro della guerra in Iraq, all'inizio del XXI secolo.\nStoria.\nNel 1924, il Soviet militare rivoluzionario dell'Unione Sovietica approv\u00f2 l'uso dei cani per scopi militari, includendo un'ampia variet\u00e0 di compiti alle unit\u00e0 cinofile (salvataggio, invio di primo soccorso, comunicazioni, tracciamento di mine e persone, supporto al combattimento, trasporto di rifornimenti e feriti in slitte e distruzione di obiettivi nemici). A tal fine, \u00e8 stata fondata una scuola di addestramento per cani specializzata nell'Oblast di Mosca. Poco dopo furono fondate dodici scuole regionali, di cui tre incentrate sull'addestramento di cani anticarro. L'Armata Rossa non aveva addestratori di cani specializzati, quindi doveva reclutare addestratori di cani da caccia, personale della polizia cinofila e persino da addestratori nei circhi. Sono stati coinvolti anche diversi rinomati biologi ed etologi, al fine di organizzare un programma di formazione su larga scala. I cani da pastore tedesco sono stati la prima scelta per il programma grazie alle loro capacit\u00e0 fisiche e alla facilit\u00e0 di addestramento, ma sono stati addestrati anche cani di altre razze. L'idea di utilizzare i cani come mine mobili \u00e8 stata sviluppata negli anni '30, insieme al design della mina che sarebbe stata attaccata al cane. Nel 1935, le unit\u00e0 cinofile anticarro furono ufficialmente incluse nell'Armata Rossa.\nAddestramento.\nL'idea originale era che un cane portasse una bomba attaccata al suo corpo per mezzo di un'imbracatura fino a raggiungimento di un obiettivo statico specifico. Il cane avrebbe quindi rilasciato la bomba tirando con i denti un guinzaglio a rilascio automatico e sarebbe tornato indietro mentre la bomba sarebbe poi stata fatta esplodere da una spoletta cronometrica o da un telecomando. L'insolito metodo risult\u00f2 particolarmente costoso per l'epoca e i primi test diedero esiti largamente negativi (gli animali si comportavano bene su un singolo bersaglio, ma erano confusi se il bersaglio o la sua posizione venivano cambiati, tendendo a tornare frequentemente al loro allenatore senza aver sganciato la bomba, situazione che avrebbe portato alla potenziale esplosione durante un conflitto\nI continui fallimenti hanno quindi portato alla semplificazione del processo. La bomba sarebbe ancora attaccata al cane da un'imbracatura, ma esploderebbe all'impatto con il bersaglio uccidendo anche l'animale. Mentre nel primo programma il cane veniva addestrato a localizzare un bersaglio specifico, questo compito venne progressivamente semplificato riducendosi alla localizzazione di qualsiasi carro armato nemico. All'inizio gli addestramenti prevedevano carri armati generalmente immobili e spenti per poi ricostruire, con l'avanzamento del allenamento, situazioni di battaglia con esplosioni, colpi a salve e motori accesi per abituare l'animale a contesti di guerra."}
{"id": "9174842", "revid": "123705540", "url": "https://it.wikipedia.org/wiki?curid=9174842", "title": "N.V.", "text": ""}
{"id": "9174843", "revid": "1318658", "url": "https://it.wikipedia.org/wiki?curid=9174843", "title": "Killerton Park", "text": "Killerton Park, con i suoi , \u00e8 uno dei siti pi\u00f9 grandi del National Trust nel Regno Unito. Situato nella contea del Devon, con i suoi 514 alberi monumentali registrati, tra i quali querce, castagni e betulle, alcuni dei quali sono stati portati dal Cile, dalla Cina e da altri paesi, \u00e8 stato uno dei primi arboreti del Regno Unito. \nOltre agli alberi monumentali, il Killerton ospita terreni agricoli, giardini formali e prati nonch\u00e9 edifici di pregio come la Killerton House e la Killerton Chapel. \nI giardini del parco sono classificati di II grado nel Register of Historic Parks and Gardens of Special Historic Interest in England.\nStoria.\nIl \"maniero di Columb John\", nella parrocchia di Broadclyst, fu acquistato da Sir John Acland (1552\u20131620), membro del parlamento e sceriffo di Devon. L'adiacente tenuta di Killerton fu acquistata poco tempo dopo da Sir Thomas Drewe (-,1651) di The Grange, Broadhembury, sceriffo di Devon, nel 1612, per conto di suo nipote Sir Arthur Acland (-,1610) come provvigione, dopo la morte di questo, a favore della moglie Eleanor Mallet (1572-1645). L'attuale Killerton House fu costruita da Sir Thomas Dyke Acland, 7\u00b0 baronetto, che nel 1778 ne commission\u00f2 la progettazione all'architetto John Johnson. Killerton Park \u00e8 stato donato al National Trust da Sir Richard Thomas Dyke Acland, 15\u00b0 Baronetto nel 1944.\nGeologia.\nAlle spalle della Killerton House vi \u00e8 un'altura costituita da lava basaltica dalle sfumature violacee. Questa lava si \u00e8 riversata su un fondo desertico roccioso e sabbioso e probabilmente \u00e8 emersa attraverso una serie di crepe nel terreno piuttosto che attraverso una singola bocca. La lava \u00e8 stata estratta per molti anni fornendo il materiale per gli edifici locali come ad esempio la Killerton Chapel. L'area \u00e8 designata come Sito di Speciale Interesse Scientifico. \nArcheologia.\nNella tenuta vi \u00e8 un ripido pendio boscoso sulla cui sommit\u00e0, a circa 128 , vi sono i resti di un forte collinare risalente all'et\u00e0 del ferro, noto anche come \"Dolbury\", che ha anche fornito prove dell'occupazione romana. \nLuoghi da visitare.\nAl centro del parco vi \u00e8 la \"Killerton House\", una casa georgiana del XVIII secolo che attualmente ospita una mostra di costumi risalenti al periodo che va dal XVIII al XX secolo, originariamente conosciuta come collezione Paulise de Bush. La Killerton House \u00e8 classificata come edificio di interesse storico culturale di II grado. \nAll'interno del parco si trova anche la \"Killerton Chapel\", realizzata nel 1841, in stile neo normanno, su progetto dell'architetto Charles Robert Cockerell e su commissione di Sir Thomas Dyke Acland, 10\u00b0 Baronetto.\nImmerso nel fiume Clyst si trova il \"Clyston Mill\", un mulino ad acqua funzionante. \nNel villaggio di Broadclyst c'\u00e8 il \"Marker's Cottage\", un casolare medievale costruito intorno al 1450, che prende il nome da Sarah Marker, che ne \u00e8 stata proprietaria tra il 1790 e il 1814. La struttura ha il tetto di paglia ed \u00e8 costruita in cob, una combinazione di fango e paglia mescolati insieme; \u00e8 composta da tre stanze al piano terra, unite da un passaggio passante, e due camere da letto al piano superiore. "}
{"id": "9174844", "revid": "123705544", "url": "https://it.wikipedia.org/wiki?curid=9174844", "title": "B.V.", "text": ""}
{"id": "9174845", "revid": "2519", "url": "https://it.wikipedia.org/wiki?curid=9174845", "title": "Distretto municipale di Suame", "text": "Il distretto municipale di Suame (ufficialmente Suame Municipal District, in inglese) \u00e8 un distretto della regione di Ashanti del Ghana.\nIl distretto \u00e8 stato costituito nel 2018 scorporando del territorio dal distretto di Kumasi."}
{"id": "9174848", "revid": "767487", "url": "https://it.wikipedia.org/wiki?curid=9174848", "title": "Nomad - In cammino con Bruce Chatwin", "text": "Nomad - In cammino con Bruce Chatwin (\"Nomad: In the Footsteps of Bruce Chatwin\") \u00e8 un film documentario del 2019, scritto e diretto da Werner Herzog.\nTrama.\nIl film \u00e8 diviso in otto capitoli in cui Herzog viaggia alla volta della Patagonia, delle Black Mountains in Galles e dell'Outback, dove incontra gli amici (lui stesso ne era tale) di Bruce Chatwin e altre persone che fanno luce sulla vita e sull'arte del rinomato scrittore di viaggi britannico morto nel 1989.\n1. \"La pelle del brontosauro\"\nHerzog visita Punta Arenas, il monumento naturale Cueva del Milod\u00f3n e il Seno \u00daltima Esperanza in Patagonia. Incontra Karin Eberhard, la pronipote dell'esploratore Hermann Eberhard, che scopr\u00ec il bradipo gigante il quale svolge un ruolo significativo nel primo libro di Chatwin \"In Patagonia\", e il paleoantropologo Richard Leakey.\n2. \"Paesaggi dell'anima\"\nH. visita Avebury e Silbury Hill nel Wiltshire vicino al Marlborough College (scuola di Chatwin). Parla con la vedova di Chatwin, Elizabeth, a Llanthony Priory. Menziona il suo film del 1968 \"Segni di vita\". Incontra l'antropologa australiana Petronella Vaarzon-Morel e visita Coober Pedy nell'Australia Meridionale. Spiega che entrambi (lui e Chatwin) condividevano il fascino per gli aborigeni australiani e che si incontrarono per la prima volta mentre lui stava girando \"Dove sognano le formiche verdi\" e C. stava facendo ricerche per \"Le vie dei canti\".\n3. \"Songs and Songlines\"\nViaggia nell'Australia centrale dove incontra un certo numero di australiani, inclusi anziani aborigeni. Discute dell'antropologo Ted Strehlow e del suo libro \"Songs of Central Australia\" con Shaun Angeles Penange dello Strehlow Research Centre, prima di visitare Hermannsburg nel Territorio del Nord.\n4. The Nomadic Alternative\nDiscute del libro incompiuto di Chatwin \"The Nomadic Alternative\" con il suo biografo Nicholas Shakespeare. Discute dei cacciatori-raccoglitori della Patagonia, mostrando fotografie d'epoca del popolo Selk'nam e dell'arte rupestre nella Cueva de las Manos lungo il Pinturas. Discute del suo documentario \"Wodaabe - I pastori del sole\".\n5. \"Viaggio alla fine del mondo\"\nAttraversa il Canal de Beagle e trova uno scavo archeologico sull'Isla Navarino, quindi visita Puerto Williams. Parla con Elizabeth e Nicholas Chatwin di Bruce come narratore e imitatore. Legge dal saggio di Chatwin \"Werner Herzog in Ghana\".\n6. \"Lo zaino di Chatwin\"\nParla dello zaino di Chatwin e di come esso sia arrivato a svolgere un ruolo nella sua vita col film \"Grido di pietra\", che definisce un \"omaggio a Bruce Chatwin\". Rivela come Chatwin abbia apprezzato il film \"Fitzcarraldo\" e il libro \"Sentieri nel ghiaccio\".\n7. Cobra Verde\nParla della visita di Chatwin sul set di \"Cobra Verde\".\n8. \"Il libro \u00e8 chiuso\"\nParla della sessualit\u00e0, del matrimonio, della conversione e della mortalit\u00e0 di Chatwin.\nProduzione.\nIl film \u00e8 stato commissionato da Mark Bell della BBC Arts per celebrare i 30 anni dalla morte di Chatwin.\nOltre che nelle localit\u00e0 menzionate nella trama, le riprese del film si sono svolte anche in Antartide e in Siberia.\nDistribuzione.\nLa premi\u00e8re mondiale del film ha avuto luogo il 28 aprile 2019 al Tribeca Film Festival.\nNel Regno Unito, il film \u00e8 stato trasmesso su BBC Two il 21 settembre 2019.\nIn Italia, dopo essere stato presentato in selezione ufficiale alla quattordicesima edizione della Festa del Cinema di Roma il 17 ottobre 2019 (e in Proiezioni Speciali al Trento Film Festival dell'anno successivo), il film \u00e8 uscito nelle sale cinematografiche il 19 ottobre 2020 con una distribuzione limitata ai seguenti due giorni."}
{"id": "9174850", "revid": "124318874", "url": "https://it.wikipedia.org/wiki?curid=9174850", "title": "Ernst Walch", "text": "Biografia.\nErnst Walch \u00e8 nato il 12 maggio 1956 a Vaduz, da Johann Walch e Maria Thaler. Ha studiato giurisprudenza all'universit\u00e0 di Innsbruck, laureandosi nel 1980, e ha conseguito un master in Comparative Jurisprudence nel 1981, presso la New York University School of Law. Svolge la professione di avvocato ed \u00e8 iscritto all'Ordine degli Avvocati del Liechtenstein dal 1984 e in quello degli Stati Uniti dal 1983. \u00c8 stato anche un interprete e traduttore giurato in tedesco e in inglese ed \u00e8 autore di vari saggi riguardanti soprattutto il diritto commerciale internazionale. \n\u00c8 membro della Liechtenstein Law Society e della New York State Bar Association (NYSBA), che promuove la conoscenza della giurisprudenza e la riforma dell'amministrazione della giustizia.\nCarriera politica.\nErnst Walch \u00e8 stato, dal 1989 al 1996, un membro del Landtag, il Parlamento del Liechtenstein, in rappresentanza del suo partito, il Partito Progressista dei Cittadini (FBP). Dal 1992 al 1993 \u00e8 stato il portavoce del suo partito al parlamento e dal 1983 al 1993 lo ha rappresentato al comitato direttivo dell'Unione Democratica Europea, il ramo europeo dell'Unione Democratica Internazionale.\nDal febbraio all'ottobre 1993 \u00e8 stato Presidente del parlamento liechtensteinese e dall'aprile 2001 fino a quello del 2005 \u00e8 stato ministro degli affari esteri, succedendo ad Andrea Willi, sotto il governo di Otmar Hasler. \u00c8 stato succeduto in questo ruolo da Rita Kieber-Beck. Attualmente \u00e8 il leader del Partito Progressista dei Cittadini."}
{"id": "9174851", "revid": "1439131", "url": "https://it.wikipedia.org/wiki?curid=9174851", "title": "Bugatti Tipo 73-252", "text": ""}
{"id": "9174852", "revid": "375960", "url": "https://it.wikipedia.org/wiki?curid=9174852", "title": "Battaglia di Graus", "text": "La battaglia di Graus si svolse presumibilmente l'8 maggio 1063 tra la Taifa di Saragozza, appoggiata dal contingente castigliano al comando dell'Infante Sancho II di Castiglia, e il Regno di Aragona.\nAntonio Ubieto Arteta, nella \"Historia de Arag\u00f3n\" data la battaglia nel 1069. Nella \"Chronica Naierensis\" invece viene riportata la data del 1070.\nRamiro I d'Aragona tent\u00f2 pi\u00f9 volte di impadronirsi di Barbastro e Graus, luoghi strategici sul territorio. Nella primavera del 1063 cominci\u00f2 ad assediare Graus, arrivando allo scontro con al-Muqtadir della Taifa di Saragozza, supportato dall'Infante Sancho di Castiglia (nipote di Ramiro) che probabilmente aveva dalla sua parte anche un giovane Rodrigo D\u00edaz de Vivar. La presenza del Cid nella battaglia \u00e8 riportata da una sola fonte, la \"Historia Roderici\" che all'epoca afferma fosse l\"'alf\u00e9rez\" (alfiere) di Sancho. Gli aragonesi furono sconfitti ed il re Ramiro I fu apparentemente ucciso da un soldato arabo di nome Sadaro, che vestito con abiti cristiani si avvicin\u00f2 al sovrano e lo colp\u00ec con una lancia sul volto.\nLe circostanze della battaglia sono comunque controverse perch\u00e9 Reinhart Dozy riporta che Ramiro avrebbe vissuto altri quattro mesi dopo la battaglia e sia il Cid sia Sancho non ne avrebbero preso parte. Nella \"Fragmentum historicum ex cartulario Alaonis\" viene riportato che Ramiro sarebbe stato ucciso dai mori vicino Graus ma senza la presenza dei castigliani. Sempre nella suddetta Chronica Naierensis contiene un resoconto considerato una leggenda: Sancho Garc\u00e9s, figlio illegittimo di Garc\u00eda III S\u00e1nchez di Navarra sarebbe fuggito con la figlia della moglie di Garcia, Stefania di Foix che a sua volta era fidanzata con Sancho e per questo cerc\u00f2 rifugio alle corti di Saragozza e d'Aragona. Sancho per vendicare questo affronto avrebbe marciato contro Ramiro e Saragozza ed il sovrano sarebbe morto vicino una citt\u00e0 chiamata Graus nel 1064 o 1070. Secondo lo storico arabo al-Turtushi, Ramiro (erroneamente identificato come \"Ibn Rudm\u012br\", cio\u00e8 figlio di Ramiro) fu assassinato da un soldato mussulmano che parlava la lingua dei cristiani infiltratosi nel campo aragonese.\nCharles Bishko, riassumendo la posizione di Pierre Boissonnade, spiega come la battaglia di Graus diede impulso alla Guerra di Barbastro dell'anno successivo:\nLa citt\u00e0 di Graus fu finalmente conquistata dagli aragonesi nel 1083 e Sancho Ram\u00edrez d'Aragona fu proclamato re come successore del padre Ramiro."}
{"id": "9174853", "revid": "720921", "url": "https://it.wikipedia.org/wiki?curid=9174853", "title": "Yuri Pozzo", "text": "Biografia.\nNato calcisticamente nelle giovanili del Genoa, dopo diversi prestiti tra Promozione ed Eccellenza (con una parentesi anche nella Virtus Entella) partecipa al Torneo delle Regioni nel 2013, distinguendosi come una delle sorprese pi\u00f9 liete della formazione ligure. Da l\u00ec Paolo Baffetti lo port\u00f2 con s\u00e9 al Genova San Vincenzo, poi al Citt\u00e0 Giardino. \nNella formazione genovese gioc\u00f2 solo a livello di under 21, non riuscendo mai a esordire in prima squadra in serie B. Nel Citt\u00e0 Giardino riusc\u00ec a imporsi come assoluto padrone della porta in serie C nonostante la giovane et\u00e0. \nIl salto poi nella Tigullio Calcio a 5, dove fu promosso (autore di diversi goal dalla sua porta quell'anno) in serie B nazionale, categoria che riusc\u00ec a mantenere per tre anni di fila. \nIl passaggio nell'ambiziosa CDM Genova lo ha consacrato come uno dei migliori prospetti del ruolo prima a livello di A2, con due anni successivamente in serie A1 nella massima divisione, distinguendosi nella stagione 2020-2021 con prestazioni decisive ai fini del risultato."}
{"id": "9174856", "revid": "124775678", "url": "https://it.wikipedia.org/wiki?curid=9174856", "title": "Kengo Kitazume", "text": ""}
{"id": "9174857", "revid": "123705767", "url": "https://it.wikipedia.org/wiki?curid=9174857", "title": "Superilla", "text": ""}
{"id": "9174858", "revid": "123705775", "url": "https://it.wikipedia.org/wiki?curid=9174858", "title": "Super-\u00eelot", "text": ""}
{"id": "9174859", "revid": "123705779", "url": "https://it.wikipedia.org/wiki?curid=9174859", "title": "Superblock", "text": ""}
{"id": "9174860", "revid": "646350", "url": "https://it.wikipedia.org/wiki?curid=9174860", "title": "Serie A 2021-2022 (rugby a 15 femminile)", "text": "La serie A 2021-22 \u00e8 il 31\u00ba campionato di rugby a 15 femminile di prima divisione organizzato dalla Federazione Italiana Rugby e il 38\u00ba assoluto.\nSi tiene dal al tra 23 squadre ripartite su due livelli di merito per complessivi quattro gironi: il primo di merito a girone unico, gli altri tre su criterio geografico a pari merito.\nPresentato ufficialmente il , interrompe un'inattivit\u00e0 di 19 mesi del rugby di club femminile in Italia, dopo che il torneo 2019-20 fu definitivamente interrotto a marzo 2020 a causa delle restrizioni imposte al contrasto alla pandemia di COVID-19 e quello 2020-21, pur calendarizzato, non prese mai il via per impossibilit\u00e0 di programmare gli incontri e fu alfine annullato dal consiglio federale.\nCampione uscente \u00e8, quindi, ancora il , vincitore del titolo nel 2018-19.\nFormula.\nAl campionato partecipano 22 squadre.\nEsse sono suddivise su quattro gironi.\nIl primo di essi, denominato Girone 1, \u00e8 di merito, mentre gli altri tre, denominati 2, 3 e 4, sono su base geografica a pari merito tra di essi.\nI gironi 1 e 2 sono formati da 6 squadre ciascuna, gli altri da 5 squadre.\nOriginariamente le societ\u00e0 avrebbero dovuto essere 27, ma prima della presentazione ufficiale quattro di esse, Castel San Pietro, All Bluff Mutina (Modena), e CUS Pisa si ritirarono e, a calendari gi\u00e0 stilati, giunse pure il ritiro delle aquilane .\nLa prima fase si svolge con la formula del girone all'italiana, con le squadre di ogni raggruppamento che si affrontano tra di loro in gara di andata e ritorno con classifica finale.\nLa prima e la seconda classificata del girone 1 accedono direttamente alle semifinali, mentre la terza e la quarta del girone 1 insieme alla prima classificata dei gironi 2, 3, 4 e la migliore seconda classificata dei suddetti 3 gironi partecipano a due turni di \"barrage\", tutti in gara unica:\nLa finale si disputa in gara unica in campo neutro tra le vincitrici delle due semifinali.\nCoppa Conference.\nLa FIR, contestualmente all'edizione 2021-22 di campionato, ha istituito una nuova competizione chiamata Coppa Conference.\nEssa \u00e8 riservata alle squadre che non prendono parte alla fase a eliminazione del campionato di serie A.\nLa ripartizione in quattro gironi di dette squadre avviene dopo la prima fase.\nLe semifinali avvengono in gara unica tra la vincente del primo girone e quella del secondo, e tra quella del terzo e del quarto.\nAnche la finale \u00e8 in gara unica, nello stesso fine settimana in cui si assegna il titolo di campione d'Italia femminile."}
{"id": "9174864", "revid": "179578", "url": "https://it.wikipedia.org/wiki?curid=9174864", "title": "Zebre (disambigua)", "text": ""}
{"id": "9174865", "revid": "2519", "url": "https://it.wikipedia.org/wiki?curid=9174865", "title": "Regione di Bono", "text": "La regione di Bono (ufficialmente Bono Region, in inglese) \u00e8 una regione del Ghana, il capoluogo \u00e8 la citt\u00e0 di Sunyani.\nLa regione \u00e8 stata costituita nel 2019 smembrando la regione di Brong-Ahafo.\nDistretti.\nLa regione \u00e8 suddivisa in 12 distretti:"}
{"id": "9174866", "revid": "2519", "url": "https://it.wikipedia.org/wiki?curid=9174866", "title": "Distretto di Wenchi", "text": ""}
{"id": "9174868", "revid": "963244", "url": "https://it.wikipedia.org/wiki?curid=9174868", "title": "Suore del Cuore Immacolato di Maria (Baguio)", "text": "Le Suore del Cuore Immacolato di Maria (in inglese \"Sisters of the Immaculate Heart of Mary\"; sigla \"S.I.H.M.\") sono un istituto religioso femminile di diritto pontificio.\nStoria.\nLa congregazione fu fondata il 7 giugno 1952 dal vescovo missionario William Brasseur, della congregazione del Cuore Immacolato di Maria, vicario apostolico di Mountain Province, nelle Filippine. La formazione delle prime cinque postulanti, appartenenti al popolo indigeno degli Igorot, fu affidata alle canonichesse missionarie di Sant'Agostino.\nL'erezione canonica della comunit\u00e0 in congregazione religiosa ebbe luogo il 3 ottobre 1952.\nAttivit\u00e0 e diffusione.\nLe suore si dedicano all'insegnamento del catechismo, all'educazione dell'infanzia e della giovent\u00f9, all'assisteza agli ammalati.\nOltre che nelle Filippine, sono presenti in Canada; la sede generalizia \u00e8 a Baguio.\nAlla fine del 2015 l'istituto contava 83 religiose in 29 case."}
{"id": "9174870", "revid": "123705953", "url": "https://it.wikipedia.org/wiki?curid=9174870", "title": "\u00celot urbain", "text": ""}
{"id": "9174871", "revid": "599013", "url": "https://it.wikipedia.org/wiki?curid=9174871", "title": "Rodrigo Luiz Angelotti", "text": ""}
{"id": "9174872", "revid": "123705958", "url": "https://it.wikipedia.org/wiki?curid=9174872", "title": "Baublock", "text": ""}
{"id": "9174875", "revid": "125836549", "url": "https://it.wikipedia.org/wiki?curid=9174875", "title": "Circuito del centro espositivo ExCeL", "text": "Il Circuito ExCeL Exhibition Centre \u00e8 un circuito semi-urbano situato nel centro espositivo ExCeL e nei docklands di Londra per la Formula E, costruito per sostituire il Circuito cittadino di Battersea Park come sede principale del E-Prix di Londra. Originariamente il nuovo tracciato doveva debuttare nella stagione 2019-20 ma a causa della pandemia di COVID-19 la sede \u00e8 stata utilizzata come ospedale temporaneo. Bisogna aspettare la stagione 2020-21 per le prime due gare sul nuovo circuito."}
{"id": "9174876", "revid": "2519", "url": "https://it.wikipedia.org/wiki?curid=9174876", "title": "Distretto di Jaman Sud", "text": ""}
{"id": "9174879", "revid": "1543377", "url": "https://it.wikipedia.org/wiki?curid=9174879", "title": "Guerra anglo-scozzese (1650-1652)", "text": "La guerra anglo-scozzese (1650-1652), nota anche come terza guerra civile inglese o terza guerra d'indipendenza scozzese, fu la parte finale della guerra dei tre regni, una serie di conflitti armati e macchinazioni politiche tra i Roundhead ed i Cavaliers.\nL'invasione inglese della Scozia nel 1650 fu un'incursione militare preventiva operata dal New Model Army del Commonwealth of England, intesa a impedire che Carlo II potesse invadere l'Inghilterra con l'esercito scozzese. La prima e la seconda guerra civile inglese, avevano visto i realisti, schierati con Carlo I, combattere i parlamentari per il controllo del paese; queste si erano svolte tra il 1642 ed il 1648. Quando i realisti vennero sconfitti per la seconda volta il governo parlamentare inglese, esasperato dalla duplicit\u00e0 di Carlo nei negoziati, lo giustizi\u00f2 il 30 gennaio 1649. Carlo I era inoltre, separatamente, re di Scozia. che era all'epoca una nazione indipendente. Gli scozzesi avevano supportato i parlamentari nella prima guerra civile inglese, ma nella seconda non poterono appoggiare la decapitazione del sovrano, dal momento inoltre che il parlamento scozzese non era stato consultato prima del fatto e di conseguenza nomin\u00f2 il figlio del defunto sovrano, Carlo II, non solo re di Scozia ma ance re d'Inghilterra.\nNel 1650 la Scozia radun\u00f2 rapidamente un esercito. I leaders del Commonwealth inglese si sentirono minacciati ed il 22 luglio il New Model Army al comando di Oliver Cromwell invase la Scozia. Gli scozzesi, comandati da David Leslie, si ritirarono verso Edimburgo e si rifiutarono di dar battaglia agli inglesi. Dopo un mese di manovre, Cromwell inaspettatamente giunse a Dunbar di notte e attacc\u00f2 a citt\u00e0 il 3 settembre sconfiggendo pesantemente gli scozzesi. I sopravvissuti abbandonarono Edimburgo e si ritirarono in un collo di bottiglia strategico a Stirling. Gli inglesi si assicurarono il controllo della Scozia meridionale, ma non furono in grado di avanzare dopo Stirling. Il 17 luglio 1651gli inglesi attraversarono il Firth of Forth a bordo di speciali barche costruite appositamente e sconfissero gli scozzesi nella battaglia di Inverkeithing il 20 luglio. Questa lasci isolato l'esercito scozzese a Stirling e a corto di risorse e rifornimenti.\nCarlo II, credendo che l'unica alternativa fosse la resa, invase l'Inghilterra in agosto. Cromwell lo insegu\u00ec seguito da e si batt\u00e9 coi suoi nemici nella battaglia di Worcester il 3 settembre riuscendo a trionfare, segnando cos\u00ec la fine della guerra dei tre regni. Carlo fu uno dei pochi a riuscire a fuggire e gli inglesi dimostrarono di essere fermamente convinti nella difesa della loro neocostituita repubblica. Lo sconfitto governo scozzese venne sciolto ed il regno di Scozia venne assorbito nel Commonwealth. Il parlamento ad ogni modo continu\u00f2 a riconoscere Carlo come re di Scozia e Ingilterra, ottenendo quest'ultima corona solo dopo la morte di Cromwell e con la restaurazione inglese, venendo incoronato re d'Inghilterra il 23 aprile 1661, dodici anni dopo essere stato incoronato re degli scozzesi.\nTerminologia.\nAlcuni storici hanno definito il conflitto come \"Terza guerra civile inglese\". Questa visione dei fatti, ad ogni modo, \u00e8 stata oggetto di critiche: John Philipps Kenyon e Jane Ohlmeyer hanno notato come il conflitto non fu esclusivamente una questione inglese e pertanto non pu\u00f2 essere considerato parte attiva della guerra civile inglese in corso; lo storico Austin Woolrych che si tratt\u00f2 perlpi\u00f9 di un coinvolgimento tra l'esercito scozzese e quello inglese e pertanto non si pu\u00f2 definire propriamente nemmeno una guerra civile. Il conflitto fu invece certamente parte della guerra dei tre regni, piuttosto che una continuazione della guerra civile inglese in quanto la Scozia era governata da Carlo II e dai suoi sostenitori che si scontrarono contro il Commonwealth of England di Cromwell.\nAntefatto.\nLe guerre dei vescovi e la guerra civile inglese.\nNel 1639, e nuovamente nel 1640, Carlo I, che era sia re di Scozia che re d'Inghilterra in unione personale, venne coinvolto in quella che divenne nota come Guerre dei Vescovi. Queste si erano originate dal rifiuto degli scozzesi di accettare la riforma della chiesa scozzese per allinearla alle pratiche religiose inglesi. Carlo non riusc\u00ec a spuntarla. Dopo anni di tensioni nelle relazioni tra Carlo ed il parlamento inglese, si giunse a una rottura e allo scoppio della prima guerra civile inglese nel 1642.\nTra i sostenitori inglesi di Carlo I, i realisti si opposero ai parlamentari ed agli scozzesi. Nel 1643 questi ultimi due costituirono un'alleanza nota come Solemn League and Covenant, nella quale il parlamento inglese s accord\u00f2 per concedere eguali diritti ai protestanti scozzesi in cambio di assistenza militare. Dopo quattro anni di guerra i realisti vennero sconfitti e Carlo dovette arrendersi agli scozzesi il 5 maggio 1646. Gli scozzesi si accordarono col parlamento inglese per la firma della pace. Note come \"Proposte di Newcastle\", queste richiesero che i sudditi del re in Scozia, Inghilterra e Irlanda siglassero la Solemn League and Covenant, aiutando la diffusione del protestantesimo e cedendo molta dell'autorit\u00e0 secolare di Carlo al parlamento inglese. Gli scozzesi cercarono di imporre questi termini anche al sovrano, il quale ad ogni modo persisteva nella sua ferma volont\u00e0 di non sottoscrivere le proposte. L'esercito scozzese rimase in Inghilterra sino alla fine della guerra, richiedendo il sussidio promesso dai parlamentari. Venne raggiunto infine un accordo finanziario e gli scozzesi lasciarono infine l'Inghilterra il 3 febbraio 1647.\nCarlo I, quindi, si spese in negoziati separati con le diverse fazioni. I presbiteriani parlamentari inglesi e scozzesi gli chiedevano di accettare una versione seppur variata delle \"Proposte di Newcastle\", ma nel giugno del 1647 la cornetta George Joyce del New Model Army prese l'iniziativa di forzare militarmente la mano a Carlo I, e infine il sovrano sottoscrisse le \"Heads of Proposale\", delle proposte molto pi\u00f9 blande rispetto alle precedenti che non richiedevano una riforma della chiesa scozzese in senso presbiteriano. Carlo I si accord\u00f2 inoltre per riconoscere la Solemn League and Covenant in entrambi i regni e i accettare il presbiterianismo in Inghilterra, ma solo per un periodo di prova di tre anni, in cambio dell'assistenza degli scozzesi nel riottenere il trono.\nQuando la delegazione fece ritorno a Edimburgo, gli scozzesi ad ogni modo erano divisi al loro interno al punto che scoppiarono nuove rivolte religiose. Dopo un periodo di continue lotte politiche interne, si aggiunse anche una nuova guerra civile in Inghilterra. Gli scozzesi inviarono un esercito a comando del duca di Hamilton in Inghilterra a combattere per il re a luglio, ma questi vennero pesantemente sconfitti a Preston dalle forze parlamentari guidate da Oliver Cromwell.&lt;re&gt;Furgol, 2002, p.64&lt;/re&gt;\nL'ascesa di Carlo II.\nEsasperato dalla duplicit\u00e0 di Carlo I e di fronte al rifiuto del parlamento di fermare i negoziati col sovrano e di accondiscendere alle richieste dell'esercito, il New Model Army sciolse il parlamento e stabil\u00ec quello che divenne noto come \"Rump Parliament\" che riconobbe Carlo I colpevole di tradimento verso il popolo inglese. Condannato il 30 gennaio 1649, il sovrano venne giustiziato per decapitazione. Il 19 maggio, con la fondazione del Commonwealth of England, il paese divenne una repubblica. Il parlamento scozzese, che non era stato consultato prima di mettere a morte il sovrano, dichiar\u00f2 suo figlio Carlo quale legittimo successore di Carlo I alle due corone di Inghilterra e Scozia. Prima di permettergli di tornare dal suo esilio nei Paesi Bassi e riprendere la corona, ad ogni modo, gli scozzesi chiesero precise condizioni a Carlo II: riconoscere la chiesa di scozia e demandare al parlamento la gestione delle questioni civili i stato. Carlo II era inizialmente riluttante ad accettare tali condizioni, ma dopo che Cromwell ebbe schiacciato i realisti in una campagna militare in Irlanda, si vide costretto ad accettare le condizioni egli scozzesi e firm\u00f2 il trattato di Breda il 1\u00b0 maggio 1650. Il parlamento scozzese reclut\u00f2 rapidamente un esercito a supporto del nuovo re, e Carlo II salp\u00f2 alla volta della Scozia, sbarcandovi il 23 giugno.\nInvasione inglese della Scozia.\nI capi del Commonwealth of England si sentirono minacciati da questa pronta risposta della Scozia e fecero pertanto pressione su Thomas Fairfax, lord generale del New Model Army, affinch\u00e9 lanciasse un attacco preventivo. Fairfax accett\u00f2 l'idea, ma non intendeva colpire per primo i suoi ex alleati, credendo che Inghilterra e Scozia fossero ancora formalmente unite dalla Solemn League and Covenant. Quando venne dato formalmente l'ordine di attaccare il 20 giugno 1650, Fairfax diede le proprie dimissioni. Una commissione parlamentare che includeva anche Cromwell, suo intimo amico, tent\u00f2 di dissuaderlo, ma Fairfax non demorse e si ritir\u00f2 dalla vita pubblica. Cromwell gli succedette come lord generale dell'esercito e divenne comandante in capo del New Model Army. Ricevette la propria commissione il 28 giugno e in quello stesso giorno part\u00ec alla volta ella Scozia, attraversando il fiume Tweed alla testa di 16.000 uomini il 22 luglio.\nDopo ce il trattato di Breda venne firmato, il parlamento scozzese inizi\u00f2 a cercare nuove leve per l'esercito regio che venne posto al comando del generale veterano David Leslie. L'idea degli scozzesi era i incrementare le loro forze sino a 36.000 uomini, ma tale numero non venne mai raggiunto; quando Cromwell entr\u00f2 in Scozia, Leslie aveva meno di 10.000 fanti e 3000 cavalieri, anche se i numero variarono nel corso della campagna. Il governo istitu\u00ec una commissione per epurare l'esercito di tutti coloro che erano anche solo lontanamente sospettati di avere dei legami con gli inglesi. A quetaiea i opposero senza successo la maggior parte dei nobili scozzesi, tra cui lo stesso Leslie. La purga che segu\u00ec port\u00f2 alla rimozione di molti ufficiali d'esperienza, mentre il grosso dell'esercito appariva composto da nuove reclute che mancavano della necessaria formazione ed esperienza.\nLeslie prepar\u00f2 una linea difensiva di terrapieni tra Edimburgo e Leith, e pratic\u00f2 la tattica della terra bruciata nelle terre di confine. Permise quindi a Cromwell di avanzare senza incontrare opposizione. La mancanza di rifornimenti e l'ostilit\u00e0 della popolazione locale nei confronti degli inglesi costrinse Cromwell a servirsi di rifornimenti via mare e perci\u00f2 cattur\u00f2 i porti di Dunbar e Musselburgh per facilitare il compito alla marina inglese. Le operazioni vennero condotte sotto un persistente maltempo, condizioni che crearono ben presto una mancanza di risorse e malattie in tutto l'esercito inglese, riducendone sostanzialmente la portata.\nCromwell tent\u00f2 di ingaggiare battaglia con gli scozzesi presso Edimburgo. Avanz\u00f2 verso le linee di Leslie il 29 luglio catturando Arthur's Seat e bombardando Leith da Salisbury Crags. Cromwell non u in grado di far abbandonare a Leslie le sue posizioni e pertanto gli inglesi dovettero ritirarsi ed accamparsi presso Musselburgh, dove subirono un raid notturno da parte della cavalleria nemica. L'attacco di Cromwell coincise con la visita di Carlo II all'esercito scozzese, dove venne ricevuto caldamente. I membri del governo che appartenevano ai covenanti chiesero al re di lasciare il campo ed ordinarono una nuova purga dell'esercito nella quale finirono colpiti altri 80 ufficiali e 4000 uomini di Leslie che non solo danneggi\u00f2 il morale generale delle truppe scozzesi, ma ance la forza del loro esercito.\nPer tutto il mese di agosto, Cromwell tent\u00f2 di far uscire gli scozzesi dalle loro difese per una battaglia in campo aperto. Leslie resistette, ignorando le pressioni che gli provenivano da pi\u00f9 parti di attaccare l'esercito di Cromwell ora che si trovava pi\u00f9 debole. Il maltempo mise in seria difficolt\u00e0 gli inglesi e la diffusione della dissenteria e della febbre costrinsero infine Cromwell a ritirarsi in Inghilterra prima dell'arrivo dell'inverno.\nIl 31 agosto Cromwell si ritir\u00f2 infine; l'esercito inglese raggiunse Dunbar il 1\u00b0 settembre, avendo impiegato due giorni per coprire la sola distanza di 17 km da Musselburgh, inseguiti com'erano dagli scozzesi. Sulla strada vennero abbandonati gli equipaggiamenti ingombranti e gli uomini giunsero a destinazione affamati e demoralizzati. L'esercito scozzese affianc\u00f2 quello inglese, bloccandogli la strada per Berwick e l'Inghilterra presso il Cockburnspath. Il grosso delle forze si accamp\u00f2 a Doon Hill, a 2 km a sud di Dunbar, posizione dalla quale era possibile dominare la citt\u00e0 e la strada costiera che correva da sudovest al villaggio. L'esercito inglese aveva perso la propria libert\u00e0 di manovra, pur avendo mantenuto la possibilit\u00e0 di essere rifornito via mare e di fuggire il prima possibile. Il 2 settembre Cromwell valutando la situazione scrisse al governatore della citt\u00e0 di Newcastle affinch\u00e9 si preparasse ad un'invasione degli scozzesi.\nLa battaglia di Dunbar.\nCredendo che l'esercito inglese fosse ormai senza speranza, Leslie spost\u00f2 il proprio esercito dalla collina in posizione per attaccare Dunbar. La notte tra il 2 ed il 3 settembre, Cromwell fece compiere ai suoi uomini una manovra per concentrare l'attacco all'ala destra degli scozzesi prima del calar del sole. Gli scozzesi vennero colti di sorpresa dal nemico, ma opposero una strenua resistenza. La loro cavalleria venne respinta dagli inglesi, e Leslie non fu in grado di spiegare come avrebbe voluto la sua fanteria in battaglia per la natura del terreno locale. La battaglia rimase senza una definizione precisa sino a quando Cromwell non decise personalmente di guidare la propria cavalleria di riserva per scontrarsi contro la fanteria nemica sfondando le linee scozzesi. Leslie dovette ritirarsi, ma circa 6000 soldati del suo esercito vennero presi prigionieri degli inglesi e circa 1500 furono i morti e i feriti. I prigionieri vennero portato in Inghilterra; molti morirono durante la marcia, altri in prigionia. Coloro che sopravvissero vennero deportati in nord America per venire sottoposti ai lavori forzati.\nLa ritirata scozzese.\nQuando la notizia della sconfitta degli scozzesi giunse a Edimburgo, la popolazione and\u00f2 nel panico, ma Leslie cerc\u00f2 invece di radunare ci\u00f2 che rimaneva del suo esercito e di stabilire una nuova difensiva che avesse come punto focale Stirling. Qui gli scozzesi vennero raggiunti dall'\u00e9lite del governo, del clero e dei mercanti di Edimburgo. Il maggiore generale John Lambert venne inviato a prendere la citt\u00e0 di Edimburgo che effettivamente cadde nelle mani degli inglesi il 7 settembre, mentre Cromwell marciava verso il porto di Leith, il quale offriva spazi molto migliori per sbarchi e rifornimenti rispetto a quello di Dunbar. Senza l'esercito di Leslie a difenderlo, anche il porto di Leith cadde senza difficolt\u00e0. Cromwell tenne un discorso ai cittadini di Edimburgo per persuaderli del fatto che la sua guerra non fosse a loro danno; promise il rispetto delle loro propriet\u00e0 e consent\u00ec loro di lasciare la citt\u00e0, di tenere mercato, di osservare le messe ordinarie anche se quest'ultimo fatto pot\u00e9 essere compiuto solo parzialmente in quanto il grosso del clero si era spostato a Stirling. Egli si prese cura anche di assicurare cibo aa citt\u00e0 e rifornimenti. Il castello di Edimburgo venne tenuto dagli scozzesi sino a dicembre, ma quando si trov\u00f2 a corto di viveri e senza possibilit\u00e0 di ulteriori rinforzi, Cromwell ne chiese la resa senza assaltarlo.\nLa sconfitta a Dunbar caus\u00f2 notevoli danni alla reputazione ed all'autorit\u00e0 di Leslie. Questi tent\u00f2 di dimettersi da comandante dell'esercito, ma il governo scozzese non glie lo permise, principalmente per la mancanza di un valido rimpiazzo. Diversi dei suoi ufficiali si rifiutavano di obbedirgli e le nuove forze di Leslie dovettero essere tratte dalla Western Association. Le divisioni gi\u00e0 presenti nel governo scozzese si acuirono. Nel frattempo Cromwell distrusse ci\u00f2 che restava dell'esercito regio scozzese nella battaglia di Hieton (presso l'attuale centro di Hamilton) il 1\u00b0 dicembre.\nLa battaglia di Inverkeithing.\nNel dicembre del 1650 Carlo II e il governo scozzese si riconciliarono e con quanti erano stati esclusi dal governo e dall'esercito per non aver accondisceso alle direttive dei covenanti. Ad ogni modo ci\u00f2 che il sovrano scozzese si trov\u00f2 di fronte era un gruppo poco coordinato di persone ed impieg\u00f2 sino alla tarda primavera del 1651 per ricreare un esercito disciplinato. A gennaio del 1651 gli inglesi tentarono di superare il blocco di Stirling via nave passando da Forth of Firth, ma non vi riuscirono. All'inizio di febbraio l'esercito inglese avanz\u00f2 verso Stirling, ritirandosi poi solo quando Cromwell si ammal\u00f2 e non garant\u00ec di poter essere presente con loro.\nAlla fine di giugno l'esercito scozzese avanz\u00f2 verso sud. Gli inglesi, per tutta risposta, si mossero da Edimburgo per scontrarsi coi loro nemici, ma Leslie posizion\u00f2 il suo esercito poco pi\u00f9 a nord di Falkirk, dietro il fiume Carron. Questa posizione era al sicuro dagli assalti degli uomini di Cromwell; Leslie resistette a ogni provocazione a battagliare in campo aperto ed infine si ritir\u00f2. Cromwell lo insegu\u00ec e tent\u00f2 di bypassare ancora una volta Stirling, ma non vi riusc\u00ec. Marci\u00f2 quindi in direzione di Glasgow ed invi\u00f2 delle bande nel territorio scozzese. Gli scozzesi si spostarono a sudovest in direzione di Kilsyth dove giunsero il 13 luglio.\nIl 17 luglio, 1600 soldati inglesi al comando del colonnello Robert Overton attraversarono il Forth of Firth nel punto pi\u00f9 stretto con 50 barche appositamente costruite con la chiglia piatta, sbarcando a North Queensferry sulla Ferry Peninsula. La guarnigione scozzese di Burntisland si mosse contro il nemico e chiese dei rinforzi anche a Stirling ed a Dunfermline. Per quattro giorni continuarono le operazioni di sbarco.\nIl 20 luglio gli scozzesi, con pi\u00f9 di 4000 uomini al comando del maggiore generale James Holborne avanzarono contro le forze inglesi che erano loro pari numero. Dopo un'attesa di novanta minuti la cavalleria inizi\u00f2 lo scontro. Gli scozzesi vennero controcaricati dagli inglesi e dovettero desistere. La fanteria scozzese inizi\u00f2 a ritirarsi ma sub\u00ec pesanti perdite tra morti e prigionieri nelle mani del nemico.\nDopo la battaglia, Lambert marci\u00f2 per 6 km ad est e cattur\u00f2 il porto di Burntisland. Cromwell sbarc\u00f2 il grosso dell'esercito in questo punto, assemblando tra i 13.000 ed i 14.000 uomini al 26 luglio. Ignor\u00f2 quindi l'esercito scozzese presente a Stirling ed il 31 luglio inizi\u00f2 a marciare verso Perth, capitale e sede del parlamento scozzese, che venne assediata dai suoi uomini. Perth si arrese dopo due giorni di scontri, privando cos\u00ec l'esercito scozzese di rifornimenti e di materiale utile. Cromwell deliberatamente lasci\u00f2 libera a trada a sud nella speranza che gli scozzesi sarebbero caduti nella sua trappola. Carlo II e Leslie, non vedendo altra speranza di vittoria se non lo scontro con Cromwell, marciarono verso sud il 31 luglio e disperatamente cercarono il supporto dei realisti inglesi. All'epoca l'esercito scozzese poteva contare solamente su 12.000 uomini in tutto. Cromwell e Lambert ineguirono gi scozzesi mentre lasciarono il tenente generale George Monck con 5000 uomini in Scozia per bloccare la resistenza locale.\nLa resistenza.\nDalla fine di agosto, Monck aveva catturato Stirling, Alyth e St Andrews. Dundee e Aberdeen erano e ultime citt\u00e0 principali della zona a non essere cadute ancora sotto il controllo inglese. La forza delle fortificazioni i Dundee aveva fatto si che molti nobili scozzesi vi avessero deposto qui i loro beni pi\u00f9 preziosi per tenerli al sicuro dagli inglesi. Monck posizion\u00f2 il suo esercito schierato appena fuori dalla citt\u00e0 il 26 agosto e ne chiese la resa. Il governatore, credendo che le mura cittadine e la milizia locale fossero in grado di tener testa ai soldati inglesi, si rifiut\u00f2. Infuriato per dover nuovamente mettere a rischio le vite dei suoi uomini con un assalto, Monck diede il permesso ai suoi uomini di saccheggiare la cittadina una volta catturata. Dopo tre giorni di bombardamenti gli inglesi riuscirono ad assaltare e porte occidentale e orientale il 1\u00b0 settembre. Riuscirono a penetrare in citt\u00e0; diverse centinaia di donne e bambini rimassero uccisi. Monck ne cont\u00f2 500, ma i totale forse super\u00f2 il migliaio. Monck permise al suo esercito di saccheggiare la citt\u00e0 per 24 ore e ne venne ricavato un ampio bottino. Successivamente, venne introdotta la legge marziale. Poco dopo Aberdeen, present\u00f2 la resa alla cavalleria di Monck. L'esercito inglese si accamp\u00f2 ad ovest delle Highlands per soggiogare i clan locali nella primavera del 1652, ed alcune fortezze isolate. Il castello di Brodick si arrese il 6 aprile, mentre la rocca di Bass cadde alcuni giorni dopo. Il castello di Dunnottar presso Stonehaven, dover erano conservati i gioielli della corona scozzese, fu l'ultima fortezza scozzese ad arrendersi; il suo comandante, George Ogilvy di Barras, si arrese il 24 maggio 1652, dopo la restituzione dei gioielli.\nL'invasione scozzese dell'Inghilterra.\nL'esercito che Carlo II e Leslie condussero in Inghilterra, per quanto forte di 12.00 uomini, era a corto di viveri e munizioni. La mancanza di moschetti port\u00f2 molti ad armarsi di archi. Gli scozzesi uscirono da Carlisle l'8 agosto 1651. La citt\u00e0 aveva rifiutato l'ingresso al sovrano e gli scozzesi si spinsero oltre in Inghilterra. Cromwell invi\u00f2 due armate, ciascuna da 4000 cavalieri, seguita da una forza di 10.000 uomini in tutto. Il 13 agosto i parlamentari tentarono di conquistare il ponte di Warrington, ma quando gli scozzesi attaccarono in forze gli inglesi si ritirarono. Ventidue giorni dopo aver lasciato Stirling l'esercito scozzese aveva gi\u00e0 raggiunto Worcester, marciando per oltre 500 km. Gli scozzesi, esausti, si fermarono in citt\u00e0 nella speranza che nuove reclute di realisti venissero a loro dal Galles.\nCarlo II ottenne ad ogni modo ben poco sostegno: una forza di 1500 uomini gli pervenne dall'Isola di Man alla guida del conte di Derby e tent\u00f2 di unirsi all'armata principale, ma venne intercettata a Wigan il 25 agosto dalle forze parlamentari e sconfitta. Solo 60 uomini giunsero infine a destinazione. Il consiglio di stato inglese richiam\u00f2 ogni uomo abile alle armi. Moschetti vennero portati a Northampton, Gloucester, Reading e Barnet. Con 14.000 uomini da Londra, lord Fairfax si assicur\u00f2 il controllo dello Yorkshire. Le forze parlamentari si concentrarono attorno a quelle scozzesi per un totale di 31.000 uomini contro i 12.000 di Carlo II.\nLa battaglia di Worcester.\nGli inglesi non solo superavano gli scozzesi di numero, ma erano anche meglio allenati e meglio armati per la guerra. Worcester era un punto naturalmente ben difeso e ben fortificato, e pertanto Cromwell mise deliberatamente in posizione di attacco le proprie truppe. Il 3 settembre attacc\u00f2 da sud. Gli scozzesi tentarono un disperato contrattacco, ma Cromwell mosse le sue riserve a rinforzare i settori minacciati e gli scozzesi vennero battuti. Le forze parlamentari catturarono la citt\u00e0 di Worcester dopo un fiero combattimento casa per casa. Lo storico Barry Coward scrisse \"Cromwell si trov\u00f2 a combattere un nemico diviso dopo Dunbar e lo sconfisse definitivamente a Worcester\".\nL'esercito scozzese perse 2000 uomini sul campo e pi\u00f9 di 6000 furono i prigionieri nelle mani degli inglesi.. I prigionieri vennero posti ai lavori forzati, perlopi\u00f9 in Nord Aerica. Leslie, assieme alla maggior parte dei comandanti realisti, venne fatto prigioniero e imprigionato alla Torre di Londra ove rimase sino alla restaurazione di Carlo II nel 1660. Carlo II riusc\u00ec a fuggire sul continente. Dopo la battaglia, la citt\u00e0 di Worcester venne saccheggiata dalle forze parlamentari. Circa 3000 cavalieri scozzesi riuscirono a fuggire a nord, ma vennero in gran parte uccisi poi lungo il percorso.\nConseguenze.\nLa battaglia di Worcester fu l'ultima battaglia delle guerre dei tre regni. Prima di Worcester, il Commonwealth aveva goduto solo dell'ostilit\u00e0 internazionale per l'esecuzione di Carlo I. La vittoria rafforz\u00f2 la posizione dei cromwelliani, dal momento che era ormai chiaro come il popolo inglese intendesse lottare per difendere la repubblica da poco costituita. I fallimenti di Carlo II e dell'esercito scozzese gli costarono il supporto locale: Carlo realizz\u00f2 di dover vincere contro gli inglese se voleva riottenere anche il trono scozzese. Sull'altro fronte, la conquista della Scozia e poi dell'Irlanda valsero al Commonwealth il rispetto tra le altre nazioni del continente: gi\u00e0 all'inizio del 1652 la legittimit\u00e0 del nuovo governo inglese venne riconosciuta da Francia, Spagna, Paesi Bassi e Danimarca.\nIl governo regio in Scozia venne dissolto ed il parlamento inglese assorb\u00ec ufficialmente il regno di Scozia nel Commonwealth. Venne imposta la legge marziale, con 10.000 truppe inglesi nel paese per schiacciare eventuali rivolte interne.\nDopo la vittoria in Scozia, Cromwell pot\u00e9 governare l'intero Commonwealth come Lord Protettore dal dicembre del 1653 sino alla sua morte nel settembre del 1658. Alla morte del lord protettore, suo figlio Richard ne occup\u00f2 la carica, ma l'esercito si fidava poco di lui. Nel maggio del 1659, appena sette mesi dopo la morte di Oliver Cromwell, l'esercito rimosse Richard e reinstall\u00f2 il Rump Parliament. e venne tolto lo stato militare. Il generale George Monck, all'epoca comandante in capo delle forze inglesi in Scozia, marci\u00f2 a sud con la sua armata, attraversando il fiume Tweed il 2 gennaio 1660 ed entrando a Londra il 3 febbraio. Il nuovo parlamento eletto quell'anno dichiar\u00f2 l'8 maggio 1660 il ritorno di Carlo II sul trono. Carlo torn\u00f2 dall'esilio e venne incoronato re d'Inghilterra il 23 aprile 1661. dando completamento alla Restaurazione degli Stuart."}
{"id": "9174883", "revid": "2519", "url": "https://it.wikipedia.org/wiki?curid=9174883", "title": "Distretto di Sunyani", "text": ""}
{"id": "9174886", "revid": "729019", "url": "https://it.wikipedia.org/wiki?curid=9174886", "title": "Strada statale 12 racc dell'Abetone e del Brennero", "text": "La strada statale 12 racc dell'Abetone e del Brennero (SS 12 racc) \u00e8 una strada statale italiana, raccordo della strada statale 12 dell'Abetone e del Brennero.\nPercorso.\nLa strada statale 12 racc ha inizio sulla SS 12 al chilometro 480+190 e termina alla rotatoria d'incrocio fra la SS 49 e la stessa SS 12 al chilometro 480+640. La strada ha una lunghezza di 0,587\u00a0km."}
{"id": "9174887", "revid": "729019", "url": "https://it.wikipedia.org/wiki?curid=9174887", "title": "Strada statale 12 radd dell'Abetone e del Brennero", "text": "La strada statale 12 radd dell'Abetone e del Brennero (SS 12 radd) \u00e8 una strada statale italiana, direttrice principale della strada statale 12 dell'Abetone e del Brennero dopo che \u00e8 stato aperto il Foro di San Giuliano attraverso il monte Pisano.\nPercorso.\nLa strada rende pi\u00f9 agevole il collegamento tra Pisa e Lucca grazie alla realizzazione di una galleria che attraversa i monti Pisani. Il tracciato storico della strada statale 12 dell'Abetone e del Brennero, riclassificato SR 12, aggira attraverso Corliano, Rigoli, Molina di Quosa, Pugnano e Ripafratta il monte Pisano dal lato ovest e si dirige a Lucca, dove si congiunge col nuovo tratto."}
{"id": "9174903", "revid": "599013", "url": "https://it.wikipedia.org/wiki?curid=9174903", "title": "Ippei Shinozuka", "text": "Biografia.\nSuo padre ha origini giapponesi, mentre sua madre russe."}
{"id": "9174918", "revid": "2188475", "url": "https://it.wikipedia.org/wiki?curid=9174918", "title": "Chloe Fineman", "text": "Ha iniziato la sua carriera con la troupe di improvvisazione The Groundlings ed \u00e8 diventata una delle protagoniste del \"Saturday Night Live\" a partire dalla 45a stagione nel settembre del 2019. \u00c8 stata inserita nel cast di repertorio nel 2021, all'inizio della 47a stagione.\nBiografia.\nI genitori di Fineman sono la pittrice Ellen Gunn e il dirigente biotecnologico David Fineman. Ha due sorelle, l'artista Emma e l'atleta CrossFit Alexia (Leka).\nSi \u00e8 diplomata presso la Piedmond High School nel 2006. L'insegnante di recitazione della scuola l'ha descritta come \"altrettanto brillante nella commedia che nel dramma\". Durante il terzo anno di liceo, Fineman ha diretto \"Metamorfosi\" di Mary Zimmerman; e durante l'ultimo anno, \"I monologhi della vagina\" di Eve Ensler; ha anche interpretato ruoli da protagonista in \"La visita della vecchia signora\" di Friedrich D\u00fcrrenmatt e in \"Crimini del cuore\" di Beth Henley. Dopo il diploma, \u00e8 tornata nella sua scuola per dirigere spettacoli teatrali e condurre laboratori.\nMentre era al liceo, Fineman ha impersonato un pavone al \"Late Show con David Letterman\" dopo aver vinto una gara di richiamo degli uccelli.\nFineman ha studiato presso la scuola di belle arti Tisch dell'Universit\u00e0 di New York e presso la Stella Adler Studio, laureandosi nel 2011.\nCarriera.\nDopo la laurea, Fineman si \u00e8 trasferita a Los Angeles, dove si esibiva nella Sunday Company della compagnia The Groundlings. Si \u00e8 anche esibita in \"Characters Welcome\" al Upright Citizens Brigade Theatre. Nel 2018, \u00e8 stata riconosciuta come \"New Face\" al festival Just for Laughs di Montreal, ed \u00e8 stata nominata miglior comico agli Shorty Awards 2019. Le sue apparizioni televisive includono \"Jane the Virgin\" e \"Search Party\".\n\u00c8 conosciuta online principalmente per le sue imitazioni di celebrit\u00e0 in video faccia a faccia con la telecamera. Su Instagram, ha pubblicato imitazioni di celebrit\u00e0 e clip del suo lavoro con i Groundlings e pezzi di stand-up commedy. Su YouTube, ha postato imitazioni di personaggi. Nel 2018, il critico di \"Vulture\", Luke Kelly-Clyne ha scritto dopo aver visto Fineman imitare Meryl Streep e altri, \"come ho scoperto, quel pizzico di genio in pi\u00f9 che possiede \u2013 quella cosa intangibile che porta una buona imitazione a essere una grande imitazione \u2013 che \u00e8 radicato nella sua capacit\u00e0 di creare personaggi completamente originali che sembrano essere reali come chiunque tu abbia mai incontrato\", conclude affermando che \"Chloe Fineman \u00e8 assolutamente una dei nuovi artisti pi\u00f9 talentuosi in questo momento e ha aspettato a lungo prima di venire sotto le luci della ribalta\".\n\"Saturday Night Live\".\nIl 12 settembre 2019 Fineman \u00e8 stata annunciata come comparsa nel cast del \"Saturday Night Live\", insieme a Bowen Yang e Shane Gillis. Insieme a Yang e Heidi Gardner, Fineman \u00e8 stato citata come punta di diamante della stagione da Andy Hoglund su \"Entertainment Weekly\".\nTra le imitazioni di Fineman ad SNL ci sono Drew Barrymore, Carole Baskin, Reese Witherspoon, Nicole Kidman, Timoth\u00e9e Chalamet, Tiffany Trump, Britney Spears, Mary-Kate Olsen, Megan Fox, e Jojo Siwa.\nVita privata.\nFineman ha contratto il COVID-19 nel marzo 2020, riprendendosi completamente."}
{"id": "9174921", "revid": "73843", "url": "https://it.wikipedia.org/wiki?curid=9174921", "title": "Atletica leggera alla XI Universiade", "text": "Le gare di atletica leggera alla XI Universiade si sono tenute allo Stadionul Na\u021bional di Bucarest dal 21 al 26 luglio 1981."}
{"id": "9174923", "revid": "1865821", "url": "https://it.wikipedia.org/wiki?curid=9174923", "title": "Tucker &amp; Dale vs Evil", "text": "Tucker &amp; Dale vs. Evil \u00e8 un film del 2010 diretto da Eli Craig.\nTrama.\nUn gruppo di amici si sta dirigendo nei boschi del West Virginia per passare un weekend in tenda, ma fa tappa in una stazione di servizio per rifornirsi di birre. Qui incontrano Tucker e Dale, due rozzi individui dalle apparenze montanare che provano un approccio col gruppo di amici; Dale, che rimane colpito dalla bellezza delle ragazze, si fa avanti, ma finisce per spaventare l\u2019intera ciurma, facendola scappare. Nel mentre, lo sceriffo Gurr, dopo aver chiesto ai due dove fossero diretti, li avvisa che la loro casa di villeggiatura che hanno appena comprato \u00e8 in realt\u00e0 una casa piena di male.\nLa sera, finalmente accampati, uno dei giovani, Chad, racconta una storia per spaventare gli amici riguardante il cosiddetto \u201cGrande massacro\u201d avvenuto 20 anni prima in quegli stessi boschi, in cui un montanaro fece una carneficina. Per smorzare la tensione, il gruppo decide di fare un bagno nel lago l\u00ec accanto, lo stesso in cui Tucker e Dale stanno pescando pi\u00f9 in l\u00e0. La giovane e bella Allison cade in acqua da una roccia e Dale la salva, portandola sulla barca. Il resto del gruppo, che osserva tutta la scena da lontano impotente, fraintende pensando si tratti di un rapimento. La mattina seguente Allison si risveglia nella casa dei due trovando Dale molto gentile e premuroso; in poco tempo la giovane inizia a fidarsi dei due. Allo stesso tempo, per\u00f2, gli amici di Allison le studiano tutte per irrompere nella casa e salvare la ragazza. Tucker mentre sta tagliando la legna colpisce un alveare e con la motosega accesa inizia a scappare dalle api, cosa che provoca scompiglio nel gruppo di amici l\u00ec vicino che cerca di irrompere in casa, causando la morte di uno di loro che si infilza con un ramo. Immediatamente Dale, preoccupato per la giovane, lascia inciso un messaggio su un tronco con scritto \u201cAbbiamo la ragazza\u201d che, per\u00f2, viene frainteso dai giovani e letto come una minaccia.\nMentre Dale, aiutata da Allison, sta scavando una fossa per continuare i lavori di ristrutturazione della propria casa, un amico della ragazza si scaglia contro il possente Dale, cadendo nella fossa; il ragazzo viene trafitto da un bastone alla gola. Contemporaneamente anche un altro giovane si scaglia su Tucker, ma questo inciampa e finisce nella cippatrice in funzione. Il resto del gruppo, rimasto lontano, accorre e trova solo i due cadaveri dei loro amici, trovando la conferma della cattiva fede dei due montanari. Nella colluttazione tra Dale ed il ragazzo, Allison viene colpita per sbaglio da una pala, perde i sensi e viene riportata in casa da Dale.\nSopraggiunge lo sceriffo Gurr che non crede minimamente alla storia dei due (trovandosi davanti ancora i cadaveri dei giovani); tuttavia, un asse portante della vecchia casa cade in testa al poliziotto, che esce dall\u2019abitazione e cade a terra davanti agli occhi del gruppo, increduli. Chad allora rapisce il cane tanto amato da Dale, minacciandolo di ucciderlo. Tucker tenta di salvarlo, ma viene beccato ed i giovani rapiscono quest\u2019ultimo, legandolo a testa in gi\u00f9 e tagliandogli due dita della mano, spedite poi davanti la porta della casa con Dale al suo interno per spaventarlo. Dale esce e va a salvare l\u2019amico, mentre Chad e un\u2019altra ragazza entrano in casa per salvare Allison. Qui Allison cerca di spiegare l\u2019accaduto e che si tratti solo di un grosso malinteso, ma Chad \u00e8 arrabbiato e pensa che la ragazza si sia innamorata di Dale, come una manifestazione della sindrome di Stoccolma. Sopraggiungono Dale e Tucker e, dopo una colluttazione coi ragazzi, Allison placa gli animi mettendo a sedere al tavolo Chad e Dale. Qui, sfruttando le sue conoscenze da psicologa, Allison cerca di farli ragionare: si scopre che Chad perse il padre durante il \u201cGrande massacro\u201d, mentre la madre, gi\u00e0 incinta di lui, era l\u2019unica superstite della strage, anche se poi rinchiusa in un centro psichiatrico. Per questo motivo Chad impazzisce. Arrivano altri due ragazzi rimasti fuori, ma qui finiscono per uccidersi tra loro per la noncuranza delle loro azioni, finendo per far scoppiare un incendio. Tucker, Dale ed Allison riescono ad uscire in tempo, mentre Chad, con enormi ustioni sul volto, solo in seguito. Dale cerca di portare in salvo gli altri scappando con la macchina, ma si schianta contro un albero, perdendo i sensi.\nLa mattina seguente Dale si risveglia e non trova Allison, ma solo Tucker esanime in terra. Dale scopre che Chad ha rapito la ragazza e li trova in una vecchia fattoria. Qui Chad lega Allison ad un asse di legno con una sega circolare. Durante la colluttazione tra Dale e Chad, il primo riesce a liberare la ragazza, scappando poi in un\u2019altra stanza. Qui i due trovano un articolo di giornale risalente a 20 anni prima in cui sulla foto si vede il padre di Chad che viene arrestato. Chad capisce che i suoi genitori gli hanno sempre mentito e Dale lo mette K.O. spingendolo dalla finestra.\nDopo l\u2019accaduto, Dale va a trovare Tucker in ospedale. Immediatamente Dale si ritrova con Allison e vanno a giocare a bowling con altri \u201cmontanari\u201d. Qui Dale ed Allison si baciano.\nAccoglienza.\nIncassi.\nA fronte di un budget stimato di circa 5 milioni di dollari, il film ne ha incassati circa 5,2 milioni. A causa di una scarsa distribuzione negli Stati Uniti, il film ha incassato soltanto 223,838 dollari sul suolo americano. La cifra pi\u00f9 alta \u00e8 arrivata dalla Francia, che ha fruttato al film 935,023 dollari.\nCritica.\nL'aggregatore di recensioni online Rotten Tomatoes ha assegnato al film una percentuale di gradimento pari all\u201985% sulla base di 114 critiche ed un punteggio medio del 6.9/10."}
{"id": "9174931", "revid": "1005847", "url": "https://it.wikipedia.org/wiki?curid=9174931", "title": "Elezioni presidenziali a Gibuti del 1993", "text": "Le elezioni presidenziali a Gibuti del 1993 si tennero il 7 maggio e videro la vittoria di Hassan Gouled Aptidon, rieletto alla guida del paese.\nA seguito della decisione scaturita dall'esito del referendum costituzionale del 1992, le elezioni presidenziali del 1993 hanno visto la reintroduzione di un sistema multipartitico per la prima volta dal 1977, anno dell'indipendenza di Gibuti. Sono inoltre state le prime con pi\u00f9 di un solo candidato presentatosi.\nContesto.\nLa competizione ha visto affiancare al presidente uscente Mohamed Djama Elab\u00e9, candidato del Partito per il Rinnovamento Denocratico (PRD) e Aden Robleh Awaleh, per il Partito Nazionale Democratico (PND). Ad essi si sono affiancati Mohamed Moussa Ali e Ahmed Ibrahim Abdi, presentatisi come indipendenti.\nLe votazioni, caratterizzate dalla bassa affluenza (50,26%), hanno visto la netta affermazione di Aptidon con il 60,75% dei voti, e la sua riconferma come Presidente."}
{"id": "9174932", "revid": "363629", "url": "https://it.wikipedia.org/wiki?curid=9174932", "title": "Infarto di un arto", "text": ""}
{"id": "9174966", "revid": "599013", "url": "https://it.wikipedia.org/wiki?curid=9174966", "title": "Christian Pichler", "text": "Biografia.\nPichler, originario di Sankt Erhard di Breitenau am Hochlantsch, debutt\u00f2 in campo internazionale ai Mondiali juniores di Lake Placid 1994, dove vinse la medaglia d'argento nello slalom gigante, e in Coppa Europa conquist\u00f2 l'ultimo podio il 7 marzo 1995 a Saalbach-Hinterglemm in discesa libera (3\u00ba). In Coppa del Mondo disput\u00f2 due gare, le discese libere di Wengen del 16 e del 17 gennaio 1998, non completando la prima e classificandosi 43\u00ba nella seconda; prese per l'ultima volta il via in Coppa Europa il 12 febbraio 1999 a Sella Nevea in slalom gigante (43\u00ba) e si ritir\u00f2 al termine di quella stessa stagione 1998-1999: la sua ultima gara fu il supergigante dei Campionati austriaci 1999, disputato il 25 marzo a Innerkrems e chiuso da Pichler al 30\u00ba posto. Non prese parte a rassegne olimpiche o iridate."}
{"id": "9174970", "revid": "104458", "url": "https://it.wikipedia.org/wiki?curid=9174970", "title": "Christina Riegel", "text": ""}
{"id": "9174976", "revid": "599013", "url": "https://it.wikipedia.org/wiki?curid=9174976", "title": "Christina Riegel (sciatrice)", "text": "Biografia.\nSpecialista delle prove tecniche originaria di Eisenstadt, la Riegel debutt\u00f2 in campo internazionale ai Mondiali juniores di Aleyska 1989; in Coppa del Mondo conquist\u00f2 l'unico podio, nonch\u00e9 primo piazzamento di rilievo, il 28 marzo 1993 a \u00c5re in slalom speciale (3\u00aa) e in quella stessa stagione 1992-1993 in Coppa Europa vinse la classifica della medesima specialit\u00e0 e si piazz\u00f2 2\u00aa in quella generale. Prese per l'ultima volta il via in Coppa del Mondo il 12 marzo 1995 a Lenzerheide in slalom speciale, senza completare la prova, e si ritir\u00f2 al termine di quella stessa stagione 1994-1995: la sua ultima gara fu lo slalom gigante dei Campionati austriaci 1995, disputato il 26 marzo a Spital am Semmering e chiuso dalla Riegel al 7\u00ba posto. Non prese parte a rassegne olimpiche o iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nSL = slalom speciale"}
{"id": "9174979", "revid": "767487", "url": "https://it.wikipedia.org/wiki?curid=9174979", "title": "The Good Bad Boy", "text": "The Good Bad Boy \u00e8 un film del 1924, diretto da Edward F. Cline.\nTrama.\nBilly Benson, trombettiere dei Boy Scouts, fra i ragazzini del quartiere ha una cattiva fama: se fa a botte ogni tanto, in realt\u00e0 \u00e8 solo per difendere il buon nome di suo padre, che gli altri bambini sono usi prendere in giro. Per questo motivo Billy non ha molti amici. Anzi, eccettuato il cane Brownie, ne ha uno solo: la coetanea Dorothy, figlia del giudice Fawcett, che in qualit\u00e0 di uomo di legge ha l'onere e il fastidio di dover stare a sentire le lamentele dei vicini per le malefatte ascritte al cosiddetto cattivo ragazzo, diverse delle quali in verit\u00e0 non imputabigli. \u00c8 una sorta di caprio espiatorio. Per precauzione il giudice dice alla figlia di non frequentarlo. I due amici passano tranquillamente sopra a tale proibizione e continuano a giocare assieme.\nJohn, il padre di Billy, svolge dei lavoretti temporanei di riparazione, ma buona parte del suo tempo \u00e8 impiegato dalle sue invenzioni \u2013 da lunghi anni sta lavorando ad un innovativo estintore -, che vengono brevettate (delle pratiche si cura l'avvocato Sidney Marvin) ma che finanziariamente non rendono. Per questo motivo ogni tanto Mary, la madre di Billy, lavandaia, si lamenta col marito John, ma per il resto nella famiglia regna una grande armonia, insieme a un tenore di vita al limite della povert\u00e0. Per partecipare alla festa di Dorothy \u2013 grande evento sociale fra i bambini del luogo - ad esempio, Billy non ha un vestito adatto: finisce col rubarne uno ad una bambina.\nL'avvocato Marvin mostra a Walter Howe, rappresentante di una ditta di estintori, le pratiche per il brevetto del nuovo apparecchio di John Benson: Howe si dice convinto che la sua azienda sborserebbe una ragguardevole cifra per acquistare il brevetto. Marvin gli fa notare che sarebbe pi\u00f9 vantaggioso comprare l'estintore e i progetti dallo stesso Benson, che, trovandosi in difficolt\u00e0, li vender\u00e0 a bassissimo prezzo: nel frattempo egli terr\u00e0 insabbiata la pratica. Ogni offerta che Marvin, in seguito, fa a Benson, viene per\u00f2 puntualmente e caparbiamente rifiutata dall'inventore.\nPerci\u00f2 Marvin e Howe adottano una nuova strategia. Quando Mary, la mamma di Billy, malata, viene portata in ospedale, i due complici, per togliersi di mezzo John, inventano una falsa accusa, a seguito della quale Benson viene trattenuto in carcere. Mentre Billy \u00e8 al capezzale della madre, Howe penetra a casa dei Benson per trafugare il progetto dell'estintore. Nello stesso tempo Dorothy, rendendosi conto che Billy, ormai solo, ha bisogno di aiuto, decide di fargli una sorpresa, ed entra in casa sua recando un canestro di generi di conforto. Sentendo dei rumori, la bambina si nasconde in una stanza. Howe sta rovistando fra le apparecchiature di John, alcune di esse si rovesciano, e si sviluppa un incendio. Howe fugge con i progetti. Dorothy rimane intrappolata fra le fiamme.\nBilly torna dall'ospedale, e vede la sua casa in fiamme, circondata dai pompieri e dai curiosi. Nota Dorothy che si \u00e8 issata su una finestra, la raggiunge e la trae in salvo, consegnandola al giudice Fawcett. \nNon passa molto tempo, e Howe ha fatto costruire un estintore seguendo il progetto di John. Billy lo vede con l'apparecchio ideato dal padre, mentre sta lasciando la localit\u00e0. Suona nella sua tromba, e l'intera legione dei Boy Scouts interviene. L'orda di ragazzi ferma Howe e lo cattura (recuperando verosimilmente anche l'estintore e il progetto).\nIn un lussuoso amplio locale Mary e John Benson, affacciati ad una loggia, riccamente vestiti (per l'occasione John ha inventato un cappello a cilindro retrattile), ormai cittadini illustri, ricevono l'omaggio dei compaesani, mentre l'orchestra accompagna. Poco discosti Billy e Dorothy.\nProduzione.\nLa pellicola, per l'uscita statunitense, constava di 5 rulli, per una lunghezza totale di 1584 metri.\nIl film \u00e8 preservato in forma digitale dalla statunitense Biblioteca del Congresso nell'ambito del Silent Film Project.\nDistribuzione.\nIl film, distribuito dalla Principal Distributing, \u00e8 uscito nelle sale cinematografiche statunitensi l'1 giugno 1924.\n\"The Good Bad Boy\" \u00e8 stato edito in DVD nel 2013 a cura della Alpha Video, con didascalie inglesi, corredato da una colonna sonora. Il film \u00e8 visionabile sulla piattaforma YouTube."}
{"id": "9175000", "revid": "73843", "url": "https://it.wikipedia.org/wiki?curid=9175000", "title": "Atletica leggera alla XII Universiade", "text": "Le gare di atletica leggera alla XII Universiade si sono svolte a Edmonton, in Canada, dal 5 all'11 luglio 1983."}
{"id": "9175004", "revid": "380453", "url": "https://it.wikipedia.org/wiki?curid=9175004", "title": "Pinkin de Corozal 2021", "text": "Questa voce raccoglie le informazioni riguardanti le Pinkin de Corozal nella stagione 2021.\nStagione.\nLe Pinkin de Corozal disputano la loro quarantasettesima edizione della Liga de Voleibol Superior Femenino.\nConcludono la stagione regolare al quarto posto, accedendo quindi ai play-off scudetto: prendono parte al Girone B dei quarti di finale, sfidando le e le , da cui rimediano quattro sconfitte in altrettante gare, venendo eliminate.\nOrganigramma societario.\nArea direttiva\nArea tecnica"}
{"id": "9175005", "revid": "149485", "url": "https://it.wikipedia.org/wiki?curid=9175005", "title": "Leri Khabelov", "text": ""}
{"id": "9175006", "revid": "599013", "url": "https://it.wikipedia.org/wiki?curid=9175006", "title": "Ga\u00ebtan Perrin", "text": "Carriera.\nCresciuto calcisticamente nelle giovanili dell', ha esordito in prima squadra il 14 febbraio 2016, disputando l'incontro di Ligue 1 vinto 4-1 contro il ; il 19 marzo successivo segna la sua prima rete, nella vittoria per 2-0 contro il . In seguito, gioca nella seconda divisione francese con l' e l'.\nStatistiche.\nPresenze e reti nei club.\n\"Statistiche aggiornate al 27 ottobre 2021.\""}
{"id": "9175007", "revid": "94647", "url": "https://it.wikipedia.org/wiki?curid=9175007", "title": "Brennero 66", "text": ""}
{"id": "9175019", "revid": "599013", "url": "https://it.wikipedia.org/wiki?curid=9175019", "title": "Bevic Moussiti-Oko", "text": "Carriera.\nClub.\nHa giocato nella seconda divisione francese con , ed .\nNazionale.\nIl 10 ottobre 2019 ha esordito con la nazionale congolese giocando l'amichevole pareggiata 1-1 contro la ."}
{"id": "9175022", "revid": "948257", "url": "https://it.wikipedia.org/wiki?curid=9175022", "title": "Tous les jardins du monde", "text": ""}
{"id": "9175023", "revid": "62004", "url": "https://it.wikipedia.org/wiki?curid=9175023", "title": "Giro dell'Emilia Internazionale Donne Elite", "text": "Il Giro dell'Emilia Internazionale Donne Elite \u00e8 una corsa in linea femminile di ciclismo su strada che si svolge annualmente in Emilia, pi\u00f9 precisamente in provincia di Bologna. Si svolge dal 2014, affiancando l'omonima prova maschile sotto l'organizzazione del GS Emilia di Adriano Amici. Dal 2020 fa parte del calendario dell'UCI Women's ProSeries come prova di classe 1.Pro.\nLa plurivincitrice della corsa \u00e8 l'italiana Elisa Longo Borghini con due successi.\nStoria.\nCorsa per la prima volta nel 2014, la versione femminile del Giro dell'Emilia \u00e8 stata inizialmente classificata dall'UCI come prova di livello 1.2, prima di venire promossa al livello 1.1 gi\u00e0 l'anno successivo. Dal 2020 \u00e8 stata inserita nel neonato circuito UCI Women's ProSeries, il secondo in ordine per importanza dopo l'UCI Women's World Tour, nella classe 1.Pro.\nPercorso.\nNelle ultime edizioni la gara \u00e8 partita dal polo fieristico di Bologna, nella periferia nord-orientale della citt\u00e0, prima di dirigersi verso la parte settentrionale della provincia felsinea e affrontare un percorso prevalentemente pianeggiante. Al ritorno della corsa a Bologna le atlete sono chiamate ad affrontare la scalata al Colle della Guardia, in cima al quale, nei pressi del Santuario della Madonna di San Luca, \u00e8 posizionato l'arrivo, che coincide con quello della corsa maschile. La lunghezza totale del percorso di gara si aggira solitamente attorno al centinaio di chilometri.\nLa salita di \"San Luca\" misura all'incirca 2,1\u00a0km e presenta una pendenza media del 10,8% con punte al 18% in corrispondenza della \"Curva delle Orfanelle\", chiamata tale in quanto antistante ad un ex orfanotrofio femminile. L'inizio dello strappo \u00e8 segnato dal monumentale Arco del Meloncello, il quale \u00e8 posto a 55 metri s.l.m.; la sommit\u00e0 si trova invece a quota 270 metri, per un dislivello totale di 215 metri. L'intera salita \u00e8 inoltre caratterizzata dalla presenza di una via porticata che affianca la sede stradale, e che, grazie ai suoi 3.796 metri totali, vanta il record di portico pi\u00f9 lungo al mondo oltre ad essere inserita, quale parte del sistema dei Portici di Bologna, tra i patrimoni dell'umanit\u00e0 dall'UNESCO.\nAlbo d'oro.\n\"Aggiornato all'edizione 2021.\"\nStatistiche.\nVittorie per nazione.\n\"Aggiornato all'edizione 2021.\""}
{"id": "9175025", "revid": "721282", "url": "https://it.wikipedia.org/wiki?curid=9175025", "title": "Tokyo Cop", "text": "Tokyo Cop, conosciuto anche come TOKYO COP: Special Force Reinforcement, \u00e8 un videogioco arcade in 3D sviluppato e pubblicato da Gaelco nel 2003 in Europa, mentre la Namco l'ha pubblicato in Nord America nello stesso anno ed in Giappone nel 2004. In esso si impersona selezionabilmente degli agenti della polizia di Tokyo, i quali a bordo dell'apposita autovettura, partiranno all'inseguimento dei criminali nelle strade dell'omonima capitale del paese asiatico.\nNel titolo si pu\u00f2 anche provare la modalit\u00e0 riservata ai giocatori esperti, questo inserendo il codice PIN una volta optato \u201c\"Load Game\"\u201d nel men\u00f9 iniziale.\nModalit\u00e0 di gioco.\nIl gameplay di \"Tokyo Cop\" \u00e8 simile a quello della serie di \"Chase H.Q.\" della Taito. Dopo avere selezionato uno dei quattro poliziotti, il giocatore deve fargli guidare una volante della polizia per le vie di Tokyo, la capitale del Giappone, in mezzo al traffico caotico con lo scopo primario di inseguire e cercare di speronare delle auto, pilotate da criminali in fuga. Tali vie sono localizzate nelle quattro illustre aree distrettuali della citt\u00e0, abbinate per ciascuna ad una difficolt\u00e0: Ginza (\"Easy\", facile), Hibiya (\"Medium\", normale), Shinjuku (\"Hard\", difficile), e Shibuya (\"Very Hard\", estremo). In ogni area vi sono dodici ricercati fuggiaschi (ognuno con un proprio nome e livello di crimine, quest'ultimo espresso in percentuale), e per passare a quella successiva bisogna appunto fermarli dando loro la caccia in auto e speronandoli con la medesima, costringendoli cos\u00ec alla resa e quindi alla messa in arresto. Il punteggio ottenuto varia sia a seconda della taglia del criminale catturato, che in base alla prestazione (anch'essa in percentuale) data durante la missione.\nIn partita si hanno a disposizione due timer da 90 secondi di tempo, i quali scattano contemporaneamente all'inizio di ogni missione: in diminuzione verso 0 comporta la fine della partita stessa, mentre in aumento da 0 stabilisce il grado di promozione del proprio agente scelto (cominciando da cadetto). A tal proposito, l'avanzamento avviene quando un fuggiasco viene arrestato prima che si superi il numero di secondi indicato da quel rango, ma se invece accade l'esatto opposto, ovvero la cattura dopo che lo stesso numero viene superato, si va alla retrocessione; i ranghi correlati ai secondi elencati nel gioco sono Ufficiale (90\"), Sergente (70\"), Tenente (60\") e Capitano (40\"). Infine, quelle medesime progressive promozioni servono per sbloccare nel garage cinque nuove vetture (due gi\u00e0 esposte e tre segrete), ma anche dei mezzi speciali tra cui l'autobus."}
{"id": "9175028", "revid": "125838278", "url": "https://it.wikipedia.org/wiki?curid=9175028", "title": "Una notte da dottore", "text": "Una notte da dottore \u00e8 un film del 2021 diretto da Guido Chiesa.\nTrama.\nPierfrancesco Mai \u00e8 un medico 65enne che lavora come guardia medica notturna, burbero, pieno di acciacchi e per nulla empatico verso i propri pazienti. Una notte, mentre \u00e8 di turno, urta con la propria auto Mario, un giovane rider che fa consegne a domicilio in bicicletta. Mario ne esce illeso, ma la sua bici \u00e8 distrutta. Pierfrancesco, invece, vede riacutizzarsi la sua perenne sciatalgia e non riesce pi\u00f9 a guidare. Per non perdere i rispettivi lavori il dottore chiede a Mario di sostituirlo nelle visite, assistendolo da un auricolare nascosto dalla propria vettura. Dopo una serie di disavventure, i due impareranno cos\u00ec a sostenersi a vicenda portando a termine i propri compiti. \nDistribuzione.\nIl film \u00e8 stato distribuito da Medusa Film nelle sale cinematografiche dal 28 ottobre 2021.\nCuriosit\u00e0.\nLa pellicola \u00e8 il remake del film francese del 2019 \"Chiamate un dottore!\" (\"Docteur?\") diretto da Tristan S\u00e9gu\u00e9la.\nIl film \u00e8 dedicato ad Antonio Salines, morto subito dopo la realizzazione del film."}
{"id": "9175029", "revid": "436907", "url": "https://it.wikipedia.org/wiki?curid=9175029", "title": "Fuossera", "text": "I Fuossera sono stati un gruppo musicale hip hop italiano, composto da O'Iank, Sir Fernandez e Pepp J-One.\nStoria del gruppo.\nCresciuti nel quartiere Piscinola di Napoli, il nome del gruppo, unione delle parole \"fuosso\" (\"fosso\" in italiano) ed \"era\", fa riferimento a Piazza Tafuri, nel loro quartiere, che ha una forma \"a fosso\" in quanto tutte le strade limitrofe scendevano verso questa piazza.\nGli inizi (1998-2003).\nNel 2000 i Fuossera partecipano al disco della Puazze Crew collaborando al brano \"Si parea\", e in seguito producono una demo autoprodotta dal titolo \" 'Ngopp a nu palk\". Con il passare degli anni producono vari singoli come \"O'silenzio c'accire\", \"Pnzier' Psant\" con i Co'Sang e \"Terra bruciata b/w\".\nPoesia Cruda e \"Spirito e materia\" (2004-2010).\nNel 2005 realizzano insieme ai Co'Sang il brano \"Poesia cruda\", vero e proprio manifesto stilistico e programmatico dei due gruppi, inserito poi come traccia bonus nell'album di debutto del duo di Marianella \"Chi more pe' mme\".\nNel 2007 pubblicano il loro primo album, \"Spirito e materia\", a cui prendono parte i Co'Sang, Marracash, Guido Migliaro dei Blue Stuff e Vincenzo da Via Anfossi.\nNel 2009 collaborano con i Co'Sang al loro secondo album \"Vita bona\" nella traccia \"Nun saje nient'e me\".\nInsieme ai Co'Sang fondano poi l'etichetta \"Poesia Cruda Dischi\", sotto cui pubblicano nel 2010 l'omonimo mixtape \"Poesia Cruda Mixtape vol. 1\", a cui prendono parte, oltre agli stessi Fuossera e Co'Sang, anche artisti quali Gu\u00e9 Pequeno, Jake La Furia, Marracash, Corrado, Daniele Vit e Caneda.\n\"Sotto i riflettori\" (2011-2014).\nNel 2011 pubblicano il loro secondo album, \"Sotto i riflettori\", che vanta s\u00ec la collaborazione dei Co'Sang, ma anche quella da solista di Nt\u00f2, che fa parte del gruppo sopracitato, nella traccia \"Tutto e niente (Remix)\", realizzata insieme a CoCo e Jovine. Nel disco appaiono anche i Club Dogo nella traccia \"Attento al tuo vicino\".\nNel 2012 prendono parte al primo album dell'ex componente dei Co'Sang Luch\u00e8, \"L1\", nella traccia \"Figli dell'odio\" insieme a CoCo. Nel 2014 prendono parte anche al secondo album di Luch\u00e8, \"L2\", nel remix della traccia \"Sporco napoletano\".\nNel 2014 Pepp J-One lascia il gruppo, che ritorna alla formazione originale.\nDemod\u00e9 e lo scioglimento (2016-2018).\nCon l'addio di Pepp J-One il trio diviene un duo e nel 2017 O'Iank e Sir Fernandez pubblicano il terzo e ultimo disco dei Fuossera, \"Demod\u00e8\", a cui collaborano Clementino, Nt\u00f2 e Luch\u00e8 (per la prima volta da solisti, essendosi i Co'Sang sciolti nel 2012), CoCo, Raiz, Enzo Dong, Lele Blade ed MV Killa.\nNel 2018 il gruppo annuncia lo scioglimento."}
{"id": "9175030", "revid": "1310927", "url": "https://it.wikipedia.org/wiki?curid=9175030", "title": "Alassane N'Diaye (calciatore 1991)", "text": "Carriera.\nHa giocato nella massima serie saudita e nella seconda divisione francese.\nStatistiche.\nPresenze e reti nei club.\n\"Statistiche aggiornate al 27 ottobre 2021.\""}
{"id": "9175031", "revid": "1310927", "url": "https://it.wikipedia.org/wiki?curid=9175031", "title": "Alassane N'Diaye", "text": ""}
{"id": "9175083", "revid": "367445", "url": "https://it.wikipedia.org/wiki?curid=9175083", "title": "Bacchetta del principe", "text": "La bacchetta del principe \u00e8 un gioiello per piercing . \u00c8 costituito da un tubo cavo con un tappo filettato all'estremit\u00e0. Il tubo viene inserito nell'uretra e uno stelo viene inserito attraverso un piercing Prince Albert e in un altro foro filettato sul lato del tubo. La forma generale \u00e8 simile a un manganello della polizia. Il piccolo stelo laterale tiene fermo il tubo. Il cappuccio filettato, spesso solo una palla, pu\u00f2 essere rimosso in modo che chi lo indossa possa urinare attraverso il tubo cavo senza dover rimuovere il Prince Albert.\nLa maggior parte delle bacchette del principe \u00e8 tenuta in posizione da un piercing Prince Albert ma \u00e8 possibile utilizzare qualsiasi piercing uretrale e alcune bacchette non richiedono piercing. \nLe bacchette del principe sono piuttosto rare, costose da acquistare e relativamente difficili da produrre o procurare. Sono pi\u00f9 popolari tra gli uomini che amano il gioco uretrale. Le bacchette del principe richiedono misurazioni di precisione del pene e dell'uretra sia flaccidi che eretti, oltre al piercing originale Prince Albert.\nTipologie.\nCi sono tre tipi fondamentali di bacchetta del principe. Il tipo pi\u00f9 comune o standard \u00e8 il \"bastone da poliziotto\" di base. Le bacchette ad anello hanno uno o pi\u00f9 anelli esterni che sono attaccati al tallone sul gambo esterno della bacchetta che passa attraverso il piercing PA e circondano il pene. Infine, le bacchette senza puntale non richiedono un piercing PA da indossare, in quanto non hanno stelo da inserire attraverso un piercing.\nLe caratteristiche pi\u00f9 rare includono pi\u00f9 di uno stelo, ad esempio due opposti per un ampallang o un apadravya o pi\u00f9 steli per pi\u00f9 di un piercing, e vari attacchi alle perline esterne."}
{"id": "9175090", "revid": "2175140", "url": "https://it.wikipedia.org/wiki?curid=9175090", "title": "Alessandra Lavagnino", "text": "Biografia.\nFiglia di Angela Daneu Lattanzi ed Emilio Lavagnino, laureata in biologia alla Sapienza, ha insegnato parassitologia all'Universit\u00e0 di Palermo, impegnandosi negli studi volti allo sradicamento della malaria. La sua produzione scientifica \u00e8 stata accompagnata da una intensa attivit\u00e0 di divulgazione, soprattutto attraverso la narrativa, nella quale sono anche presenti elementi della sua storia familiare. Nel 2002 \u00e8 stata finalista al Premio Strega con il romanzo \"Le bibliotecarie di Alessandria\". Si \u00e8 anche dedicata alla traduzione di classici per bambini, come \"Heidi\" (Firenze, Giunti, 1978) e \"Pattini d'argento\" (Firenze, Giunti, 1984)."}
{"id": "9175091", "revid": "6923", "url": "https://it.wikipedia.org/wiki?curid=9175091", "title": "Honda PCX", "text": "La Honda PCX \u00e8 un motociclo prodotto dal 2009 dalla casa motociclistica giapponese Honda. \nStoria.\nIl PCX \u00e8 uno scooter sviluppato da Honda, che viene prodotto dalla filiale \"Thai Honda Manufacturing\", presentato per la prima volta al salone di Tokyo e venendo venduto a partire da novembre 2009.\nNel 2011 la Honda PCX nelle versioni 125 e 150 \u00e8 stata esportata e venduta in alcuni mercati asiatici ed europei.\nNel 2012, il motore \u00e8 stato riprogettato per ridurre l'attrito, aumentando l'efficienza con la cilindrata che \u00e8 stata incrementata a 152,9 cm\u00b3. Honda ha continuato a produrre la versione da 125 cm\u00b3 per l'esportazione in alcuni mercati selezionati, come l'Europa. \nNel 2014, il PCX ha ricevuto un importante restyling, comprensivo di nuovi fari a LED, carenatura ridisegnata e altre modifiche estetiche.\nHonda ha presentato due prototipi del PCX al Motor Show di Tokyo 2017, una versione ibrida e una elettrica."}
{"id": "9175092", "revid": "6923", "url": "https://it.wikipedia.org/wiki?curid=9175092", "title": "Dearly Beloved (Daughtry)", "text": "Dearly Beloved \u00e8 il sesto album in studio del gruppo musicale statunitense Daughtry, pubblicato il 27 settembre 2021. \u00c8 il loro primo album in studio in tre anni da \"Cage to Rattle\" nel 2018 e il loro primo album a non essere pubblicato dalla RCA Records. Un \"Dearly Beloved Tour\" inizier\u00e0 a novembre 2021 e vedr\u00e0 la partecipazione di Sevendust e Tremonti come co-headliner."}
{"id": "9175101", "revid": "6923", "url": "https://it.wikipedia.org/wiki?curid=9175101", "title": "Honda CB 1000R", "text": "La Honda CB 1000R \u00e8 un motociclo prodotto dalla casa motociclistica giapponese Honda tra il 2008 e il 2016 e dal 2018.\nDescrizione.\nLa CB1000R \u00e8 una naked della famiglia CB, dotata di un propulsore da 1000 cm\u00b3 a quattro cilindri, presentata per la prima vola all'EICMA nel novembre 2007 in sostituzione del Honda CB 900F Hornet.\nDal punto di vista del design e dello stile, la CB1000R riprende molti elementi dalla coeva Honda CB 600F Hornet del 2007. Il motore \u00e8 una versione pesantemente modificata del unit\u00e0 che equipaggia la CBR 1000RR del 2007. La sospensione anteriore utilizza una forcella telescopica HMAS a steli rovesciati da 43 mm con precarico continuo e regolazioni in compressione/estensione con escursione di 110 mm. Invece nella parte posteriore vi \u00e8 un monoammortizzatore con ammortizzatore HMAS caricato a gas con precarico a 10 livelli e regolazione continua dello smorzamento in estensione e corsa dell'escursione di 130 mm.\nNel novembre 2017 sempre ad EICMA Honda ha presentato la nuova generazione della CB 1000R, insieme alla CB 125R e alla CB 300R."}
{"id": "9175108", "revid": "465169", "url": "https://it.wikipedia.org/wiki?curid=9175108", "title": "BMW R1200 ST", "text": "La BMW R1200 ST \u00e8 una motocicletta prodotta dalla casa motociclistica tedesca BMW dal 2005 al 2007.\nDescrizione.\nIl motore \u00e8 un bicilindrico boxer da 1170 cm\u00b3 con cilindri raffreddati ad aria e testate raffreddate ad olio, derivato dal motore della R1200 RT dalla quale riprende anche il cambio a sei marce e la trasmissione. Il propulsore \u00e8 dotato di iniezione elettronica indiretta con distribuzione bialbero a otto valvole e rapporto di compressione di 12,0:1.\nSebbene simile alla RT, la ST \u00e8 una moto orientata pi\u00f9 alla guida sportiva, con un diverso manubrio e con una carenatura pi\u00f9 leggera, che contribuisce ad avere un peso complessivo pi\u00f9 contenuto rispetto alla RT."}
{"id": "9175113", "revid": "61051", "url": "https://it.wikipedia.org/wiki?curid=9175113", "title": "Riola Xhemaili", "text": "Carriera.\nGli esordi.\nXhemaili nasce a Soletta, piccolo centro abitato capoluogo dell'omonimo Cantone della Svizzera nordoccidentale, con il fratello gemello e la sorella maggiore, dove condivide la passione per il calcio, uno degli zii ha giocato nella prima squadra del . Dopo aver praticato la pallavolo decide di raggiungere il fratello che gi\u00e0 gioca nella formazione Under-11 del club locale, il . Qui compie la trafila delle giovanili giocando con i maschietti fino alla Under-15, e dovendo poi scegliere di continuare l'attivit\u00e0 in una squadra interamente femminile per gli imminenti limiti d'et\u00e0 si trasferisce al giocando inizialmente anche nelle formazioni giovanili miste e inserita nella formazione Under-15 ne diventa capitano.\nClub.\nAggregata alla prima squadra gi\u00e0 alla sua prima stagione nel Basilea, nel febbraio 2019 debutta, all'et\u00e0 di soli 15 anni, in Lega Nazionale A, nell'incontro vinto per 2-1 sullo , giocando poi il resto dell'intera stagione e segnando una rete.\nConfermata in prima squadra anche per la stagione successiva, nel campionato, che dall'estate 2020 cambia denominazione in Women's Super League, viene utilizzata con regolarit\u00e0 marcando 25 presenze e segnando 11 reti, vestendo inoltre la fascia di capitano.\nNel giugno 2021 coglie l'opportunit\u00e0 per disputare il suo primo campionato all'estero, trasferendosi al a disposizione del tecnico Daniel Kraus per la stagione entrante. Xhemaili fa il suo debutto in Frauen-Bundesliga il 27 agosto, alla 1\u00aa giornata di campionato, nell'incontro perso il trasferta per 2-1 con l', e segna al debutto in Coppa di Germania, il 27 settembre, mettendo a segno il rigore che al 30' porta il parziale sul 3-0 nell'incontro poi vinto sull'Ebing per 10-0 al secondo turno.\nNazionale.\nXhemaili inizia ad essere convocata dalla Federcalcio svizzera nel 2019, inizialmente per vestire la maglia della formazione Under-16 che nel maggio di quell'anno disputa in Finlandia lo UEFA Development Tournament. In quell'occasione il tecnico federale Brigitte Steiner la impiega in due dei tre incontri disputati dalla sua nazionale, con la centrocampista che va a segno nei primi due, vinti con le pari et\u00e0 della Lituania (3-2) e all'Ucraina (1-0), ottenendo la squadra un buon risultato uscendone sconfitta per 2-1 solo con le padrone di casa.\nNell'estate di quello stesso anno viene convocata per la prima volta anche in Under-17 da Monica Di Fonzo, per l'amichevole in trasferta con l' del 28 agosto dove, nuovamente, va a segno al debutto aprendo al 75' le marcature nell'incontro che poi termina in parit\u00e0 con una rete per parte.\nSempre del 2019 \u00e8 la prima convocazione in Under-19, chiamata dal tecnico Nora H\u00e4uptle per disputare le qualificazioni dell'Europeo di Georgia 2020, e dove al debutto, il 1\u00ba ottobre con la , Xhemaili \u00e8 tra le protagoniste della vittoria per 7-0 segnando una tripletta. La squadra, che supera il turno da imbattuta senza subire alcun gol, non riesce poi a confrontarsi con le avversarie nel turno successivo per la decisione della UEFA di sospendere il torneo per le restrizioni dovute al contenimento della pandemia di COVID-19 in Europa.\nL'anno successivo il commissario tecnico della nazionale maggiore Nils Nielsen decide di convocarla per le ultime fasi della qualificazione all'Europeo di Inghilterra 2022, debuttando nel torneo il 22 settembre 2020, nella vittoria per 2-1 con il , scesa in campo al 92' per sostituire Ramona Bachmann a qualche secondo dal triplice fischio dell'arbitro. Nielsen in seguito continua a concederle fiducia, impiegandola nel successivo incontro del 27 ottobre vinto per 2-0 con la dove all'85' rileva G\u00e9raldine Reuteler."}
{"id": "9175120", "revid": "110157", "url": "https://it.wikipedia.org/wiki?curid=9175120", "title": "Partito Repubblicano Progressista (Turchia)", "text": "Il Partito Repubblicano Progressista () \u00e8 stato un partito politico in Turchia tra il 1924 e il 1925. Venne fondato il 17 novembre 1924 da Ali Fuat (Cebesoy) Pasha, K\u00e2z\u0131m Karabekir, Refet (Bele) Pasha, Rauf (Orbay) Bey e Adnan (Ad\u0131var) Bey. Il partito fu bandito il 5 giugno 1925 dopo la ribellione dello sceicco Said.\nContesto.\nQuasi un anno prima che Grecia e Turchia firmassero il Trattato di Losanna nell'estate del 1924, il sultanato ottomano venne abolito e lo stato turco fu formalmente dichiarato come repubblica, segnando la fine di sei secoli di dominio imperiale. Dopo la firma del trattato di pace, Istanbul fu ceduta ai nazionalisti turchi al potere poich\u00e9 gli eserciti occupanti si ritirarono alla fine della guerra d'indipendenza turca. Tuttavia, il conflitto politico interno non era ancora stato risolto e alcuni membri affermati del Movimento nazionale turco tra cui Ali Fuat Cebesoy, K\u00e2z\u0131m Karabekir, Adnan Ad\u0131var e Rauf Orbay erano sempre pi\u00f9 ansiosi di essere presi di mira da Mustafa Kemal Atat\u00fcrk, che aveva gi\u00e0 abolito il califfato e vietato il ripristino del partito Comitato di Unione e Progresso (CUP). Nel novembre 1924, pochi mesi dopo l'abolizione del califfato, i membri dell'ex CUP e del Movimento Nazionale si unirono per formare il Partito Repubblicano Progressista in opposizione a quello che consideravano il governo autoritario di Mustafa Kemal e il Partito Repubblicano Popolare (CHP) al potere.\nCapi di partito.\nI leader dei partiti erano costituiti dal generale in pensione K\u00e2z\u0131m Karabekir che ne divenne presidente, Ad\u0131var e Orbay come vicepresidenti e diversi ex membri del Comitato di Unione e Progresso (CUP) come R\u00fc\u015ft\u00fc Pasha, Bekir Sami Kunduh, Ahmet \u015e\u00fckr\u00fc e \u0130smail Canbulat come membri del Comitato amministrativo centrale.\nPolitiche.\nIn politica interna, il partito sosteneva una democrazia liberale, ma era accusato dal governo di essere il veicolo degli islamisti nel tentativo di sovvertire il governo appena costituito. Dopo che Mustafa Kemal Pasha imput\u00f2 a Karabekir la ribellione dello sceicco Said e il tentato assassinio compiuto su di s\u00e9 a Smirne, il partito fu chiuso dal governo il 5 giugno. Di conseguenza, Karabekir e molti membri del partito furono portati davanti alla corte marziale dal Tribunale dell'Indipendenza e imprigionati anche se in seguito vennero rilasciati. Kabekir fu tuttavia tenuto agli arresti domiciliari per due decenni insieme agli 82 membri dell'opposizione. Durante la presidenza di \u0130smet \u0130n\u00f6n\u00fc fu riabilitato e scelto come membro del Parlamento e venne eletto come presidente dell'Assemblea nazionale dopo la fine della seconda guerra mondiale."}
{"id": "9175122", "revid": "106456", "url": "https://it.wikipedia.org/wiki?curid=9175122", "title": "Notre-Dame de France", "text": ""}
{"id": "9175123", "revid": "1993636", "url": "https://it.wikipedia.org/wiki?curid=9175123", "title": "Partito Progressista Repubblicano (Turchia)", "text": ""}
{"id": "9175124", "revid": "106456", "url": "https://it.wikipedia.org/wiki?curid=9175124", "title": "Rocher Corneille", "text": ""}
{"id": "9175149", "revid": "547034", "url": "https://it.wikipedia.org/wiki?curid=9175149", "title": "Hamane Niang", "text": "Nel 2019 \u00e8 stato eletto presidente della Federazione Internazionale Pallacanestro, dopo esserne stato vicepresidente dal 2014. \nBiografia.\nGi\u00e0 Ministro dello Sport, dei Giovani e della Cultura in Mali fra il 2007 e il 2011, \u00e8 stato alla guida della FIBA Africa dal 2014 al 2019, anno della sua elezioni all'unanimit\u00e0 come Presidente FIBA.\nCresciuto a Bamako, ha proseguito gli studi universitari a Dakar in Senegal, laureandosi in management finanziario e conseguendo anche un Master in economia.\nDal 1999 al 2007 ha guidato la Federazione cestistica del Mali.\nSospensione.\nNel giugno 2021, un'inchiesta del New York Times e di Human Rights Watch ha rivelato uno scandalo legato a molestie sessuali all'interno della Federazione cestistica del Mali, durante la presidenza Niang. L'inchiesta ha affermato che Niang \"sarebbe stato presumibilmente a conoscenza - o comunque avrebbe dovuto esserlo - degli abusi\" (per i quali sono stati sospesi due allenatori e un funzionario), pur riconoscendo la presunzione di innocenza. Per tale ragione lo stesso Niang ha scelto di autosospendersi dal ruolo di Presidente FIBA fino alla conclusione delle indagini.\nNel settembre 2021, Niang \u00e8 ritornato a pieno titolo alla guida della FIBA, dopo che una inchiesta indipendente ha accertato che non esiste \"alcuna prova secondo cui il Presidente della FIBA Hamane Niang era a conoscenza - o avrebbe dovuto esserlo - degli abusi sessuali nella Federazione di pallacanestro del Mali\".\nIl ruolo di Presidente, durante la sospensione di Niang, \u00e8 stato ricoperto dal vicepresidente facente funzioni Sheikh Saud Ali Al Thani."}
{"id": "9175150", "revid": "697352", "url": "https://it.wikipedia.org/wiki?curid=9175150", "title": "FA Cup 2013-2014 (disambigua)", "text": ""}
{"id": "9175154", "revid": "1342115", "url": "https://it.wikipedia.org/wiki?curid=9175154", "title": "Collegio elettorale di Arzano (Camera dei deputati)", "text": "Il collegio di Arzano fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Campania 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Arzano era uno dei 47 collegi uninominali in cui era suddivisa la Campania e, come previsto dal D.Lgs. del 20 dicembre 1993 n. 536, era interamente compreso nella provincia di Napoli e comprendeva i seguenti comuni: Arzano, Casandrino, Casavatore, Grumo Nevano e Sant'Antimo."}
{"id": "9175157", "revid": "61051", "url": "https://it.wikipedia.org/wiki?curid=9175157", "title": "Ren\u00e9e Slegers", "text": "Nella quasi sua quasi ventennale carriera da giocatrice ha vestito in patria la maglia del , per terminare poi la carriera nel campionato svedese giocando prima per il e poi, vincendo un campionato e due Coppe di Svezia, per il . Ha inoltre indossato la maglia della nazionale olandese, siglando 15 reti su 55 presenze, disputando anche la fese finale dell'Europeo di Svezia 2013.\nDopo il ritiro dal calcio giocato decide di continuare la carriera come allenatrice, ricoprendo quest'incarico prima con il , e rilevando poi Jonas Eidevall, passato all' nell'estate 2021, sulla panchina del , squadra con la quale ottiene il suo primo titolo da tecnico di campione di Svezia.\nCarriera.\nCalciatrice.\nClub.\nAll'inizio della carriera Slegers d\u00e0 i primi calcio nell'SSE, club di calcio amatoriale con sede a Someren-Eind, piccolo centro del Brabante Settentrionale dove nasce e cresce con la famiglia.\nNel 2006 coglie l'occasione per fare la sua prima esperienza all'estero, unendosi all', dove gioca nella sua formazione giovanile per un anno prima di fare ritorno nei Paesi Bassi.\nCon l'istituzione dell'Eredivisie, primo campionato nazionale professionistico di calcio femminile, alla partenza della prima edizione del campionato, nell'estate 2007 si trasferisce al , una delle sei squadre che sono iscritte all'esordio. Slegers rimane legata alle \"Tricolores\" di Tilburg per quattro stagioni, cogliendo come miglior risultato un secondo posto in Eredivisie al campionato d'esordio e le semifinali di Coppa nelle stagioni 2007-2008 e 2009-2010 prima che la societ\u00e0 annunciasse nel febbraio 2011, in difficolt\u00e0 finanziarie, lo scioglimento della sezione femminile a fine stagione.\nPrima del termine della stagione di Eredivisie 2010-2011 Slegers si accorda con il per disputare la Damallsvenskan, livello di vertice del campionato svedese, iniziando la sua seconda esperienza all'estero con quella che sar\u00e0 la sua nazione d'adozione sportiva. A disposizione del tecnico Patrik Ekl\u00f6f scende in campo fin dalla 1\u00aa giornata di campionato, il 10 aprile, nella vittoria interna per 2-1 con le avversarie dello , andando a rete per la prima volta all'8\u00aa giornata, siglando l'unica rete nella sconfitta casalinga per 3-1 con il . nella sua prima stagione con la societ\u00e0 di Stoccolma matura 14 presenze con 2 reti in campionato, e una presenza in Coppa di Svezia. Rimane legata al Djurg\u00e5rden anche per la stagione successiva, maturando, oltre all'unica presenza in Coppa, 17 presenze in campionato e realizzando altre 2 reti, campionato che rispetto all'8\u00ba posto della stagione precedente vede la squadra perdere competitivit\u00e0 chiudendo all'11\u00ba e penultimo posto con la conseguente retrocessione della squadra in Elitettan.\nPer il 2013 si trasferisce, rimanendo sempre in Svezia, al per quella che si riveler\u00e0 la parte della carriera da calciatrice pi\u00f9 ricca di trofei ma problematica per i ricorrenti infortuni. Sotto la direzione tecnica di Martin Sj\u00f6gren, nella sua prima stagione con il club della contea di \u00d6sterg\u00f6tland scende in campo in tutti i 22 incontri di campionato siglando 4 reti, alle quali si aggiungono le 3 su 4 presenze in Svenska Cupen damer, trofeo che ottiene per la prima volta condividendo dagli spalti, vittima dell'ennesimo infortunio, la vittoria per 2-1 il nella finale del 7 agosto 2014 della lunga stagione 2013-2014. La prima parte della stagione 2015 \u00e8 spesa per il recupero dall'infortunio, tornando a disposizione di Sj\u00f6gren solo da fine agosto, condividendo comunque con le compagne la conquista della seconda Coppa consecutiva vinta nella finale del 9 agosto 2015 battendo il per 2-0. Gioca le ultime sette partite di campionato, tornando in campo il 2 settembre, nella vittoria casalinga per 2-0 con l' alla 16\u00aa giornata. Nell'ultima stagione il suo impiego \u00e8 pi\u00f9 costante, disputando 18 dei 22 incontri di campionato e riuscendo a dare un concreto contributo alla conquista del suo primo titolo di Campione di Svezia da giocatrice con due turni d'anticipo.\nL'infortunio subito con la nazionale in amichevole nel novembre 2016 si rivela difficile da superare tanto che, dopo oltre un anno di inattivit\u00e0, nel febbraio 2018 decide di ritirarsi dal calcio giocato.\nNazionale.\nNel 2009 Slegers inizia ad essere convocata dalla commissario tecnico Vera Pauw nella nazionale maggiore in occasione dell'edizione di quell'anno della Cyprus Cup, facendo il suo debutto con la maglia delle \"Oranje\" il 5 marzo, rilevando per qualche minuto a fine partita Manon Melis nella vittoria per 2-1 sulla nel primo incontro del gruppo B\nAnche se avrebbe potuto avere qualche chance per l'infortunio occorso a Sylvia Smit, nella successiva estate Pauw decide di non inserirla nella rosa delle ragazze qualificate alla fase finale dell'Europeo di Finlandia 2009, dovendo rimandare di quattro anni il suo debutto a una fase finale di un Europeo, selezionata dal ct Roger Reijners per quello di Svezia 2013. Reijners continu\u00f2 a darle fiducia anche per gli anni seguenti con le \"Oranje\" che riescono ad accedere al loro primo campionato mondiale di categoria, quello di Canada 2015, tuttavia Slegers, infortunata, non pu\u00f2 essere inserita in lista, cos\u00ec come, sempre per infortunio a un legamento crociato rimediato in amichevole con l' il 29 novembre 2016, \u00e8 costretta a saltare la convocazione anche per l'Europeo casalingo del 2017\nAllenatrice.\nDopo aver concluso la sua carriera calcistica, Slegers ha frequentato dei corsi per allenatori in Svezia. Rimasta nel paese scandinavo, nel 2018 dal ottiene l'incarico di allenare la sua formazione Under-19 per passare responsabile tecnico della prima squadra dalla stagione successiva.\nDurante i Mondiali di Francia 2019 Slegers, assieme tra le altre a Marleen Wissink, Nangila van Eyck e Janneke Bijl, \u00e8 stata una delle accompagnatrici della nazionale olandese.\nNel 2020 ha iniziato a lavorare al come capo allenatore della seconda squadra e ha iniziato il corso per conseguire la licenza UEFA Pro, il massimo diploma per un allenatore di calcio. Il 28 giugno 2021 fu annunciato che Slegers fu promossa all'interno del club e sarebbe diventata il nuovo capo allenatore della prima squadra, succedendo a Jonas Eidevall che aveva lasciato il club per l'. All'inizio di quello stesso anno Slegers ha inoltre ricevuto l'incarico da parte della Federcalcio svedese di assumere la direzione tecnica della nazionale femminile Under-23, posizione che avrebbe continuato a combinare con l'incarico di capo allenatore al Roseng\u00e5rd. Nell'ottobre 2021 Slegers ottiene il suo promo importante successo come allenatrice, vincendo con due giornate d'anticipo il titolo di Campione di Svezia 2021, il 12\u00ba conquistato dalla squadra di Malm\u00f6 nelle sue diverse denominazioni."}
{"id": "9175158", "revid": "106456", "url": "https://it.wikipedia.org/wiki?curid=9175158", "title": "Monti del Velay", "text": "I Monti del Velay sono un gruppo montuoso francese, facente parte del Massiccio Centrale, del quale si trova nella zona centro-orientale.\nGeografia.\nIl gruppo montuoso del Velay conta tre massicci montani principali:"}
{"id": "9175163", "revid": "61051", "url": "https://it.wikipedia.org/wiki?curid=9175163", "title": "Renee Slegers", "text": ""}
{"id": "9175165", "revid": "2039387", "url": "https://it.wikipedia.org/wiki?curid=9175165", "title": "Collegio elettorale di Casoria (Camera dei deputati)", "text": "Il collegio di Casoria fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Campania 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Casoria era uno dei 47 collegi uninominali in cui era suddivisa la Campania e, come previsto dal D.Lgs. del 20 dicembre 1993 n. 536, era interamente compreso nella provincia di Napoli e comprendeva i seguenti comuni: Casoria e Frattamaggiore."}
{"id": "9175171", "revid": "465169", "url": "https://it.wikipedia.org/wiki?curid=9175171", "title": "Marco Modugno", "text": "Biografia.\nMarco Modugno, figlio del celebre cantante e attore Domenico Modugno e dell'attrice Franca Gandolfi, \u00e8 un regista e sceneggiatore dal 1979. \nIl suo primo lungometraggio diretto \u00e8 Bambul\u00e8 di cui scrive sia il soggetto che la sceneggiatura e composto la colonna sonora. \nNel 1987 ha scritto il soggetto e la sceneggiatura del film \"Soldati - 365 all' alba\", regia di Marco Risi. Nel 1988 scrive il soggetto del film \"Voglia di rock\" diretto da Massimo Costa \nNel 1993 scrive e dirige il film \"Briganti - Amore e libert\u00e0.\""}
{"id": "9175176", "revid": "1463849", "url": "https://it.wikipedia.org/wiki?curid=9175176", "title": "Cimbelino (Niccol\u00f2 van Westerhout)", "text": "Cimbelino \u00e8 un dramma lirico in quattro atti, composto da Niccol\u00f2 van Westerhout su libretto di Enrico Golisciani. \nRiutilizzava parte della musica scritta da van Westerhout per l'opera lasciata incompiuta \"Una notte a Venezia\".\nLa prima rappresentazione del dramma ebbe luogo al Teatro Argentina di Roma, il 7 aprile 1892."}
{"id": "9175177", "revid": "599013", "url": "https://it.wikipedia.org/wiki?curid=9175177", "title": "Sachir\u014d Toshima", "text": ""}
{"id": "9175199", "revid": "124778232", "url": "https://it.wikipedia.org/wiki?curid=9175199", "title": "Mao Hosoya", "text": ""}
{"id": "9175205", "revid": "767487", "url": "https://it.wikipedia.org/wiki?curid=9175205", "title": "Bambul\u00e8", "text": "Bambul\u00e8 \u00e8 un film drammatico del 1979 diretto, scritto ed interpretato da Marco Modugno.\nLa seconda unit\u00e0 di regia fu affidata a Michele Soavi.\nTrama.\nDue ragazzi romani, pigri e scontenti della vita che conducono, sognano di fuggire trasferendosi in Brasile, coinvolgendo anche un terzo amico, che lavora nella pasticceria del padre. Per la ricerca del denaro necessario alla partenza i tre affronteranno vari personaggi trovandosi in situazioni sempre pi\u00f9 pericolose."}
{"id": "9175211", "revid": "2161050", "url": "https://it.wikipedia.org/wiki?curid=9175211", "title": "Gabrio Busca", "text": ""}
{"id": "9175215", "revid": "585241", "url": "https://it.wikipedia.org/wiki?curid=9175215", "title": "San Gerasimo di Cefalonia", "text": "Fondatore di chiese e monasteri, \u00e8 venerato come patrono dell'isola di Cefalonia.\nBiografia.\nGerasimo nasce nel 1506 dalla famiglia aristocratica e benestante dei Notara. Fu ordinato monaco al Monte Athos\nAnd\u00f2 a Gerusalemme per 12 anni, trascorse qualche tempo a Creta e Zante e solo nel 1555 arriv\u00f2 a Cefalonia. Trascorse i suoi primi 5 anni in una grotta nella zona, conosciuta come Lassi. Successivamente coltiv\u00f2 l'area dove ora esiste il monastero di San Gerasimo vicino a Valsamata. Il monastero da lui fondato si prendeva cura dei poveri e divenne un centro di carit\u00e0.\nVenerazione.\nNel 1581 la sua tomba fu aperta il cadavere ritrovato intatto. Cefalonia era sotto il dominio della Repubblica di Venezia dal 1209, e le autorit\u00e0 cattoliche dell'isola erano piuttosto scettiche su questo miracolo. Nel 1622 fu canonizzato dalla Chiesa greco-ortodossa. La sua celebrazione pi\u00f9 importante, \u00e8 il 20 ottobre, data in cui \u00e8 stato nuovamente riesumato. Le sue reliquie sono ancora conservate in un cofanetto d'argento nella chiesa a lui dedicata nei pressi del Monastero, nella cui piazza si erge un enorme platano che, secondo la leggenda, sarebbe stato ancora piantato dal santo.\nSan Gerasimo \u00e8 venerato dagli abitanti di Cefalonia, che credono che il santo li protegga e guarisca dalle malattie. Molti nativi dell'isola chiamano i loro figli Gerasimo in omaggio al santo patrono."}
{"id": "9175216", "revid": "585241", "url": "https://it.wikipedia.org/wiki?curid=9175216", "title": "Achimelec", "text": ""}
{"id": "9175218", "revid": "219355", "url": "https://it.wikipedia.org/wiki?curid=9175218", "title": "Sinagoga di Viareggio", "text": "La Sinagoga di Viareggio \u00e8 un luogo di culto ebraico sito in Vicolo degli Oleandri n. 30 a Viareggio, sotto la giurisdizione religiosa della Comunit\u00e0 Ebraica di Pisa.\nStoria.\nTra la fine del XIX e l\u2019inizio del XX secolo molte famiglie di religione ebraica si trasferirono a Viareggio, principalmente dalla vicina Livorno. A questi anni risalgono i rotoli della Sefer Torah tuttora conservati presso la sinagoga di via degli Oleandri. \nNegli anni '30 la comunit\u00e0, composta da 52 famiglie, prese in affitto un locale in via Fratti, da adibire a luogo di culto. Qui, nel 1940, a seguito delle leggi razziali, fu aperta anche una scuola ebraica. Con l'occupazione nazista del 1943 la scuola e la sinagoga cessarono di esistere. \nFu solo nel 1955 che fu aperta l'attuale sinagoga, grazie a varie donazioni private. \nA Viareggio \u00e8 presente anche un piccolo \"cimitero ebraico\"."}
{"id": "9175222", "revid": "46291", "url": "https://it.wikipedia.org/wiki?curid=9175222", "title": "Lessingianthus", "text": " Lessingianthus \u00e8 un genere di piante angiosperme dicotiledoni della famiglia delle Asteraceae.\nEtimologia.\nIl nome scientifico del genere \u00e8 stato definito per la prima volta dal botanico Harold Ernest Robinson (1932-2020) nella pubblicazione \" Proceedings of the Biological Society of Washington\" ( Proc. Biol. Soc. Washington 101(4): 939) del 1988.\nDescrizione.\nLe piante di questa voce hanno un habitus erbaceo perenne (talvolta sono xilopodiali). La pubescenza \u00e8 formata da peli semplici.\nLe foglie lungo il fusto sono disposte normalmente in modo alterno e sono sessili. La lamina \u00e8 intera e in genere ha la forma lanceolata. I margini sono interi. La consistenza pu\u00f2 essere coriacea. Le venature sono pennate.\nLe infiorescenze sono di tipo semplice o cimoso-seriale, terminale o ascellare, formate da alcuni capolini sessili o peduncolati. La struttura dei capolini \u00e8 quella tipica delle Asteraceae: un peduncolo sorregge un involucro composto da 45 - 100 brattee disposte su 4 - 6 serie che fanno da protezione al ricettacolo sul quale s'inseriscono i fiori di tipo tubuloso. Le brattee, in genere persistenti, si presentano con forme lineari, diritte e pungenti. Il ricettacolo pu\u00f2 essere provvisto di pagliette oppure no.\nI fiori, 15 - 50 per capolino, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono inoltre ermafroditi e actinomorfi (raramente possono essere zigomorfi).\nI frutti sono degli acheni con pappo. Gli acheni, a forma pi\u00f9 o meno cilindrica, hanno 5 coste con la superficie glabra e senza ghiandole. All'interno si pu\u00f2 trovare del tessuto di tipo idioblasto e rafidi di tipo subquadrato da corti a moderatamente allungati; non \u00e8 presente il tessuto tipo fitomelanina. Il pappo, di norma \u00e8 persistente, \u00e8 formato da setole capillari insieme a squamelle in una o pi\u00f9 serie.\nDistribuzione e habitat.\nLa distribuzione delle piante di questa voce \u00e8 relativa al Sud America.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Lepidaploinae descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Da un punto di vista filogenetico in base alle ultime analisi sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. I generi di Lepidaploinae appartengono al subclade relativo all'America tropicale (l'altro subclade americano comprende anche specie del Nord America e del Messico).\nLa sottotrib\u00f9, e quindi i suoi generi, si distingue per i seguenti caratteri:\nIn precedenza la trib\u00f9 Vernonieae, e quindi la sottotrib\u00f9 (Lepidaploinae) di questo genere, era descritta all'interno della sottofamiglia Cichorioideae. La costituzione di questo gruppo \u00e8 relativamente recente (2009); in precedenza tutti i generi della sottotrib\u00f9 erano descritti all'interno della sottotrib\u00f9 Vernoniinae. Nell'ambito della trib\u00f9 Lepidaploinae occupa, da un punto di vista filogenetico, una posizione abbastanza \"centrale\" insieme alle sottotrib\u00f9 Vernoniinae, Chrestinae e Elephantopinae. Attualmente la sottotrib\u00f9 Lepidaploinae, cos\u00ec come \u00e8 circoscritta, non risulta monofiletica.\nI caratteri distintivi per le specie di questo genere (\" Lessingianthus \") sono:\nIl numero cromosomico delle specie di questo genere \u00e8: 2n = 34.\nElenco delle specie.\nQuesto genere ha 144 specie:\nA\nB\nC\nD\nE\nF\nG\nH\nI\nL\nM\nN\nO\nP\nR\nS\nT\nU\nV\nW\nX\nY\nZ\nSinonimi.\nSono elencati alcuni sinonimi per questa entit\u00e0:"}
{"id": "9175225", "revid": "8660", "url": "https://it.wikipedia.org/wiki?curid=9175225", "title": "Raisio Oakmen", "text": "I Raisio Oakmen sono stati una squadra di football americano di Raisio, in Finlandia; fondati nel 1998 a Piikki\u00f6, nel 2003 si trasferirono a Lieto per stabilirsi a Raisio dal 2012.\nLa formazione femminile - col nickname Oakladies - ha partecipato all'edizione 2014 della Naisten Vaahteraliiga.\nHanno chiuso nel 2016 per problemi economici."}
{"id": "9175232", "revid": "61051", "url": "https://it.wikipedia.org/wiki?curid=9175232", "title": "Gu\u00f0r\u00fan Arnard\u00f3ttir", "text": ""}
{"id": "9175239", "revid": "123716554", "url": "https://it.wikipedia.org/wiki?curid=9175239", "title": "Il caso Graziosi", "text": "Il caso Graziosi \u00e8 un film per la televisione del 1981 diretto da Michele Massa. Si tratta della prima versione per il piccolo schermo sul celebre caso di cronaca che vide coinvolto Arnaldo Graziosi.\nTrama.\nIn un albergo di Fiuggi, la mattina del 21 ottobre 1945, muore Maria Cappa, moglie di Arnaldo Graziosi, un pianista di buona fama. Nello stesso luogo una lettera autografa della defunta lascia intendere che si tratta di suicidio. Gli inquirenti non sono dello stesso parere e arrestano Graziosi, secondo loro colpevole di uxoricidio. D'accordo con loro \u00e8 anche la madre di Maria, che si costituisce parte civile. L'accusa sostiene che l'uomo, oltre ad avere una relazione con una giovanissima allieva scoperta da un suo diario segreto, ha estorto la lettera alla moglie con la scusa che sarebbe servita a una setta segreta antisovietica.\nAl processo, che si apre il 2 giugno 1947, pur senza prove schiaccianti Graziosi viene condannato dopo quattro mesi di dibattimento a ventiquattro anni di carcere, sentenza ribadita in cassazione. Ne sconter\u00e0 quattordici \u2013 nel frattempo tenter\u00e0 senza successo una fuga rocambolesca con altri due detenuti dal carcere di Frosinone \u2013 poich\u00e9 grazie all'intercessione di sua figlia Andreina nel 1959 otterr\u00e0 la grazia dal Presidente della Repubblica, senza incontrare opposizione da parte della famiglia Cappa."}
{"id": "9175249", "revid": "473181", "url": "https://it.wikipedia.org/wiki?curid=9175249", "title": "Perfezionismo liberale", "text": "Il perfezionsimo liberale \u00e8 stato definito da Charles Larmore (1987) come la \u00abfamiglia di opinioni che basano i principi politici su \"ideali che pretendono di plasmare la nostra concezione complessiva della vita buona, e non solo il nostro ruolo come cittadini\"\u00bb. Joseph Raz ha diffuso queste idee. Altri importanti teorici contemporanei del perfezionismo liberale sono George Sher e Steven Wall. Si possono anche trovare filoni di pensiero perfezionisti liberali negli scritti dei primi liberali come John Stuart Mill e T.H. Green.\nIl perfezionsimo liberale (o liberalismo perfezionista \u2013 la maggior parte degli autori, ancirch\u00e9 non tutti, usano questi termini come sinonimi) \u00e8 la combinazione di due idee: perfezionismo e liberalismo. Ci\u00f2 che rende perfezionista il liberalismo perfezionista \u00e8 l'adesione a una teoria oggettiva della buona vita (o del benessere umano) e la convinzione che (a volte) sia compito dello stato promuovere la vita buona dei suoi cittadini o (se \u00e8 accettata una teoria cosmopolitica della giustizia) promuovere la vita buona di tutti gli esseri umani. Ci\u00f2 che rende liberale il liberalismo perfezionista \u00e8 che, disgiuntamente o congiuntamente, sostiene una teoria della vita buona basata sul valore dell'autonomia personale, o formula una teoria della buona vita dalla quale vengono derivati i diritti liberali classici e/o il principio di neutralit\u00e0 dello stato (in modo contingente ma con riguardo a un'ampia gamma di mondi possibili \"vicini\").\nSpesso il perfezionismo \u00e8 associato al paternalismo. Se lo stato deve promuovere il benessere dei suoi cittadini \u2013 si ragiona \u2013 allora deve anche intervenire sulle azioni dei cittadini che non sono favorevoli al loro benessere. La maggior parte dei liberali perfezionisti cerca di evitare questa implicazione dimostrando che l'azione paternalistica dello stato \u00e8 controproducente, cio\u00e8 cercano di dimostrare che il modo migliore per lo stato di promuovere il benessere dei suoi cittadini \u00e8 di limitare se stesso e lasciare che ogni individuo cerchi di realizzare da solo il proprio bene. Altri invece ammettono questa conseguenza a prima vista incompatibile con il liberalismo e riconoscono che il liberalismo perfezionista \u00e8 compatibile con un certo grado di paternalismo. \nIn filosofia politica \u00e8 generalmente ammesso che i liberali perfezionisti derivano i principi della politica (che guidano l'azione politica e la progettazione delle istituzioni politiche) da una teoria della buona vita. Ci\u00f2 che spesso non viene colto \u00e8 che una teoria dell'azione politica non \u00e8 derivabile solo da una teoria della buona vita. I principi possono essere derivati solo da altri principi. \u00c8 quindi di fondamentale importanza che i perfezionisti liberali si impegnino non solo a favore di una teoria della vita buona, ma anche in una teoria della giustizia distributiva. L'utilitarismo, l'egualitarismo, il sufficientarismo e il prioritarismo sono i candidati standard quando si tratta dei principi della distribuzione.\nPer Raz, al centro del suo liberalismo perfezionista ci sono l\"'autonomia\" e \"il pluralismo morale\" e l'approccio pu\u00f2 essere contrapposto al \"liberalismo politico\". Martha Nussbaum (2011) osserva che Larmore (1997) sostiene che \u00abqueste prospettive implicano ideali controversi della buona vita o della \"natura ultima del bene umano\"\u00bb.\nPer Nussbaum, il \"liberalismo perfezionista\" \u00ab\u00e8 una specie del genere di concezioni liberali che potrebbero essere chiamate \"liberalismi comprensivi\"\u00bb in contrapposizione ai liberalismi \"politici\" o \"pubblici\". Tutti i liberalismi perfezionisti sono quindi comprensivi, mentre non tutti i liberalismi comprensivi sono perfezionisti. Un caso eminente di una teoria liberale comprensiva ma non perfezionista, \u00e8 il libertarismo lockiano, che \u00e8 costruito sull'ideale dell'auto-propriet\u00e0 piuttosto che su una concezione della vita buona. Per Nussbaum \u00abi liberalismi che basano i principi politici su una dottrina comprensiva della vita umana\u00bb coprono \u00abnon solo l'ambito politico ma anche quello della condotta umana in generale\u00bb. Inoltre, essi si distinguono dal liberalismo non comprensivo (cio\u00e8 dal liberalismo della ragione politica o pubblica) perch\u00e9 fondano i loro principi politici su una teoria del bene (o della vita buona), mentre il liberalismo non comprensivo assume una posizione che pretende di essere \"neutrale\" e compatibile con qualsiasi teoria (ragionevole) del bene (o della vita buona)."}
{"id": "9175281", "revid": "57342", "url": "https://it.wikipedia.org/wiki?curid=9175281", "title": "Vincenzo Turco", "text": "Biografia.\nFu eletto Deputato della I legislatura della Repubblica Italiana per la DC nel 1948. Nel 1946 fu il primo sindaco del dopoguerra di Catanzaro."}
{"id": "9175284", "revid": "465169", "url": "https://it.wikipedia.org/wiki?curid=9175284", "title": "Rey Washam", "text": "Biografia.\nGli inizi e gli Scratch Acid.\nRaggiunse la fama negli anni 1980, quando si un\u00ec ai Ministry. Da allora fu richiesto turnista per moltissimi artisti. Washam si \u00e8 esibito con uno Scratch Acid temporaneamente riunito nel concerto per il 25\u00b0 anniversario della Touch and Go Records, che ha avuto luogo il 9 settembre 2006 a Chicago, Illinois. \nLo spettacolo di Chicago ha anche generato altri due spettacoli di reunion: ad Austin, in Texas, prima del concerto per il 25\u00b0 anniversario della Touch and Go Records, e il 16 settembre 2006, a Seattle, Washington."}
{"id": "9175286", "revid": "125731050", "url": "https://it.wikipedia.org/wiki?curid=9175286", "title": "Jacy Jayne", "text": "Carriera.\nCircuito indipendente (2018\u20132020).\nSotto il ring name Avery Taylor, la Grado debutt\u00f2 nel mondo del wrestling il 30 maggio 2018 nell'American Combat Wrestling, stabilendosi poi il Florida dove lott\u00f2 in diverse federazioni indipendenti come la Evolve e la Shine Wrestling.\nWWE (2021\u2013presente).\n\"NXT\" (2021\u2013presente).\nLa Grado fece il suo debutto in WWE nella puntata di \"NXT\" del 23 settembre 2020 partecipando ad Battle Royal venendo eliminata da Candice LeRae. Il 24 febbraio 2021, poi, la Grado firm\u00f2 ufficialmente con la WWE. Debutt\u00f2 poi con il ring name Jacy Jayne venendo sconfitta da Franky Monet nella puntata del 20 luglio. In seguito, si un\u00ec subito alla Toxic Attraction, la stable formata da Mandy Rose con Gigi Dolin. Nella puntata di \"NXT 2.0\" del 28 settembre la Jayne e la Dolin affrontarono Io Shirai e Zoey Stark per l'NXT Women's Tag Team Championship ma vennero sconfitte. Nella puntata speciale \"NXT Halloween Havoc\" del 26 ottobre la Jayne e la Dolin vinsero poi i titoli femminili di coppia in un Scareway to Hell Ladder match che comprendeva anche le campionesse Io Shirai e Zoey Stark e Indi Hartwell e Persia Pirotta. Il 5 dicembre, a \"NXT WarGames\", le Toxic Attraction e Dakota Kai vennero sconfitte da Cora Jade, Io Shirai, Kay Lee Ray e Raquel Gonzalez in un WarGames match. Il 15 febbraio, nella puntata speciale \"NXT Vengeance Day\", Gigi e Jacy mantennero le cinture contro Indi Hartwell e Persia Pirotta."}
{"id": "9175288", "revid": "695564", "url": "https://it.wikipedia.org/wiki?curid=9175288", "title": "New Musical Express", "text": ""}
{"id": "9175293", "revid": "125056969", "url": "https://it.wikipedia.org/wiki?curid=9175293", "title": "Manifesto (Loredana Bert\u00e8)", "text": "Manifesto \u00e8 il diciassettesimo album in studio della cantante italiana Loredana Bert\u00e8, pubblicato il 5 novembre 2021.\nDescrizione.\nDurante alcune interviste concesse nel momento della pubblicazione di \"Manifesto\", Loredana Bert\u00e8 ha definito quest'album un \"inno al femminismo e ai vari modi di vivere il femminile\". A tal proposito, la cantante ha fatto riferimento in particolare alla traccia \"Ho smesso di tacere\", brano scritto da Luciano Ligabue e affidatole dopo una sua dichiarazione riguardante uno stupro subito in passato. L'artista afferma inoltre che, sebbene molti brani facciano riferimento ad altre donne, in realt\u00e0 ciascuna traccia parla anche di se stessa, motivo per il quale definisce l'album come \"autobiografico\". La copertina dell'album \u00e8 stata invece definita dalla cantante come \"un omaggio ad Andy Warhol\".\nL'album \u00e8 in diversi formati: Cd in 2 versioni (rosa e giallo), digitale e in 4 vinili in 4 colori diversi numerati (Blu trasparente, verde, azzurro e rosso)\nClassifiche.\nL'album, inoltre, ha debuttato al 1 posto nella classifica dei vinili pi\u00f9 venduti in Italia."}
{"id": "9175299", "revid": "1534511", "url": "https://it.wikipedia.org/wiki?curid=9175299", "title": "Rolli Days", "text": ""}
{"id": "9175302", "revid": "46291", "url": "https://it.wikipedia.org/wiki?curid=9175302", "title": "Mattfeldanthus", "text": " Mattfeldanthus \u00e8 un genere di piante angiosperme dicotiledoni della famiglia delle Asteraceae.\nEtimologia.\nIl nome scientifico del genere \u00e8 stato definito per la prima volta dai botanici Harold Ernest Robinson (1932-2020) e Robert Merrill King (1930-2007) nella pubblicazione \" Willdenowia. Mitteilungen aus dem Botanischen Garten und Museum Berlin-Dahlem. Berlin-Dahlem\" ( Willdenowia 9: 10) del 1979.\nDescrizione.\nLe piante di questa voce hanno un habitus fruticoso con larghe ramosit\u00e0 e con altezza massima 1,5 metri. La pubescenza \u00e8 formata da peli semplici; i fusti sono affusolati e striati.\nLe foglie lungo il fusto sono disposte normalmente in modo alterno e sono brevemente picciolate. La lamina \u00e8 intera e in genere ha la forma ovata con apici acuti e base arrotondata. I margini sono continui. Le venature sono pennate. Lunghezza del picciolo: 2 \u2013 5\u00a0mm. Dimensione della lamina: lunghezza 3 \u2013 6\u00a0cm; larghezza 2 \u2013 3\u00a0cm.\nLe infiorescenze sono di tipo pseudo-tricotomiche ascellare, formate da alcuni capolini sessili. La struttura dei capolini \u00e8 quella tipica delle Asteraceae: un peduncolo sorregge un involucro a forma cilindrica composto da circa 100 brattee disposte su 7 - 10 serie che fanno da protezione al ricettacolo sul quale s'inseriscono i fiori di tipo tubuloso. Le brattee, in genere persistenti e colorate di porpora, si presentano con forme da ovate a oblungo-lanceolate e margini scariosi (quelle interne sono ottuse; quelle pi\u00f9 esterne sono acute). Il ricettacolo pu\u00f2 essere provvisto di pagliette oppure no. Dimensione del capolino: larghezza 0,9\u00a0cm; lunghezza 2,4 - 2,7\u00a0cm. Dimensione delle brattee: larghezza 1 \u2013 2\u00a0mm; lunghezza 1 \u2013 15\u00a0mm.\nI fiori, 14 - 16 per capolino, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono inoltre ermafroditi e dimorfici: quelli esterni (7 - 8 fiori) sono zigomorfi; quelli pi\u00f9 interni (7 - 8 fiori) sono regolari (actinomorfi).\nI frutti sono degli acheni con pappo. Gli acheni, a forma pi\u00f9 o meno cilindrica, hanno 10 coste con la superficie sericea con ghiandole. All'interno si pu\u00f2 trovare del tessuto di tipo idioblasto e rafidi di tipo subquadrato da corti a moderatamente allungati; non \u00e8 presente il tessuto tipo fitomelanina. Il pappo, biseriato, \u00e8 formato esternamente da squamelle e internamente da setole capillari. Lunghezza degli acheni: 3,5\u00a0mm.\nDistribuzione e habitat.\nLa distribuzione delle piante di questa voce \u00e8 relativa al Brasile.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Lepidaploinae descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Da un punto di vista filogenetico in base alle ultime analisi sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. I generi di Lepidaploinae appartengono al subclade relativo all'America tropicale (l'altro subclade americano comprende anche specie del Nord America e del Messico).\nLa sottotrib\u00f9, e quindi i suoi generi, si distingue per i seguenti caratteri:\nIn precedenza la trib\u00f9 Vernonieae, e quindi la sottotrib\u00f9 (Lepidaploinae) di questo genere, era descritta all'interno della sottofamiglia Cichorioideae. La costituzione di questo gruppo \u00e8 relativamente recente (2009); in precedenza tutti i generi della sottotrib\u00f9 erano descritti all'interno della sottotrib\u00f9 Vernoniinae. Nell'ambito della trib\u00f9 Lepidaploinae occupa, da un punto di vista filogenetico, una posizione abbastanza \"centrale\" insieme alle sottotrib\u00f9 Vernoniinae, Chrestinae e Elephantopinae. Attualmente la sottotrib\u00f9 Lepidaploinae, cos\u00ec come \u00e8 circoscritta, non risulta monofiletica.\nI caratteri distintivi per le specie di questo genere (\" Mattfeldanthus \") sono:\nElenco delle specie.\nQuesto genere ha 2 specie:"}
{"id": "9175312", "revid": "2228741", "url": "https://it.wikipedia.org/wiki?curid=9175312", "title": "Siamo qui", "text": "Siamo qui \u00e8 il diciottesimo album in studio del cantautore italiano Vasco Rossi, pubblicato il 12 novembre 2021 dall'etichetta discografica Virgin Records e a sette anni di distanza dal precedente \"Sono innocente\".\nDescrizione.\nIl processo creativo per la realizzazione del lavoro risale al biennio 2018-2019. A proposito del disco, Vasco ha dichiarato che \u00e8 \u00abmolto spontaneo e diretto, divertito e divertente; un album Classic Rock, in direzione ostinata e contraria, come direbbe de Andr\u00e8, rispetto alle tendenze in voga. Suonato, registrato, \u201cbuono alla prima\u201d: rock che non ha bisogno di trucchi o diavolerie per provocare e emozionare.\u00bb Il richiamo al passato-presente viene sottolineato anche dai formati in cui l'album \u00e8 stato reso disponibile: digitale, materiale, che contiene edizioni sotto forma di CD, LP e nella rediviva musicassetta. L'album \u00e8 un richiamo a momenti difficili come la politica, le unioni sentimentali ed i periodi bui viventi o vissuti.\nPromozione.\nNel 2020 il rocker annuncia di essere al lavoro su un nuovo album, il cui primo singolo sarebbe stato pubblicato il 1\u00ba gennaio del nuovo anno. Successivamente viene annunciato il titolo del singolo, \"Una canzone d'amore buttata via\", la cui data di pubblicazione rimane confermata e debutta al numero uno della FIMI, traguardo che Rossi con i singoli non raggiungeva da \"Cambia-menti\" del 2013. Successivamente viene annunciato il titolo dell'album insieme alla lista tracce, mentre il 15 ottobre 2021 viene pubblicata la title-track \"Siamo qui\" come secondo singolo estratto dall'album. Dopo la prima settimana di vendita l'album viene certificato disco d'oro mentre il 29 novembre, a poco pi\u00f9 di due settimane, viene certificato disco di platino."}
{"id": "9175314", "revid": "599013", "url": "https://it.wikipedia.org/wiki?curid=9175314", "title": "Mirza Me\u0161i\u0107", "text": "Caratteristiche tecniche.\nAttaccante longilineo, estremamente rapido nonostante la sua stazza, era molto abile nei duelli e nella protezione della palla.\nCarriera.\nMosse i primi passi nel per poi, appena diciannovenne, trasferirsi tra le file del . Non trovando molto spazio nei \"Les Canaries\" gioc\u00f2 in prestito per diversi club tra cui milit\u00f2 per una stagione tra le file del . Terminata l'avventura francese nel 2004 si trasfer\u00ec a titolo definitivo nell' dove, il 27 luglio seguente, fece il suo debutto subentrando al posto di Natko Ra\u010dki nella partita di andata del secondo turno preliminare di Champions League giocatasi a Spalato contro il (3-2). Concluse la sua avventura nei \"Majstori s mora\" dopo una sola stagione in cui disput\u00f2 una manciata di presenze vincendo il campionato croato. In seguito all'esperienza spalatina fece il suo ritorno in patria dove indoss\u00f2 la casacca di diversi club prima di trasferirsi nuovamente all'estero. Nel 2009 si accas\u00f2 in Slovenia tra le file del dove milit\u00f2 per ben due stagioni giocando ai massimi livelli della propria carriera. Gioc\u00f2 mezza stagione nel prima di fare il suo ritorno nel , successivamente milit\u00f2 nel per poi ritirarsi definitivamente nel 2014 giocando con la casacca del . "}
{"id": "9175315", "revid": "465169", "url": "https://it.wikipedia.org/wiki?curid=9175315", "title": "Voyage (ABBA)", "text": "Voyage \u00e8 il nono album in studio del gruppo musicale svedese ABBA, pubblicato il 5 novembre 2021 dalla Polar Music.\nDescrizione.\nI brani sono stati registrati tra il 2017 e il 2021 presso lo studio di registrazione di propriet\u00e0 di Benny Andersson. L'uscita dell'album \u00e8 stata anticipata dalla pubblicazione dei singoli \"I Still Have Faith in You\", \"Don't Shut Me Down\" e \"Just a Notion\".\nSuccesso commerciale.\nNel Regno Unito \"Voyage\" ha accumulato oltre pre-ordini in 24 ore e altrettanti nei due giorni successivi, infrangendo il record per il maggior numero di pre-ordini tenuto da \"Progress\" dei Take That dal 2010. A met\u00e0 ottobre l'album contava pre-ordini. Ha debuttato in vetta alla Official Albums Chart con unit\u00e0 vendute nella sua prima settimana, rendendo gli ABBA i tredicesimi artisti (e il quinto gruppo) a ottenere dieci album numero uno nel paese. Le cifre di vendita sono le pi\u00f9 alte da \"\u00f7\" di Ed Sheeran nel 2017, e sono state maggiori del totale del resto dell'intera top thirty. Le vendite fisiche hanno costituito l'89,53% del totale di \"Voyage\": CD, vinili (il numero pi\u00f9 alto in una settimana nel nuovo millennio) e audiocassette sono stati acquistati.\n\"Voyage\" ha debuttato in vetta alla classifica tedesca con oltre unit\u00e0 vendute in una settimana, pi\u00f9 del totale delle vendite totalizzate dal resto della top 100. Si tratta delle vendite pi\u00f9 alte in una settimana per un album dall'album eponimo dei Rammstein due anni e mezzo prima, e per un album internazionale in sei anni da \"25\" di Adele. \u00c8 entrato al primo posto in classifica anche in Francia, dove ha venduto unit\u00e0 in una settimana ( vendite fisiche e digitali e circa 1,5 milioni di riproduzioni in streaming).\nNei Paesi Bassi \"Voyage\" ha registrato il numero pi\u00f9 alto di pre-ordini in oltre quattro anni, con oltre copie prenotate al momento della sua pubblicazione. Nella Sverigetopplistan, classifica del paese natale del gruppo, l'album ha debuttato al primo posto e ha piazzato tutte le sue dieci tracce fra i primi trenta posti della classifica dei singoli. In Italia \"Voyage\" ha debuttato al 6\u00ba posto della classifica, diventando il pi\u00f9 alto posizionamento raggiunto da un album in studio degli ABBA nelle classifiche italiane.\nL'album ha regalato agli ABBA il loro debutto pi\u00f9 alto nella Billboard 200 statunitense, dove \u00e8 entrato in 2\u00aa posizione con unit\u00e0 vendute. Di queste, sono vendite pure ( CD, vinili, download digitali e audiocassette), rendendolo l'album pi\u00f9 acquistato della settimana; le rimanenti unit\u00e0 provengono dai 4,9 milioni di ascolti in streaming delle tracce. \u00c8 entrato al 2\u00ba posto anche nella Billboard Canadian Albums, anche in questo caso con le maggiori vendite pure della settimana.\nIn Giappone \"Voyage\" ha debuttato al 4\u00ba posto sia nella classifica Oricon relativa alle vendite fisiche, con copie acquistate nei suoi primi tre giorni di disponibilit\u00e0, che nella classifica generale che include anche vendite digitali e riproduzioni in streaming. In aggiunta, la versione con il secondo disco \"\" ha venduto copie, piazzandosi 16\u00aa nella classifica delle vendite e 34\u00aa in quella generale."}
{"id": "9175340", "revid": "599013", "url": "https://it.wikipedia.org/wiki?curid=9175340", "title": "Ernest Jones (giocatore di football americano)", "text": "Carriera.\nLos Angeles Rams.\nJones al college gioc\u00f2 a football all'Universit\u00e0 della Carolina del Sud. Fu scelto nel corso del terzo giro (103\u00ba assoluto) nel Draft NFL 2021 dai Los Angeles Rams. Debutt\u00f2 come professionista nella gara del primo turno contro i Chicago Bears. La sua stagione da rookie si chiuse con 54 tackle, un sack e 2 intercetti in 15 presenze, 7 delle quali come titolare. Il 13 febbraio 2022 scese in campo nel Super Bowl LVI vinto contro i Cincinnati Bengals 23-20, mettendo a segno 7 tackle, un sack e un passaggio deviato e conquistando il suo primo titolo."}
{"id": "9175341", "revid": "2166030", "url": "https://it.wikipedia.org/wiki?curid=9175341", "title": "G\u00fczelce Ali Pasci\u00e0", "text": "Era il figlio di \u0130stank\u00f6yl\u00fc Ahmed Pasci\u00e0, un governatore ottomano di Tunisi.\nFu bey di Damietta, beilerbei dello Yemen (1602), di Tunisi, di Morea e di Cipro.\nNel novembre 1617 fu nominato \"kapudan-i derya\" (Capitan Pasci\u00e0 grande ammiraglio della marina ottomana), ma nell'agosto 1618 una tempesta gli fece perdere 11 delle navi della flotta di cui era a capo, e fu licenziato; tuttavia alla caduta di Mustaf\u00e0 I (1618) riprese la sua posizione; il 23 dicembre 1619, dopo una serie di movimenti politici con Osman II, fu nominato Gran Visir al posto di \u00d6k\u00fcz Kara Mehmed Pasci\u00e0 e si fece notare per la continua confisca di propriet\u00e0 sia di musulmani che di cristiani ed ebrei.\nG\u00fczelce Ali Pasci\u00e0 mor\u00ec per un'infiammazione della cistifellea il 9 marzo 1621 e fu sepolto a Be\u015fikta\u015f a Istanbul; anche se ci furono voci che il sultano Osman II in persona si fosse insinuato nella tenda di Ali e lo avesse strangolato con le sue stesse mani a causa di una sconsiderata campagna militare nelle terre di confine della Polonia."}
{"id": "9175362", "revid": "44876", "url": "https://it.wikipedia.org/wiki?curid=9175362", "title": "Societ\u00e0 Sportiva Dilettantistica Sicula Leonzio 2016-2017", "text": ""}
{"id": "9175364", "revid": "74801", "url": "https://it.wikipedia.org/wiki?curid=9175364", "title": "Nimptsch", "text": ""}
{"id": "9175365", "revid": "284605", "url": "https://it.wikipedia.org/wiki?curid=9175365", "title": "Mako di Akishino", "text": ""}
{"id": "9175370", "revid": "380453", "url": "https://it.wikipedia.org/wiki?curid=9175370", "title": "Leonas de Ponce 2021", "text": "Questa voce raccoglie le informazioni riguardanti le Leonas de Ponce nella stagione 2021.\nStagione.\nLe Leonas de Ponce partecipano alla Liga de Voleibol Superior Femenino dopo aver acquistato il titolo delle .\nConcludono la stagione regolare al sesto posto, conquistando l'accesso ai play-off scudetto: partecipato al Girone A dei quarti di finale, dove tuttavia non riescono a conquistare neanche una vittoria contro le e le , venendo eliminate.\nOrganigramma societario.\nArea direttiva\nArea tecnica"}
{"id": "9175371", "revid": "767487", "url": "https://it.wikipedia.org/wiki?curid=9175371", "title": "L'uomo gallo", "text": "L'uomo gallo \u00e8 un film del 2011 diretto da Dario D'Ambrosi.\nIl film si ispira ad un fatto tragico realmente accaduto negli anni '20 del XX secolo.\nTrama.\nUn bambino handicappato, nato in una povera famiglia calabrese nella provincia di Milano d\u2019inizio Novecento, viene rinchiuso in un pollaio a razzolare con le galline. Crescer\u00e0 identificandosi come un gallo. Successivamente viene rinchiuso in un ospedale psichiatrico dove comprende di non essere un animale. Nell' ospedale conosce altri pazienti ognuno con i propri sintomi psicotici, uomini e donne ormai emarginati dalla societ\u00e0. Saranno gestiti da un dottore ed un\u2019infermiera con profondi segni di squilibrio ben celati, ma forse pi\u00f9 gravi dei loro stessi pazienti."}
{"id": "9175380", "revid": "1745361", "url": "https://it.wikipedia.org/wiki?curid=9175380", "title": "Paese mentonasco", "text": ""}
{"id": "9175381", "revid": "1778846", "url": "https://it.wikipedia.org/wiki?curid=9175381", "title": "Kyle Mooney", "text": "\u00c8 membro del cast di \"Saturday Night Live\" dal 2013. Le sue interviste a sconosciuti per strada sono state presentate in trasmissioni televisive come \"Jimmy Kimmel Live!\" e \"Sports Show with Norm Macdonald\".\nMooney \u00e8 sceneggiatore e membro del gruppo comico Upright Citizens Brigade dal 2007. Ha recitato nel ruolo di Rory nella serie comica targata \"HBO Hello Ladies.\" Ha inoltre preso parte al film \"Brigsby Bear\", che ha anche co-sceneggiato.\nBiografia.\nMooney \u00e8 il pi\u00f9 piccolo di tre fratelli ed \u00e8 nato a San Diego, in California. La madre, Linda (nata Kozub), \u00e8 una ex giornalista del \"San Diego Union-Tribune.\" Il padre Brian \u00e8 un consulente e pianificatore territoriale. Mooney ha due fratelli maggiori, Sean e Ryan. Mooney \u00e8 mancino e miope.\nSi \u00e8 diplomato presso la Scripps Ranch High School nel 2003, dove ha vinto un premio per l'interpretazione del ruolo di Prospero ne \"La tempesta\" di Shakespeare . Ha studiato cinema alla University of Southern California, dove si \u00e8 esibito in improvvisazioni e sketch comici con il gruppo collegiale Commedus Interruptus, di cui facevano parte anche Beck Bennett e Nick Rutherford.\nMooney si autodefinisce un collezionista e possiede da quando era bambino una collezione di VHS. Grazie alle conoscenze fatte durante SNL, Mooney \u00e8 riuscito a farsi autografare i suoi VHS dagli attori che vi hanno recitato. Per esempio, Mooney possiede un VHS di \"Beetlejuice\" firmata sia da Michael Keaton che da Alec Baldwin.\nCarriera.\nGood Neighbor.\nNel 2007, Mooney, Bennett e Rutherford si sono uniti per formare il gruppo comico Good Neighbor, insieme all'amico, regista ed editore di Mooney, Dave McCary. Bennett e McCary si sono uniti a Mooney su \"SNL\" nel 2013 (rispettivamente come interprete e regista), e Rutherford \u00e8 stato assunto come sceneggiatore l'anno successivo. Nel 2014, Good Neighbor \u00e8 stato classificato 98esimo nella Top 100 dei migliori canali YouTube dalla rivista online NewMediaRockstars.\n\"Saturday Night Live\".\nIl 28 settembre 2013, Kyle Mooney ha fatto il suo debutto al \"Saturday Night Live\" come comparsa. All'inizio della quarantunesima stagione, Mooney \u00e8 stato promosso al cast di repertorio.\nMooney ha portato ad \"SNL\" alcuni dei suoi personaggi YouTube, tra cui il suo intervistatore di sconosciuti per strada, il \"ragazzo che fuma erba 4 ore su 20\", Chris Fitzpatrick, Todd di \"Inside SoCal\" e Bruce Chandling.\nHa fatto il provino per unirsi al cast di SNL nell'estate del 2012, ma \u00e8 stato rifiutato, venendo per\u00f2 promosso l'anno successivo.\nTra le sue imitazioni al \"Saturday Night Live\" ci sono Jim Acosta, Woody Allen, Criss Angel, Fred Astaire, David Axelrod, Jeff Bezos, Neil Cavuto, Lincoln Chafee, Bradley Cooper, Tom Cotton, Michael Jackson, Bruce Jessen, Steve Jobs, John Kennedy, Chris Kirkpatrick, Joey Lawrence, Macklemore, Howie Mandel, Chuck Norris, Rand Paul, Papa Francesco, Axl Rose, Skrillex, Stephen Stills e Steven Tyler.\nYouTube.\nMooney ha aperto il suo canale YouTube personale (chiamato \"kyle\" ) nel settembre 2005, dove ha pubblicato brevi sketch comici. \u00c8 stato anche membro del canale GoodNeighborStuff, insieme a Beck Bennett, Nick Rutherford e Dave McCary.\nAltro.\nNel 2021, \u00e8 stata pubblicata su Netflix la serie \"Saturday Morning All Star Hits!\", di cui Mooney \u00e8 co-creatore, co-autore, e in cui interpreta e doppia buona parte dei personaggi. La serie \u00e8 una parodia dei programmi TV per ragazzi degli anni '80 e '90."}
{"id": "9175383", "revid": "599013", "url": "https://it.wikipedia.org/wiki?curid=9175383", "title": "Sergio Pretta", "text": "Allenato dal Maestro Daniele Bovo e, in nazionale, dal Maestro Silvio Campari, Sergio Pretta ha vinto nel 2019 l\u2019oro europeo di karate nella specialit\u00e0 del kumite (combattimento) circuito ESKA. Ha vinto il bronzo a squadre, sempre nella specialit\u00e0 del kumite, ai mondiali di Odivelas del 2019 e l\u2019argento ai Campionati Assoluti FIKTA del 2018 a Ostia \nBiografia.\nDiplomato al Liceo scientifico \u201cEttore Majorana\u201d di Torino nel 2018, oggi frequenta la Facolt\u00e0 di Scienze Motorie all'Universit\u00e0 degli Studi di Torino. Ha cominciato la pratica del Karate all\u2019et\u00e0 di 8 anni. Nel 2017 ha seguito il suo maestro, Daniele Bovo (V Dan e responsabile degli agonisti piemontesi FIKTA per il kumite) nella sua decisione di aprire un proprio dojo, diventando uno dei primi tesserati dell'ASD Keiko Club Torino dove si allena attualmente. Nel 2018 viene convocato nella nazionale ISI (Istituto Shotokan Italia) dal Maestro Silvio Campari. "}
{"id": "9175412", "revid": "729019", "url": "https://it.wikipedia.org/wiki?curid=9175412", "title": "Space Delta 2", "text": "Lo Space Delta 2 \u00e8 un'unit\u00e0 di operazioni spaziali della United States Space Force, inquadrata nello United States Space Command. Il suo quartier generale \u00e8 situato presso la Peterson Air Force Base, in Colorado.\nMissione.\nIl delta prepara e imposta le unit\u00e0 assegnate e aggregate ad eseguire operazioni di Space Domain Awareness (SDA), ovvero l'integrazione di operazioni di spionaggio, sorveglianza e ricognizione (ISR) con osservazioni dello spazio e monitoraggio ambientale per abilitare la gestione del campo di battaglia spaziale e sostenere le relative operazioni a terra.\nIl 24 maggio 2020 ha ereditato le attivit\u00e0 del 21st Operations Group, 21st Space Wing dell'USAF.\nOrganizzazione.\nAttualmente, al maggio 2020, esso controlla:"}
{"id": "9175415", "revid": "2184720", "url": "https://it.wikipedia.org/wiki?curid=9175415", "title": "Lipstick (Willow)", "text": "Lipstick \u00e8 un singolo della cantante statunitense Willow, pubblicato il 25 giugno 2021 come secondo estratto dal quarto album in studio \"Lately I Feel Everything\".\nVideo musicale.\nIl video, in versione visual, \u00e8 stato reso disponibile in concomitanza dell'uscita del brano sul canale YouTube della cantante."}
{"id": "9175416", "revid": "944090", "url": "https://it.wikipedia.org/wiki?curid=9175416", "title": "Terremoto di Massaua del 1921", "text": "Il terremoto di Massaua del 1921 si verific\u00f2 il 14 agosto 1921 nelle acque del Mar Rosso, al largo di Massaua, in Eritrea.\nLa magnitudo momento fu di 6.1 MW e l'intensit\u00e0 sulla scala Mercalli di VIII (\"grave\"). La prima scossa di assestamento dopo il terremoto iniziale fu di magnitudo simile. Danni significativi all'80% degli edifici furono registrati nella citt\u00e0 vecchia e nel porto di Massaua con numerosi decessi segnalati. Scosse di assestamento sono state avvertite fino ad Asmara e Dekemhare.\nPaolo Teodorani fu nominato commissario straordinario per il terremoto di Massaua.\nDopo la nomina di una Commissione governativa che visit\u00f2 la colonia nel settembre 1921, il governo italiano accord\u00f2 nel secondo semestre del 1923 fondi per 32,5 milioni di lire per la ricostruzione, oltre a 20 milioni di lire per mutui e sussidi ai privati.\nLa ricostruzione di Massaua fu organizzata secondo criteri antisismici e in base ad un moderno piano regolatore dal Governatore della colonia eritrea, Jacopo Gasparini, a partire dal 1923, concludendosi dopo cinque anni, con la sistemazione del porto e la realizzazione di nuove architetture coloniali, tra cui il palazzo della Banca d'Italia tuttora esistenti seppur danneggiate a seguito della guerra d'indipendenza eritrea."}
{"id": "9175420", "revid": "438678", "url": "https://it.wikipedia.org/wiki?curid=9175420", "title": "Campo (basi di dati)", "text": ""}
{"id": "9175421", "revid": "438678", "url": "https://it.wikipedia.org/wiki?curid=9175421", "title": "Colonna (basi di dati)", "text": ""}
{"id": "9175423", "revid": "438678", "url": "https://it.wikipedia.org/wiki?curid=9175423", "title": "Tabella (database)", "text": ""}
{"id": "9175425", "revid": "709565", "url": "https://it.wikipedia.org/wiki?curid=9175425", "title": "Transylvania Open 2021 - Singolare", "text": "Questa \u00e8 stata la prima edizione di questo torneo.\nIn finale Anett Kontaveit ha sconfitto Simona Halep con il punteggio di 6-2, 6-3."}
{"id": "9175426", "revid": "438678", "url": "https://it.wikipedia.org/wiki?curid=9175426", "title": "Relazione (basi di dati)", "text": ""}
{"id": "9175428", "revid": "633073", "url": "https://it.wikipedia.org/wiki?curid=9175428", "title": "Space Force Delta 2", "text": ""}
{"id": "9175429", "revid": "2138421", "url": "https://it.wikipedia.org/wiki?curid=9175429", "title": "Bernardo (cardinale)", "text": ""}
{"id": "9175430", "revid": "6923", "url": "https://it.wikipedia.org/wiki?curid=9175430", "title": "Yamaha Tracer 900", "text": ""}
{"id": "9175433", "revid": "125678118", "url": "https://it.wikipedia.org/wiki?curid=9175433", "title": "Anna d'Asburgo (1318-1343)", "text": "Biografia.\nFamiglia.\nAnna d'Asburgo nacque nel 1318 a Vienna, figlia di Federico il Bello (1289-1330) e di Isabella d'Aragona (1302-1330).\nI suoi nonni paterni furono Alberto I d'Asburgo (1255-1308) ed Elisabetta di Tirolo-Gorizia (1262-1313), quelli materni furono Giacomo II d'Aragona (1267-1327) e Bianca di Napoli (1280-1310). Ebbe due fratelli maggiori, Federico (1316-1322) ed Elisabetta (1317-1336).\nMatrimoni.\nNessuno dei fratelli di Anna, morti in et\u00e0 molto giovane, ebbero discendenza, perci\u00f2 il suo matrimonio fu considerato molto importante dalla sua famiglia. Anna venne inizialmente promessa in sposa a Casimiro III di Polonia, ma il fidanzamento venne annullato dopo che il padre di Anna venne catturato, nel 1322, nella battaglia di M\u00fchldorf assieme al suo esercito. Spos\u00f2 il 4 luglio 1326, a circa 8 anni, il duca Enrico XV di Baviera. I due furono sposati per breve tempo, a causa della precoce morte di Enrico XV, e non ebbero alcuna discendenza. Anna si rispos\u00f2 con Giovanni Enrico IV, conte di Gorizia, il 28 settembre 1336, e anche da questo matrimonio non ebbe figli.\nUltimi anni di vita e morte.\nAnna d'Asburgo pass\u00f2 gli ultimi anni della sua vita nel convento di santa Chiara a Vienna, dal 1340. Qui divenne monaca e in seguito badessa e mor\u00ec il 14 dicembre 1343, all'et\u00e0 di circa 25 anni."}
{"id": "9175440", "revid": "8660", "url": "https://it.wikipedia.org/wiki?curid=9175440", "title": "National Women's Football League 2021", "text": "La National Women's Football League 2021 \u00e8 la 9\u00aa edizione del campionato di football americano femminile di primo livello, organizzato dalla BAFA.\nStagione regolare.\nClassifiche.\nLe classifiche della regular season sono le seguenti."}
{"id": "9175441", "revid": "1124164", "url": "https://it.wikipedia.org/wiki?curid=9175441", "title": "Deposizione di Cristo dalla Croce", "text": "La Piet\u00e0 \u00e8 un dipinto olio su tela realizzato da Enea Salmeggia nel 1623,conservato come pala d'altare del santuario Madonna del Pianto di Albino.\nStoria e descrizione.\nIl dipinto presenta la data e la firma dell'autore: \"AENEAS SALMETIA\\F MDCXXIIII\" ed era originariamente esposto nell'ancona marmorea dell'altare maggiore. Con la ricostruzione dell'abside nel 1900, il dipinto fu nuovamente posto nel coro absidale. Un paio di anni prima il pittore nembrese aveva realizzato il medesimo soggetto: \"Piet\u00e0\", per il santuario della Madonna della Gamba di Desenzano al Serio frazione di Albino.\nIl Salmeggia ripropone il soggetto seguendo lo schema di Taddeo Zuccari conservato nella galleria Nazionale di Urbino che sicuramente il Salmeggia aveva studiato attraverso le stampe, a cui fa riferimento la morbidezza del gesto di passaggio del Cristo, e riproponendo lo studio conservato presso la Pinacoteca di Brera eseguito nel 1602 che aveva avuto nella sua esecuzione molti ripensamenti a inidcare quanto fosse importante per l'artista il continuo studio dello sviluppo della sua pittura.\nLa scena ci propone san Giovanni evangelista che adagia il corpo di Cristo nel grembo della Madre. Accanto i personaggi che sono indicati nei vangeli come presenti alla passione: Maria Maddalena raffigurata in una veste rossa e con i lunghi capelli biondi, sul lato opposto e dietro la Madonna altri apostoli e le pie donne. Nella parte superiore della tela \u00e8 raffigurato il monte Calvario con le tre croci. Il soggetto ripropone nella soluzione figurativa di alcuni personaggi, la \"Piet\u00e0\" del 1571 di Luca Cambiaso conservata come pala d'altare della chiesa di Santa Maria Assunta di Carignano."}
{"id": "9175463", "revid": "599013", "url": "https://it.wikipedia.org/wiki?curid=9175463", "title": "Gabriela Alicea", "text": "Carriera.\nClub.\nLa carriera di Gabriela Alicea inizia nei tornei scolastici portoricani, giocando per la . Dopo il diploma si trasferisce negli Stati Uniti d'America per motivi accademici, partecipando alla NCAA Division I dal 2015 al 2018 con la .\nRientrata a Porto Rico inizia la carriera professionistica con le , con le quali prende parte alla Liga de Voleibol Superior Femenino 2020. Nell'edizione successiva del torneo difende invece i colori delle .\nNazionale.\nFa parte della nazionale portoricana Under-18, partecipando al campionato nordamericano 2012 e alla Coppa panamericana 2013, dove conquista la medaglia d'argento e la qualificazione al campionato mondiale, che disputa nello stesso anno.\nDebutta in nazionale maggiore in occasione del campionato nordamericano 2021, dove conquista la medaglia d'argento."}
{"id": "9175479", "revid": "465169", "url": "https://it.wikipedia.org/wiki?curid=9175479", "title": "UCI Women's ProSeries", "text": "L'UCI Women's ProSeries \u00e8 un circuito mondiale di ciclismo su strada femminile organizzato dall'Unione Ciclistica Internazionale a partire dal 2020; ricalcando l'omonimo circuito maschile, come importanza si colloca alle spalle dell'UCI Women's World Tour.\nStoria.\nL'UCI ProSeries \u00e8 stato istituito a seguito di una riforma voluta fortemente dall'Unione Ciclistica Internazionale e comprende al suo interno gli eventi pi\u00f9 importanti (gli ex 1.HC e 2.HC) dei 5 circuiti continentali. \nCorse.\nLa prima edizione delle Women's ProSeries era formata da otto prove, ma il calendario \u00e8 stato stravolto dalla pandemia di COVID-19 e di queste ne sono state organizzate solamente due. L'anno successivo delle otto prove in programma ne sono state corse sei, mentre per il 2022, terzo anno di esistenza del circuito, le corse in calendario saranno solamente sei. Il Giro dell'Emilia \u00e8 l'unica gara che ha sempre fatto parte del circuito da quando esso esiste.\nPunteggi.\nI punteggi per la classifica individuale vengono attribuiti ai corridori in base ai piazzamenti nelle classifiche finali di ciascuna prova e alla tipologia della stessa; in caso di corse a tappe, si attribuiscono punti anche per i piazzamenti di ogni tappa e per i giorni in maglia di leader. "}
{"id": "9175497", "revid": "499020", "url": "https://it.wikipedia.org/wiki?curid=9175497", "title": "Val Tidoncello", "text": "La val Tidoncello \u00e8 una valle dell'Appennino ligure, tributaria della Val Tidone, formata dall'omonimo torrente e posta interamente nel territorio del comune di Alta Val Tidone, in provincia di Piacenza.\nGeografia fisica.\nLa val Tidoncello \u00e8 formata dal torrente Tidoncello, che nasce dall'unione di due rami, il Tidoncello Merlingo e il Tidoncello di Sevizzano. La valle, che si estende fino alla confluenza del Tidoncello nel Tidone, confina a ovest e a nord con la val Tidone, a nord-est con la val Chiarone e la val Luretta e a sud est con la val Trebbia.\nValichi.\n\u00c8 messa in comunicazione con la val Trebbia tramite il colle della Crocetta.\nMonti.\nIl monte pi\u00f9 alto della val Tidoncello \u00e8 il monte Pietra Corva (), seguito subito dopo dal monte Pan Perduto ().\nSullo spartiacque con la val Tidone si trovano il monte Lazzarello ().Sullo spartiacque con la val Chiarone e la val Tidone si trova il monte Aldone ().\nSullo spartiacque con la val Trebbia e la val Luretta si trova il monte Lazzaro (), da cui nasce il Tidoncello di Sevizzano.\nIdrografia.\nIl corso d'acqua pi\u00f9 importante della valle \u00e8 il Tidoncello, torrente lungo formato dall'unione di due distinti rami: il primo di essi \u00e8 il \"Tidoncello Merlingo\", la cui fonte si trova nei pressi di Cicogni, ai piedi del colle della Crocetta e del monte Pietra Corva e che compie un percorso lungo poco meno di fino alla confluenza. \nIl secondo ramo \u00e8 rappresentato dal \"Tidoncello di Sevizzano\", la cui fonte \u00e8 situata sulle pendici del monte Lazzaro e che nel suo percorso raccoglie le acque di un terzo ramo, il \"Tidoncello di Busseto\". L\u2019unione di questi due rami avviene nei pressi del centro abitato di Pecorara. Dopo la confluenza il Tidoncello scorre per poco meno di fino alla sua foce nel torrente Tidone, immediatamente a valle di Nibbiano.\nDopo la confluenza dei due rami principali il Tidoncello presenta in totale sette affluenti i quali si caratterizzano tutti delle portate estremamente modeste, che raggiungono valori significativi solo in seguito a precipitazioni estese.\nParchi.\nNei pressi di Praticchia, nelle vicinanze dello spartiacque con la val Tidone si trova il giardino botanico alpino di Pietra Corva: situato a sulle pendici della Pietra Corva, venne fondato nel 1967 dal veterinario e naturalista Antonio Ridella con l'obiettivo di conservare la presenza di piante caratteristiche delle alte quote provenienti da varie parti del mondo, tra le quali la rara Meleagride. A partire dal 2004 il giardino \u00e8 sede del centro studi dell'Appennino settentrionale.\nStoria.\nLa zona fu abitata sin dalla Preistoria, come testimoniato dal ritrovamento nei pressi della frazione di Cicogni dei resti di alcuni insediamenti.\nIl territorio poi divenne possedimento dell'abbazia di San Colombano di Bobbio e del suo feudo reale ed imperiale monastico. In epoca longobarda l parte alta della valle fu interessata dal passaggio della via degli Abati, itinerario che metteva in comunicazione Pavia, capitale del Regno longobardo, con Bobbio, passando poi per Bardi e Borgo Val di Taro e valicando l'Appennino fino a raggiungere Pontremoli.\nNella seconda met\u00e0 del Trecento, dopo essere passata sotto il dominio visconteo, la valle viene anche identificata col nome di val Pecorariae, dal nome del capoluogo che era il centro pi\u00f9 importante della vallata. Nel 1379 il duca di Milano Gian Galeazzo Visconti concesse il territorio della valle, cos\u00ec come diverse porzioni della vicina val Tidone, a Jacopo Dal Verme, che lo aveva servito come consigliere e capitano. Da un punto di vista ecclesiastico, invece, la valle risult\u00f2 a partire da quell'epoca divisa a met\u00e0: la sponda destra del Tidoncello, con i centri di Pecorara, Caprile, Busseto e Cicogni divenne parte della diocesi di Piacenza, mentre la sponda sinistra, con i centri di Lazzarello e Costalta entr\u00f2 a far parte della diocesi di Bobbio. Tale divisione perdurer\u00e0, con l'eccezione di una momentanea riunificazione ecclesiastica della vallata sotto la diocesi di Piacenza in periodo Napoleonico, fino al 1989 con l\u2019unione delle due diocesi nella diocesi di Piacenza-Bobbio.\nLa valle seguir\u00e0 poi le vicende storiche del territorio piacentino passando durante il XVI secolo allo Stato della Chiesa, da cui verr\u00e0 distaccata nel 1547 ad opera di papa Paolo III con la formazione del ducato di Parma e Piacenza che verr\u00e0 affidato al figlio Pierluigi.\nCon il trattato di Aquisgrana, firmato nel 1748, la valle divenne confinante con il Regno di Sardegna, che controllava l'alta val Tidone da Caminata sino a Romagnese, nonch\u00e9 la Val Trebbia e Bobbio; a Cicogni venne posto un punto di frontiera tra i due stati dotato di dogana.\nCon l'annessione dei territori del Ducato di Parma e Piacenza al Regno di Sardegna, la valle divenne parte della provincia di Piacenza, all'interno del comune di Pecorara, in cui rimase fino al 2018 quando venne costituito il nuovo comune di Alta Val Tidone, nato dalla fusione di Caminata, Nibbiano e Pecorara.\nCultura.\nLa valle fa parte del territorio culturalmente omogeneo delle quattro Province, caratterizzato da usi e costumi comuni e da un repertorio di musiche e balli molto antichi. Strumento principe di questa zona \u00e8 il piffero appenninico. \nTra le tradizioni che continuano a vivere vi \u00e8 quella del \"Cantamaggio\": gruppi di \"canterini\" passano per le case, suonando e cantando strofe augurali (diverse per i vari paesi), chiedendo uova. Questa festa tradizionale si chiama \"la galina grisa\", a Cicogni si tiene ancora nei primi giorni di maggio.\nEconomia.\nL'agricoltura \u00e8 stata tradizionalmente, fino alla met\u00e0 del XX secolo l'attivit\u00e0 economica pi\u00f9 praticata nel territorio della val Tidoncello, arrivando a occupare circa il 90% della forza lavoro locale. Successivamente, a partire dalla met\u00e0 del secolo, il numero delle imprese operanti nel settore agricolo \u00e8 gradualmente diminuito tantoch\u00e9, prima della sua soppressione, il comune di Pecorara era stato classificato come area agricola caratterizzata da svantaggi naturali dalla provincia di Piacenza. In dettaglio, tra il 1990 e il 2011 il numero delle imprese operanti nel settore agricolo a Pecorara si \u00e8 ridotto del 55%, mentre la superficie agraria totale si \u00e8 ridotta del 22%. Tra le essenze coltivate spicca, per la collocazione montana del territorio la presenza di boschi e pioppeti, che occupano il 23% della superficie agricola totale.\nInfrastrutture e trasporti.\nLa principale arteria della valle \u00e8 la strada provinciale 34 di Pecorara, che si dirama dalla strada statale 412 della Val Tidone a Nibbiano, risale la vallate fino al colle della Crocetta, oltrepassato il quale entra in val Trebbia, dove si congiunge con la strada statale 461 del Passo del Penice a Vaccarezza di Bobbio.\nDa Pecorara inoltre si dirama dalla strada provinciale 34 la strada provinciale 70 di Costalta che, attraversato il Tidoncello nei pressi del capoluogo, raggiunge l'omonima frazione e, in seguito, il confine con il comune di Romagnese, sullo spartiacque tra val Tidoncello e val Tidone.\nLa Val Tidoncello \u00e8 servita dalla linea EC1 del trasporto extraurbano della provincia di Piacenza, operata da SETA, che collega Pecorara a Nibbiano, localit\u00e0 nella quale \u00e8 possibile trovare una coincidenza per raggiungere Piacenza.\nAmministrazione.\nCome parte del comune di Pecorara, la valle fece parte della comunit\u00e0 montana Appennino Piacentino fino al 2001, anno in cui entr\u00f2 nella neo costituita comunit\u00e0 Montana valle del Tidone, attiva fino alla soppressione avvenuta nel 2009.\nIn seguito allo scioglimento della comunit\u00e0 montana, il comune di Pecorara ader\u00ec alla neocostituita Unione dei Comuni Valle del Tidone, insieme al comune di Pianello Val Tidone, nel 2013 ader\u00ec all'unione anche il limitrofo comune di Nibbiano. Successivamente l'unione si estese gradualmente, con l'entrata di alcuni comuni di pianura cambiando il proprio nome in Unione dei Comuni Val Tidone. Con la nascita del comune di Alta Val Tidone l'unione venne soppressa."}
{"id": "9175501", "revid": "547034", "url": "https://it.wikipedia.org/wiki?curid=9175501", "title": "Alexander Ivanov (scacchista)", "text": "Nel 1988 si \u00e8 trasferito negli Stati Uniti, ottenendo la nazionalit\u00e0 statunitense. Nel 1991 la FIDE gli ha attribuito il titolo di Grande Maestro.\nPrincipali risultati.\nNel 1988 ha vinto a Mosca il campionato sovietico dei giovani maestri. Nel 1989 \u00e8 stato pari primo nel \"National Open\" e nel \"World Open\" di Filadelfia. Nell'agosto 1992 \u00e8 stato pari primo con Anatoly Karpov e Boris Gulko nel torneo \"rapid\" di Mosca (3\u00b0 dopo gli spareggi). \nNel 1995 \u00e8 stato pari primo con Nick de Firmian e Patrick Wolff nel Campionato statunitense di Modesto. Nel 1998 ha vinto a San Felipe il Campionato Panamericano. Nel 2013 ha vinto il 135\u00ba campionato dello Stato di New York.\nHa ottenuto il massimo rating FIDE in gennaio 2006, con 2606 punti Elo. "}
{"id": "9175503", "revid": "1702319", "url": "https://it.wikipedia.org/wiki?curid=9175503", "title": "Chiesa di Sant'Antonio Abate (Toceno)", "text": "La chiesa di Sant'Antonio Abate \u00e8 la parrocchiale di Toceno, in provincia del Verbano-Cusio-Ossola e diocesi di Novara; fa parte dell'unit\u00e0 pastorale della Val Vigezzo.\nStoria.\nLa prima parrocchie di Toceno fu il cinquecentesco oratorio di Sant'Antonio di Padova, che all'origine era filiale della matrice di Santa Maria Assunta; il vescovo Carlo Bascap\u00e8, durante la sua visita pastorale, ordin\u00f2 di costruire una chiesa pi\u00f9 capiente.\nCosi, nel XVII secolo venne edificata la nuova parrocchiale; la struttura, ampliata tra il Settecento e il 1806, fu consacrata nel 1824 dal vescovo di Novara Giuseppe Morozzo Della Rocca.\nDescrizione.\nEsterno.\nLa facciata a capanna della chiesa, rivolta a nordovest e anticipata dal pronao caratterizzato da archi a tutto sesto sorretti da colonne e pilastri, presenta al centro il portale d'ingresso e, sopra, il rosone e un oculo.\nAnnesso alla parrocchiale \u00e8 il campanile a base quadrata, costruito nel 1607; la cella presenta su ogni lato una monofora.\nInterno.\nL'interno dell'edificio, che si compone di un'unica navata in stile neoclassico, \u00e8 scandita da lesene e presenta delle cappelle laterali introdotte da archi a tutto sesto; al termine dell'aula si sviluppa il presbiterio, rialzato di alcuni gradini e chiuso dall'abside.\nQui sono conservate diverse opere di pregio, tra le quali gli affreschi del presbiterio raffiguranti la \"Nascita di Ges\u00f9\" e l\"Adorazione dei Magi\", eseguiti da Lorenzo Peretti, dello stesso autore l'ancona con le \"Tentazioni di Sant'Antonio\", l'altare maggiore, costituto nel XVIII secolo, una croce risalente al 1749, collocata su un altare laterale, e l'affresco della cupola con soggetto la \"Gloria di Sant'Antonio\", dipinto da Carlo Maria Gasparoli tra il 1840 e il 1841.\nCollegamenti esterni.\n "}
{"id": "9175520", "revid": "1924342", "url": "https://it.wikipedia.org/wiki?curid=9175520", "title": "Keyakizaka46", "text": ""}
{"id": "9175525", "revid": "1718925", "url": "https://it.wikipedia.org/wiki?curid=9175525", "title": "Wallah", "text": "Wallah \u00e8 un singolo del rapper italiano Ghali, pubblicato il 29 ottobre 2021.\nDescrizione.\nIl brano \u00e8 stato prodotto da Merk &amp; Kremont, con i quali Ghali aveva collaborato alla realizzazione del singolo \"Good Times\", \u00e8 cantato in tre lingue: italiano, arabo e francese. Riguardo al significato, lo stesso artista ha spiegato: \nVideo musicale.\nIl video, diretto da Moncef Henaien, \u00e8 stato pubblicato contestualmente all'uscita del singolo sul canale YouTube del cantante."}
{"id": "9175526", "revid": "2039387", "url": "https://it.wikipedia.org/wiki?curid=9175526", "title": "Collegio elettorale di Afragola (Camera dei deputati)", "text": "Il collegio di Afragola fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Campania 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Afragola era uno dei 47 collegi uninominali in cui era suddivisa la Campania e, come previsto dal D.Lgs. del 20 dicembre 1993 n. 536, era interamente compreso nella provincia di Napoli e comprendeva i seguenti comuni: Afragola, Cardito e Casalnuovo di Napoli."}
{"id": "9175557", "revid": "228587", "url": "https://it.wikipedia.org/wiki?curid=9175557", "title": "Atletica leggera alla XIII Universiade", "text": "Le gare di atletica leggera alla XIII Universiade si sono svolte a K\u014dbe, in Giappone, dal 30 agosto al 4 settembre 1985."}
{"id": "9175558", "revid": "1590006", "url": "https://it.wikipedia.org/wiki?curid=9175558", "title": "Principessa Akishino", "text": ""}
{"id": "9175560", "revid": "780783", "url": "https://it.wikipedia.org/wiki?curid=9175560", "title": "Trofeo Alfredo Binda-Comune di Cittiglio", "text": ""}
{"id": "9175563", "revid": "780783", "url": "https://it.wikipedia.org/wiki?curid=9175563", "title": "Trofeo Alfredo Binda-Comune di Cittiglio 2017", "text": ""}
{"id": "9175564", "revid": "780783", "url": "https://it.wikipedia.org/wiki?curid=9175564", "title": "Trofeo Alfredo Binda-Comune di Cittiglio 2016", "text": ""}
{"id": "9175565", "revid": "780783", "url": "https://it.wikipedia.org/wiki?curid=9175565", "title": "Trofeo Alfredo Binda-Comune di Cittiglio 2015", "text": ""}
{"id": "9175567", "revid": "780783", "url": "https://it.wikipedia.org/wiki?curid=9175567", "title": "Trofeo Alfredo Binda-Comune di Cittiglio 2014", "text": ""}
{"id": "9175568", "revid": "780783", "url": "https://it.wikipedia.org/wiki?curid=9175568", "title": "Trofeo Alfredo Binda-Comune di Cittiglio 2013", "text": ""}
{"id": "9175569", "revid": "780783", "url": "https://it.wikipedia.org/wiki?curid=9175569", "title": "Trofeo Alfredo Binda-Comune di Cittiglio 2009", "text": ""}
{"id": "9175571", "revid": "780783", "url": "https://it.wikipedia.org/wiki?curid=9175571", "title": "Trofeo Alfredo Binda-Comune di Cittiglio 2012", "text": ""}
{"id": "9175573", "revid": "33751", "url": "https://it.wikipedia.org/wiki?curid=9175573", "title": "Instituto de C\u00f3rdoba", "text": ""}
{"id": "9175575", "revid": "1849498", "url": "https://it.wikipedia.org/wiki?curid=9175575", "title": "Ischemia arteriosa acuta periferica", "text": ""}
{"id": "9175577", "revid": "2039387", "url": "https://it.wikipedia.org/wiki?curid=9175577", "title": "Collegio elettorale di Acerra (Camera dei deputati)", "text": "Il collegio di Acerra fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Campania 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Acerra era uno dei 47 collegi uninominali in cui era suddivisa la Campania e, come previsto dal D.Lgs. del 20 dicembre 1993 n. 536, era interamente compreso nella provincia di Napoli e comprendeva i seguenti comuni: Acerra, Brusciano, Caivano, Crispano e Frattaminore."}
{"id": "9175578", "revid": "76963", "url": "https://it.wikipedia.org/wiki?curid=9175578", "title": "Pandolfo Verraccio", "text": "Fu legato pontificio nel Regno di Inghilterra, dove divenne uno dei ministri del minorenne Enrico III.\nOrigini.\nPandolfo era nativo di Roma. \u00c8 spesso erroneamente chiamato \"cardinale\" \"Pandolfo\" o \"Pandolfo\" \"Masca,\" venendo confuso con il cardinale Pandolfo da Lucca, che a sua volta fu confuso con il cardinale Pandolfo di Pisa, vedendosi erroneamente attribuito il nome della famiglia pisana dei Masca.\nBiografia.\nPandolfo giunse per la prima volta in Inghilterra nel 1211, incaricato da Innocenzo III di consegnare al re Giovanni la sentenza di scomunica per essersi intromesso nell'elezione dell'arcivescovo di Canterbury. Nel maggio 1213 visit\u00f2 nuovamente l'Inghilterra per ricevere a nome del papa l'atto sottomissione del re. La cerimonia ebbe luogo presso la chiesa dell'Ordine Templare a Dover, e il giorno successivo Giovanni, di sua iniziativa, consegn\u00f2 formalmente l'Inghilterra al rappresentante di Roma per riceverla di nuovo come feudo papale.\nPandolfo ripag\u00f2 questo atto di umilt\u00e0 usando ogni mezzo per scongiurare l'imminente invasione francese dell'Inghilterra. Per quasi un anno fu sostituito dal cardinale legato Nicola di Tuscolo; ma di ritorno nel 1215 presenzi\u00f2 alla conferenza di Runnymede, dove fu sancita la Magna Carta. Diede un prezioso aiuto a Giovanni che lo ricompens\u00f2\u00a0 con la sede di Norwich, tuttavia passarono diversi anni prima che fosse ufficialmente consacrato. Dopo la morte di Giovanni, l'arrivo del cardinale legato Guala Bicchieri nel 1216 releg\u00f2 Pandolfo in una posizione secondaria; ma dopo la partenza di Guala torn\u00f2 in prima linea, dopo essere stato nuovamente nominato legato pontificio il 1\u00b0 settembre 1218.\nDivenne quindi membro del governo di reggenza del giovane Enrico III. Ci sono giunte almeno 68 lettere da o per Pandolfo, risalenti al periodo tra il 1219 e il 1221, che descrivono in dettaglio la sua gestione degli affari diplomatici, degli affari interni, della difesa nazionale e dello Scacchiere e il suo coordinamento con il giustiziere Hubert de Burgh, con il vescovo Pietro de Roches e con il vicecancelliere Ralph Neville, anch'essi parte della reggenza. Solo Neville e Burgh tra i membri del governo di reggenza produssero una quantit\u00e0 di lettere superiore a lui. Tra le lettere di Pandolfo ce n'\u00e8 una scritta da Llywelyn il Grande riguardante i rapporti diplomatici con il Galles.\nIn quanto rappresentante del papa, Pandolfo rivendicava un'autorit\u00e0 superiore a quella di Hubert de Burgh e degli altri ministri di Enrico, e la sua corrispondenza dimostra come si fosse effettivamente intromesso in ogni settore dell'amministrazione. La sua arroganza fu tollerata finch\u00e9 il governo di reggenza ebbe bisogno del sostegno papale, ma nel 1221 Hubert de Burgh e il primate Stephen Langton spinsero con successo il papa a richiamare Pandolfo e a non inviare altri legati \"a latere\" per prenderne il posto. Il suo mandato legatizio ebbe ufficialmente termine nell'estate del 1221. Fu finalmente consacrato vescovo il 29 maggio 1222.\nPandolfo mantenne la sede di Norwich, ma abbandon\u00f2 definitivamente la politica inglese. Mor\u00ec a Roma il 16 settembre 1226, ma il suo corpo fu portato a Norwich per la sepoltura.\nContrasto al brigantaggio.\nTra le numerose lettere di Pandolfo, \u00e8 rinomata quella inviata a Pietro de Roches, vescovo di Winchester, uno dei primi esempi in Inghilterra di lotta al brigantaggio, allora dilagante sulle strade nei dintorni di Winchester (una delle pi\u00f9 grandi citt\u00e0 dell'Inghilterra all'epoca). Scrisse:"}
{"id": "9175580", "revid": "1272592", "url": "https://it.wikipedia.org/wiki?curid=9175580", "title": "Tunbridge (Vermont)", "text": "Tunbridge \u00e8 una citt\u00e0 degli Stati Uniti situata nella contea di Orange, nel Vermont. Secondo il censimento del 2017, la popolazione si aggira intorno ai 1.171 abitanti. La citt\u00e0 \u00e8 composta da tre zone, tutte situate sulla Vermont Route 110 nella valle del primo ramo del White River. I tre insediamenti sono denominati North Tunbridge (noto anche localmente come \"Blood Village\", \"villaggio del sangue\"), Tunbridge Village (\"Market\") e South Tunbridge (\"Jigger\").\nMonumenti e luoghi d'interesse.\nL'intero centro di Tunbridge, compreso il polo fieristico, \u00e8 stato inserito nel Registro nazionale dei luoghi storici nel 1994. Ufficialmente l'elenco dei distretti riporta \"pi\u00f9 o meno, tutti gli insediamenti lungo la VT 110 e le strade adiacenti includendo Town Rd. 45 e Spring e Strafford Rds.\"\nTunbridge ha cinque ponti coperti, tutti riportati nel Registro Nazionale:\nTunbridge presenta anche altre due strutture elencate individualmente nel Registro Nazionale:\nTunbridge World's Fair.\nSi pu\u00f2 risalire alla storia della \"Tunbridge World's Fair\" attraverso lo statuto della citt\u00e0, nel quale venivano autorizzate due fiere all'anno, quando la popolazione era composta solamente da cinquanta famiglie.\nSolo nel 1867, dopo una successione di fiere nell'Orange County iniziata nel 1847, viene fondata la Societ\u00e0 agricola di Tunbridge e organizzata una fiera presso la fattoria Elisha Loungee, nella zona nord del villaggio. Durante la fiera del 1867, l'ex tenente governatore del Vermont Burnham Martin parl\u00f2 della manifestazione come di una \"piccola fiera di mondo\". Lewis Dickerman riutilizz\u00f2 la frase nel 1868 nei volantini pubblicitari e da allora la fiera viene chiamata \"Tunbridge World's Fair\".\nNel 1875, la Union Agricultural Society assunse il patrocinio della fiera e trasfer\u00ec la sua sede nell'attuale area fieristica nel centro di Tunbridge.\nNel 1894, la fiera \u00e8 entrata a far parte della National Trotting Association e per molti anni ha mantenuto l'unica pista da corsa in erba rimasta nel Vermont.\nLa fiera continua a tenersi una volta l'anno con manifestazioni agricole e culturali, mostre di lavori d'antiquariato, corse di cavalli, spettacoli con cavalli e bestiame e molti altri spettacoli gratuiti.\nCimiteri.\nLe date rappresentano gli anni in uso."}
{"id": "9175582", "revid": "86341", "url": "https://it.wikipedia.org/wiki?curid=9175582", "title": "Game of Talents", "text": "Game of Talents \u00e8 stato un programma televisivo italiano prodotto da Fremantle Italia, andato in onda su TV8.\nIl programma.\nIl programma era un game show prodotto da Fremantle Italia per TV8 (una delle rare esclusive assolute per il canale free di Sky), basato sul format spagnolo \"Adivina qu\u00e9 hago esta noche\" trasmesso in patria sul canale Cuatro di propriet\u00e0 del gruppo Mediaset Espa\u00f1a.\nLa trasmissione \u00e8 andata in onda dal 26 ottobre al 30 novembre 2021 in prima serata con la conduzione dello chef Alessandro Borghese. e ha avuto ascolti molto bassi.\nSvolgimento.\nIn ogni puntata, si sfidano due concorrenti divisi in due squadre di cui una capitanata da Frank Matano e l'altra da Mara Maionchi. Ad ogni manche, i concorrenti devono pescare una sfera tra le otto disponibili contenenti una cifra in denaro (, , , , , , , ) pi\u00f9 nel corso della serata altre sfere dal valore di , e la sfera con scritto \"Scambia\" in cui in caso di risposta esatta, il concorrente scambier\u00e0 il suo montepremi con quello dell'avversario, poi, devono scommettere su uno dei dieci talenti indovinando la sua abilit\u00e0 (lanciatore di coltelli, fachiro, mago escapologo, ecc.). Dapprima verr\u00e0 fornito un indizio e se la squadra \u00e8 indecisa pu\u00f2 passare la mano all'avversario che deve rispondere. Una volta svelato l'abbinamento, il talento mostrer\u00e0 sul palco la sua esibizione e in caso di risposta esatta, il concorrente aggiunger\u00e0 il montepremi contenuto nella sfera al suo bottino, altrimenti, regaler\u00e0 all'avversario il montepremi della sfera.\nDopo otto esibizioni, i concorrenti si sfideranno nel \"Testa a Testa\" dove attraverso un indizio devono scrivere su una lavagnetta l'abilit\u00e0 del talento in gara e alla fine di questa fase, il concorrente col montepremi pi\u00f9 alto andr\u00e0 a giocarsi la manche finale del \"Chi dei Quattro\".\nIl concorrente finalista per vincere il montepremi accumulato fino a quel momento che pu\u00f2 essere di massimo , deve indovinare chi tra quattro persone \u00e8 un talento con quella caratteristica. Per vincere, egli pu\u00f2 osare scegliendo direttamente il talento che secondo lui \u00e8 quello giusto scommettendo tutto il montepremi col rischio che in caso di risposta sbagliata perde tutto, oppure dividere il montepremi assegnando ai quattro talenti una quota del suo montepremi cos\u00ec divisa (50%, 25%, 15%, 10%); in questo caso, il giocatore se ha deciso sulla spartizione vincer\u00e0 il montepremi con la quota assegnata correttamente."}
{"id": "9175584", "revid": "33751", "url": "https://it.wikipedia.org/wiki?curid=9175584", "title": "Copa Competencia Jockey Club", "text": ""}
{"id": "9175589", "revid": "2161050", "url": "https://it.wikipedia.org/wiki?curid=9175589", "title": "Balthasar Hacquet", "text": ""}
{"id": "9175590", "revid": "4193", "url": "https://it.wikipedia.org/wiki?curid=9175590", "title": "Judo ai XVI Giochi paralimpici estivi - 73 kg maschile", "text": "Le gare di judo della categoria fino a 73\u00a0kg maschile ai XVI Giochi paralimpici estivi si sono svolte il 28 agosto 2021 presso il Nippon Budokan.\nIl vincitore \u00e8 stato Feruz Sayidov."}
{"id": "9175592", "revid": "439868", "url": "https://it.wikipedia.org/wiki?curid=9175592", "title": "Tache", "text": ""}
{"id": "9175597", "revid": "439868", "url": "https://it.wikipedia.org/wiki?curid=9175597", "title": "Parisien", "text": ""}
{"id": "9175603", "revid": "110157", "url": "https://it.wikipedia.org/wiki?curid=9175603", "title": "800 PIZZA", "text": "800 PIZZA \u00e8 una catena di pizzerie italiane. \u00c8 stata fondata da Alessandro D'Ubaldo nel 2007, negli Emirati Arabi Uniti.\nStoria.\nNel 2007, 800 PIZZA \u00e8 stato avviato da un italiano espatriato Alessandro D'Ubaldo che in precedenza aveva lavorato con Emirates Airlines come equipaggio di cabina negli Emirati Arabi Uniti. Grazie al suo interesse per la cucina della sua terra, Alessandro ha aperto la prima filiale di 800 PIZZA ad Al Barsha (periferia di Dubai) con un investimento di circa mezzo milione di Dirham. Attualmente, oltre a Dubai, la catena di ristoranti \u00e8 presente ad Abu Dhabi e ad Ajman.\nNel 2010, il Gruppo Belhasa ha acquisito una quota di maggioranza nella societ\u00e0 e ha lanciato le sue operazioni di franchising nel 2013, in collaborazione con Francorp ME, una sussidiaria di Francorp, Inc. Nel giugno 2018, la catena di ristoranti ha firmato un accordo con FIA Holdings Limited per sviluppare e gestisci un nuovo punto vendita a Dubai. Nel 2019, 800 PIZZA ha registrato una crescita dell'utile del 20%.\n800 Pizza possiede anche altri due marchi Pinsanity e Cluckrs, entrambi fondati da D'Ubaldo. Pinsanity ha filiali negli Emirati Arabi Uniti e in Arabia Saudita, mentre Cluckrs \u00e8 operativa a Dubai e Abu Dhabi."}
{"id": "9175607", "revid": "2181160", "url": "https://it.wikipedia.org/wiki?curid=9175607", "title": "Murale sulla occupazione delle terre e lotta per lo sviluppo", "text": "Il Murale sulla occupazione delle terre e lotta per lo sviluppo \u00e8 un'opera pittorica del 1972, installata a Fiano Romano, che riproduce episodi e personaggi ispiratori e simboli dei movimenti per la pace, per l'occupazione delle terre e per uno sviluppo solidare ed equo.\nStoria.\nL'opera fu realizzata tra il 1970 e il 1972 dell'artista Rocco Falciano con la collaborazione di Ettore de Conciliis, all'interno dell'esperienza del \"Centro Arte Pubblica Popolare\" di Fiano Romano, e con contributi, su piccoli dettagli, di artisti quali Carlo Levi ed Ernesto Treccani.\nL'ispirazione per il murale nacque dalla \"Marcia dal Nord al Sud per il Vietnam e la Pace e l'Indipendenza\" organizzata, tra gli altri, da Danilo Dolci e che nel novembre del 1967 aveva fatto tappa a Fiano Romano. \nL'opera vuole quindi essere una testimonianza di solidariet\u00e0 e di vicinanza al popolo asiatico colpito in quegli anni dalla guerra del Vietnam e, al tempo stesso, ricollegarsi alle lotte e alle esperienze locali di contadini e operai per la conquista dei diritti e della pace.\nInfatti la realizzazione dell'opera, sostenuta dall'amministrazione comunale, vide anche incontri degli artisti con la popolazione per definirne ed approfondirne i contenuti. \nRealizzato senza alcun costo per il Comune di Fiano Romano ed installato grazie all'opera gratuita di manodopera locale, il murale non manc\u00f2 comunque di innescare polemiche e forti contrasti politici.\nDescrizione.\nIl murale, che copre un'area di 50 metri quadrati, \u00e8 una sorta di pitto-scultura ispirata all'esperienza del muralismo messicano ed in cui sono riprodotti episodi e personaggi chiave per il movimento pacifista (come l'esplosione della bomba atomica), per quello di occupazione delle terre da parte dei contadini per sottrarle ai grandi latifondi (lotte che a Fiano Romano si erano vissute nel secondo dopoguerra) nonch\u00e9 per i movimenti operai per uno sviluppo equo e solidale, per l'allargamento dei diritti e contro lo sfruttamento capitalistico di popoli e risorse.\nL'opera si articola cos\u00ec in tre rappresentazioni:\nE cos\u00ed \u00e8 possibile scorgere sulla grande bandiera Karl Marx e Papa Giovanni XXIII, Antonio Gramsci e Martin Luther King, Che Guevara e Gandhi, Palmiro Togliatti e Angela Davis e decine di altri personaggi che hanno segnato la storia di questi movimenti. \nRocco Falciano ricorda che:\n\"Lentamente era maturata l'idea di ricordare con un murale quelle lotte per i diritti civili e umani, collegandole al movimento locale per l'occupazione delle terre dopo la seconda guerra mondiale, e all'azione contemporanea per lo sviluppo, la solidariet\u00e0 e la pace in Italia e in altre aree del mondo\"\nL'opera \u00e8 un esempio di quell'arte pubblica e popolare incentrata sull'impegno civile e politico, tipica degli anni sessanta e settanta del XX secolo.\nInstallato all'aperto, tra Piazzale Cairoli e Via Luigi Giustiniani, il murale \u00e8 rimasto esposto nel corso degli anni alle intemperie e, mai restaurato, oggi mostra evidenti i segni del tempo e degli elementi."}
{"id": "9175614", "revid": "465169", "url": "https://it.wikipedia.org/wiki?curid=9175614", "title": "Cambia un uomo", "text": " \nCambia un uomo \u00e8 un singolo del cantante italiano Marco Mengoni, pubblicato il 29 ottobre 2021 come secondo estratto dal sesto album in studio \"Materia (Terra)\".\nDescrizione.\nScritto insieme a Daniele Magro, il brano \u00e8 caratterizzato da sonorit\u00e0 soul-gospel e il testo \u00e8 un invito ad accettarsi comunque si sia, oltre che una confessione, una riflessione ed una preghiera.\nVideo musicale.\nIl video, diretto da Roberto Ortu, \u00e8 stato pubblicato il 3 novembre 2021 attraverso il canale YouTube del cantante e vede la partecipazione del padre di Mengoni nelle vesti di un cavaliere."}
{"id": "9175635", "revid": "439868", "url": "https://it.wikipedia.org/wiki?curid=9175635", "title": "Veilleux", "text": ""}
{"id": "9175661", "revid": "439868", "url": "https://it.wikipedia.org/wiki?curid=9175661", "title": "Robichaud", "text": ""}
{"id": "9175663", "revid": "1924342", "url": "https://it.wikipedia.org/wiki?curid=9175663", "title": "Siamo qui (singolo)", "text": "Siamo qui \u00e8 il secondo singolo del cantautore italiano Vasco Rossi che anticipa il diciottesimo album in studio dallo stesso titolo. Il brano \u00e8 ispirato alla psicoanalisi di vivere nel mondo ed \u00e8 stato pubblicato il 15 ottobre 2021.\nVideo.\nIl video, diretto da Pepsy Romanoff, viene pubblicato il 20 ottobre 2021 ed in esso compaiono Alice Pagani, Benjamin Vasquez Arcellano, Francesco Iacobellis, Martino Ribeiro ed Erik Niemen"}
{"id": "9175667", "revid": "439868", "url": "https://it.wikipedia.org/wiki?curid=9175667", "title": "Pr\u00e9mont (disambigua)", "text": ""}
{"id": "9175669", "revid": "1719883", "url": "https://it.wikipedia.org/wiki?curid=9175669", "title": "Linea di San Michele Arcangelo", "text": ""}
{"id": "9175670", "revid": "1712526", "url": "https://it.wikipedia.org/wiki?curid=9175670", "title": "Ferdinand Maria von Lobkowicz", "text": "Biografia.\nCarriera ecclesiastica.\nFerdinand Maria Karl Joseph Leonard Procopius von Lobkowicz era il figlio del feldmaresciallo Johann Georg Christian, appartenente all'antica famiglia di nobilt\u00e0 boema dei Lobkowicz, e di Carolina Enrichetta von Waldstein.\nFerdinand ha studi\u00f2 a Roma presso il Collegio Romano. Il 2 aprile 1747 ricevette gli ordini minori a Salisburgo e il 10 maggio 1750 divenne suddiacono a Praga. Successivamente fu nominato sacerdote. Divenne canonico del capitolo di Augusta e Salisburgo.\nFu scelto dall'imperatrice Maria Teresa d'Austria come vescovo di Namur e confermato da papa Pio VI il 30 marzo 1772, fu consacrato dal futuro cardinale J\u00f3zsef Batthy\u00e1ny, all'epoca arcivescovo di Kalocsa, presso la cattedrale di Vienna.\nL'imperatrice decise di trasferirlo alla diocesi di Gand (nell'odierno Belgio) ma la proposta fu bocciata dal capitolo della cattedrale: Lobkowicz era considerato inadatto e soprattutto fuori luogo poich\u00e9 non parlava la lingua locale. Dopo un lungo confronto la nomina fu approvata da papa Pio VI il 20 settembre 1779. Fece il suo ingresso il 22 novembre 1779, provenendo dalla residenza di campagna del vescovo a Lochristi si trasfer\u00ec a Gand, visitando dapprima la cattedrale di San Bavone."}
{"id": "9175675", "revid": "2060277", "url": "https://it.wikipedia.org/wiki?curid=9175675", "title": "Space Delta 3", "text": "Lo Space Delta 3 \u00e8 un'unit\u00e0 di operazioni spaziali della United States Space Force, inquadrata nello United States Space Command. Il suo quartier generale \u00e8 situato presso la Peterson Air Force Base, in Colorado.\nMissione.\nIl delta addestra e imposta le operazioni delle forze di guerra elettromagnetica spaziale in supporto alle missioni assegnate.\nIl 24 luglio 2020 ha ereditato le attivit\u00e0 del 721st Operations Group del 21st Space Wing dell'USAF.\nOrganizzazione.\nAttualmente, al maggio 2020, esso controlla:"}
{"id": "9175676", "revid": "1712526", "url": "https://it.wikipedia.org/wiki?curid=9175676", "title": "Ferdinand-Marie de Lobkowitz", "text": ""}
{"id": "9175680", "revid": "65547", "url": "https://it.wikipedia.org/wiki?curid=9175680", "title": "Leslie Green", "text": "\u00c8 noto soprattutto per i suoi iconici progetti di molte stazioni della metropolitana di Londra nel primo decennio del XX secolo, con le tipiche facciate in piastrelle di terracotta rossa color \"sangue di bue\", che includono pilastri, finestre semicircolari, e interni ricoperti di piastrelle disposte in schemi geometrici secondo lo stile britannico noto come \"Modern Style\", anticipatore dell'Art Nouveau.\nBiografia.\nGreen nacque nel 1875 nel quartiere di Maida Vale, a Londra, secondo di quattro figli dell'architetto e agrimensore Arthur Green e di sua moglie Emily. Mentre svolgeva l'apprendistato nello studio del padre, frequent\u00f2 corsi di architettura presso la South Kensington School of Art e a Parigi, prima di iniziare a svolgere a tempo pieno la professione con suo padre nel 1895. Nel 1897 apr\u00ec un proprio studio e nel 1898 divenne associato del RIBA (Royal Institute of British Architects), ottenendo lo status di membro l'anno successivo. Tra il 1900 e il 1903 si fece gradualmente la reputazione di professionista calmo ed efficiente, anche se non aveva mai lavorato su progetti di grande scala.\nNell'aprile 1902 spos\u00f2 Mildred Ethel Wildy (1879\u20131960), con la quale nel 1904, ebbe una figlia, Vera (1904\u20131995).\nCarriera.\nNel 1903 Green ricevette dal milionario americano Charles Yerkes, proprietario della \"Underground Electric Railways Company of London\" (UERL), l'incarico di progettare le stazioni per tre linee della metropolitana allora in costruzione: la \"Great Northern, Piccadilly and Brompton Railway\" (GNP&amp;BR), la \"Baker Street and Waterloo Railway\" (BS&amp;WR) e la \"Charing Cross, Euston and Hampstead Railway\" (CCE&amp;HR), che divennero rispettivamente parte dell'odierna linea Piccadilly, linea Bakerloo e linea Northern. A Green fu affidato il compito di progettare 50 nuove stazioni, incluse le facciate esterne e le decorazioni e arredamenti interni.\nIl compito che gli era stato affidato non era semplice: Yerkes era un datore di lavoro esigente, disposto a pagare per i materiali di qualit\u00e0 dove necessario ma che si aspettava anche che Green fosse in grado di realizzare tagli di costi dove possibile. Anche il fattore tempo era pressante, dato che i lavori per la realizzazione delle tre linee erano gi\u00e0 iniziati. Per queste ragioni, e forse anche influenzato dalle opinioni di Yerkes sulla superiorit\u00e0 della tecnologia di costruzione americana rispetto a quella inglese, Green progett\u00f2 le sue stazioni sotto forma di edifici a due piani con struttura in acciaio, che era allora un metodo di costruzione innovativo e che permetteva tempi di realizzazione pi\u00f9 rapidi e spazi interni pi\u00f9 ampi rispetto a un edificio costruito con metodi tradizionali. Il tetto era piatto, in modo da consentire e incoraggiare la costruzione di locali a scopo commerciale o residenziale sopra la stazione, un altro vantaggio dato dalla struttura in acciaio.\nGreen svilupp\u00f2 uno stile personale per gli edifici, adattandolo alla posizione di ciascuna stazione. Le facciate erano rivestite in terracotta smaltata (\"Faience\") color rosso \"sangue di bue\". Il piano terreno era diviso da colonne in ampie campate, il che permetteva di realizzare ingressi e uscite separate e lasciava anche spazio affittabile a esercizi commerciali. All'altezza del primo piano si trovavano ampie vetrate semicircolari, occasionalmente con oculi circolari e delle cornici dentellate al di sopra. Un'ampia fascia bianca tra i due piani riportava il nome della stazione in lettere maiuscole.\nGli interni erano ricoperti in piastrelle verde bottiglia e bianche, con dettagli decorativi. I disegni degli elementi in ferro battuto degli ascensori e delle finestre delle biglietterie in maiolica mostrano l'infulenza su Green del movimento dell'Art Nouveau. A livello delle piattaforme ogni stazione aveva uno schema di piastrellatura standard che incorporava il nome della stazione, ma con schemi geometrici individuali di colore e disposizione delle piastrelle. Questa soluzione creava un tema di design distintivo e si dimostr\u00f2 efficace dal punto di vista della facilit\u00e0 di manutenzione.\nLe linee aprirono fra il 1906 e il 1907. Nel giugno 1907 Green, che aveva sostenuto un carico di lavoro frenetico e la cui salute aveva iniziato di conseguenza a peggiorare, fu informato che il suo contratto da 2.000 sterline all'anno sarebbe terminato a fine anno, anche se avrebbe continuato a collaborare con la UERL in qualit\u00e0 di consulente. Green ricevette anche un compenso extra di 750 sterline per il design della piastrellatura delle piattaforme, incarico non compreso nel suo contratto originale. In quello stesso anno fu nominato \"Fellow\" del RIBA, grazie principalmente al corpus del lavoro svolto per la metropolitana.\nGreen si ammal\u00f2 di tubercolosi e mor\u00ec il 31 agosto 1908 in un sanatorio di Mundesley-on-Sea, nel Norfolk, a soli 33 anni.\nOpere.\nMolti degli edifici delle stazioni progettate da Green sono sopravvissuti, anche se la maggior parte degli spazi interni ha subito modifiche per adattarsi a sviluppi successivi. Anche un certo numero degli schemi di piastrellatura a livello delle piattaforme sono rimasti, oppure, come nelle stazioni di Marylebone e Lambeth North, sono state riprodotte di recente secondo lo schema originale.\nAlcune delle stazioni esistenti sono monumenti classificati di grado II:\nIl lavoro di Green fu continuato dal suo assistente, Stanley Heaps. Un tributo alla riconoscibilit\u00e0 dello stile di Green pu\u00f2 essere rintracciato nel design della stazione fittizia di \"Walford East\" nella popolare soap opera televisiva della BBC \"EastEnders\", palesemente ispirata all'opera di Green sebbene si trovi, nella finzione, sulla linea District, lungo la quale non ci sono stazioni da lui progettate."}
{"id": "9175684", "revid": "1670527", "url": "https://it.wikipedia.org/wiki?curid=9175684", "title": "La casa oscura", "text": ""}
{"id": "9175690", "revid": "1318658", "url": "https://it.wikipedia.org/wiki?curid=9175690", "title": "Volo Wider\u00f8e 710", "text": "Il volo Wider\u00f8e 710, () fu un volo controllato contro il suolo del monte Torghatten a Br\u00f8nn\u00f8y, in Norvegia. Il de Havilland Canada Dash 7, operato dalla Wider\u00f8e, si schiant\u00f2 il 6 maggio 1988 alle 20:29:30 durante l'avvicinamento all'aeroporto di Br\u00f8nn\u00f8ysund-Br\u00f8nn\u00f8y. Tutte le trentasei persone a bordo morirono nell'impatto; l'incidente rimane ad oggi il disastro aereo pi\u00f9 mortale di un Dash 7 e il pi\u00f9 mortale nel nord della Norvegia. La causa diretta dell'incidente era che l'aereo era sceso da 500 metri a 170 metri (1.500-550 piedi) alla distanza di 8 miglia nautiche (15\u00a0km; 9,2 mi) invece di 4 miglia nautiche (7,4\u00a0km; 4,6 mi) dall'aeroporto.\nUn'indagine rilev\u00f2 diverse carenze nelle procedure operative della compagnia aerea, in particolare la mancanza di comunicazione adeguata in cabina di pilotaggio e il controllo reciproco dei piani di discesa e di avvicinamento. In parte era stato causato dalla scelta della compagnia aerea di non seguire la Sterile Cockpit Rule e dal fatto che un passeggero era seduto in un sedile della cabina di pilotaggio durante il volo. La commissione d'inchiesta riscontr\u00f2 anche la mancanza di un'adeguata formazione dei piloti nella compagnia aerea. Il volo 710 fu il secondo di quattro incidenti della Wider\u00f8e tra il 1982 e il 1993, i quali rivelarono gravi carenze nelle operazioni e nel controllo interno della compagnia aerea.\nL'aereo.\nL'aereo in questione era un de Havilland Canada DHC-7 Dash 7 Serie 102 quadrimotore, con numero di serie 28 e costruito nel 1980. Venne acquistato usato dalla Wider\u00f8e nel 1985 e immatricolato LN-WFN l'8 novembre 1985. Il suo certificato di l'aeronavigabilit\u00e0 fu rinnovato per l'ultima volta il 4 novembre 1987 ed era valida fino al 30 novembre 1988. L'aereo aveva operato per 16.934 ore e 32.347 cicli di pressurizzazione prima del suo ultimo volo. L'ultimo controllo manutenzione ebbe luogo il 15 aprile 1988, dopo di che l'aereo vol\u00f2 per 147 ore e 30 cicli di pressurizzazione.\nL'equipaggio.\nIl capitano era Bj\u00f8rn Hanssen, 58 anni, di Bod\u00f8. Possedeva un certificato D rilasciato l'8 aprile 1981 rinnovato per l'ultima volta l'11 dicembre 1987. Ricevette per la prima volta la licenza nel 1949 lavorava come pilota della Wider\u00f8e dal 1 aprile 1960. Al momento del suo ultimo rinnovo vantava un'esperienza di 19.886 ore, di cui 2.849 ore con il Dash 7. Aveva completato l'addestramento di volo periodico con il Dash 7 l'8 marzo 1988. Era appena tornato a casa da una vacanza di sei settimane in Spagna.\nIl primo ufficiale era Johannes Andal, 31 anni, di Flor\u00f8. Possedeva un certificato C che lo limitava ad essere primo ufficiale sul Dash 7. Il certificato era stato rilasciato il 5 gennaio 1987 ed era valido dal 23 febbraio 1988. Aveva iniziato il suo addestramento al volo nel 1977, completandolo negli Stati Uniti nel 1979. Venne assunto come pilota dalla Wider\u00f8e il 6 febbraio 1986, dove aveva originariamente servito sul de Havilland Canada DHC-6 Twin Otter. Inizi\u00f2 a volare sul Dash 7 nel febbraio 1988. In totale aveva accumulato un'esperienza di 6.458 ore di volo, di cui 85 sul Dash 7. L'assistente di volo aveva 28 anni e lavorava per Wider\u00f8e dal 1983.\nIl volo.\nL'aereo era stato utilizzato la mattina del 6 maggio su un volo multi-tratta dall'aeroporto di Bod\u00f8 all'aeroporto di Trondheim, V\u00e6rnes e ritorno. Infine torn\u00f2 a Trondheim, dove cambi\u00f2 equipaggio. Erano arrivati a Trondheim con un volo alle 18:50 del 5 maggio e avevano lasciato l'hotel locale alle 16:15 del 6 maggio. Il volo 710 doveva volare da Trondheim dall'Aeroporto di Namsos, ad H\u00f8knes\u00f8ra, passando poi del quello di Br\u00f8nn\u00f8ysund, Br\u00f8nn\u00f8y e atterrando infine all'aeroporto di Sandnessj\u00f8en, Stokka. Part\u00ec da V\u00e6rnes alle 19:23, un'ora e mezza dopo il previsto, a causa di problemi tecnici con un altro aereo. Il volo 710 aveva un equipaggio di tre persone: il comandante, il primo ufficiale e un assistente di volo. Il velivolo era pieno e quindi un passeggero dovette sedersi sul sedile aggiuntivo nella cabina di pilotaggio, portando il numero di persone a bordo a 52.\nL'aereo fece scalo a Namsos, dove sbarcarono sedici passeggeri. I passeggeri a bordo passarono a trentatr\u00e9, ma l'uomo che occupava il seggiolino nel cockpit rimase seduto l\u00ec nella tratta successiva. Il comandante era il pilota di volo durante questa tratta. Il DHC-7 decoll\u00f2 da Namsos alle 20:07 e prese contatt\u00f2 il controllo del traffico aereo (ATCC) di Trondheim alle 20:13 per ricevere il permesso di salire al livello di volo 90, confermata poco dopo. Durante il volo, il passeggero sul sedile rialzato si mise a chiacchierare con il comandante Hanssen e gli fece diverse domande sulle operazioni di volo. Il primo ufficiale Andal non si un\u00ec alla conversazione e fu lui a tenere i contatti radio con il controllo del traffico aereo e il centro operativo della compagnia aerea.\nAndal prese contatto con la compagnia aerea alle 20:16 informandoli che si aspettavano di arrivare alle 20:32. Alle 20:20:29, l'equipaggio chiese all'ATCC di Trondheim il permesso di passare al Aerodrome Flight Information Service (AFIS) di Br\u00f8nn\u00f8ysund. Alle 20:20:42 l'aereo comunic\u00f2 che avrebbe iniziato la discesa, passando cos\u00ec all'AFIS di Br\u00f8nn\u00f8ysund. Il contatto era avvenuto alle 20:22:34, momento in cui l'aereo annunci\u00f2 che si trovava a 25 miglia nautiche (46\u00a0km; 29 mi) dall'aeroporto e al livello di volo 80. L'AFIS inform\u00f2 che non c'erano aerei noti nell'area e che la pista 22 era disponibile; il vento era di 5 nodi (9\u00a0km/h; 6 mph) da sud-est, con 5 miglia nautiche (9\u00a0km; 6 mi) di visibilit\u00e0, una pioggia leggera e una temperatura di 6\u00a0\u00b0C (43\u00a0\u00b0F). Alle 20:23:22 il primo ufficiale parl\u00f2 per 62 secondi con la compagnia aerea ordinando un taxi per uno dei passeggeri in modo che potesse raggiungere il suo traghetto di coincidenza.\nIl comandante Hanssen chiese la check-list per l'atterraggio alle 20:24:24. Si accese il segnale che indicava di allacciarsi le cinture di sicurezza e l'assistente di volo comunic\u00f2 ai passeggeri di prepararsi per l'atterraggio. Alle 20:24:46 Hanssen, come parte della check-list, inform\u00f2 il primo ufficiale che sarebbero scesi a 1.500 piedi a Torghatten e poi a 550 piedi. A questo segu\u00ec una conversazione parzialmente confusa tra Hanssen e Andal, durante la quale discussero se dovevano fare rifornimento, e poi un'altra conversazione confusa tra Hanssen e il passeggero seduto in cabina. La direzione della portata radio omnidirezionale VHF (VOR) e delle apparecchiature di misurazione della distanza (DME) a Br\u00f8nn\u00f8ysund venne controllata alle 20:26:37.\nCominciarono la leggere la check-list alle 20:27:01, momento in cui l'altitudine del velivolo raggiunse i 500 metri (1.500 piedi). Il primo punto della lista di controllo non era leggibile, ma gli ultimi tre s\u00ec. Alle 20:27:32 il comandante nomin\u00f2 i flap e il carrello d'atterraggio, immediatamente estesi dal primo ufficiale, che portarono l'aereo a guadagnare 70 metri (200 piedi) di altitudine. I carrelli d'atterraggio vengono confermati bloccati alle 20:28:00. Quattro secondi dopo il passeggero chiese al comandante se esistesvano dei sistemi di riserva che potevano essere utilizzati se il carrello di atterraggio non si estendeva correttamente. A questo punto l'aereo inizi\u00f2 la discesa da 500 metri (1.500 piedi).\nL'AFIS richiese la posizione dell'aereo alle 20:28:10, e il primo ufficiale rispose alle 20:28:13 che si trovavano a 8 miglia nautiche (15\u00a0km; 9 miglia) di distanza. Chiese all'AFIS un controllo del vento e l'AFIS risposto che soffiava da 220 gradi e 8 nodi (15\u00a0km/h; 9 mph). Il primo ufficiale conferm\u00f2 l'informazione alle 20:28:24. L'aereo raggiunse l'altitudine di 170 metri (550 piedi) rimanendo a quell'altezza per il resto del volo. Part\u00ec una breve conversazione con il passeggero alle 20:28:55. Tre secondi dopo il comandante ordin\u00f2 \"flap a 25 gradi e carrelli estesi\". Il primo ufficiale conferm\u00f2 due secondi dopo. La lista di controllo pre-atterraggio venne completata tra le 20:29:04 e le:19.\nL'autopilota viene azionato 25 secondi dopo il decollo da Namsos per tutto il resto del volo. Dalle 20:29:21 tutti e quattro i motori mostrarono un aumento della potenza e immediatamente prima dell'incidente l'aereo aveva spostato il suo angolo da -2,5 gradi a 5 gradi. Alle 20:29:29 il sistema di allarme di prossimit\u00e0 al suolo segnal\u00f2 \"altitudine minima\". L'aereo si schiant\u00f2 sul lato occidentale di Torghatten alle 20:29:30 ad un'altezza di 170 metri.\nL'aereo vol\u00f2 contro la montagna con un angolo di 15-20 gradi, con il lato di dritta verso di essa. Il Dash 7 stava salendo con un angolo di sette gradi, pi\u00f9/meno un grado. La punta dell'ala di dritta fu la prima a colpire la montagna, seguita dal motore numero quattro (quello pi\u00f9 a destra). Il motore si stacc\u00f2 immediatamente e il velivolo si mise a ruotare. La distruzione part\u00ec nella costola posteriore dell'ala di dritta. Quindi il muso e l'ala sinistra del motore numero due (quello interno) colpirono una depressione nella parete della montagna, causando l'allentamento del motore numero uno dalla sua gondola e l'ala sinistra per la rottura tra i motori. Allo stesso tempo, il corpo dell'aereo si spezz\u00f2 in due. Il movimento in avanti dell'aereo si ferm\u00f2, i pezzi del relitto ruotarono con lo stabilizzatore verticale lontano dal lato della montagna, l'ala sinistra prese fuoco ed esplose, mentre il resto dell'aereo cadde lungo il pendio. Durante la discesa l'ala di dritta prese fuoco.\nLa causa.\nLa commissione rilev\u00f2 che la causa dell'incidente stava nel fatto che l'avvicinamento era iniziato di 4 miglia nautiche (7\u00a0km; 5 mi) troppo presto e che quindi l'aereo era arrivato al di sotto dell'altezza del terreno. Non \u00e8 stata trovata alcuna ragione specifica per un simile avvicinamento cos\u00ec precoce, sebbene ci siano state diverse mancanze da parte dei membri dell'equipaggio al rispetto del regolamento e delle procedure. In particolare, la commissione evidenzi\u00f2 la mancanza di controllo interno che avrebbe individuato carenze operative e la mancanza di procedure adeguate nella cabina di pilotaggio, in particolare per quanto riguarda le comunicazioni con la torre di controllo. Non c'erano guasti tecnici nell'aereo, e i piloti avevano il pieno controllo dell'aereo al momento della collisione, rendendolo un volo controllato contro il suolo.\nLe interviste ad alcuni piloti della Wider\u00f8e misero in evidenza che la compagnia aerea soffriva di alcune carenze nelle sue procedure di addestramento, in parte perch\u00e9 mancava un simulatore di volo per il Dash 7. La cultura nella compagnia aerea tendeva a deviare dalle normali procedure e dalla cooperazione nel cockpit. I piani di volo spesso rendevano impraticabili le procedure per il controllo reciproco delle procedure e venivano comunemente saltate. La commissione ebbe l'impressione che la transizione di Wider\u00f8e da una compagnia aerea che aveva nella propria flotta soltanto Twin Otter a operare anche con il pi\u00f9 impegnativo Dash 7 non fosse stata eseguita correttamente, il che aveva comportato carenze nelle procedure operative e di addestramento. Tutte le liste di controllo durante il volo erano state seguite correttamente, ma i piloti non scelsero un metodo di doppio controllo della discesa e dell'avvicinamento, cos\u00ec come non eseguirono alcun briefing e chiamate radio.\nI piloti avevano compiuto diverse azioni non conformi ai regolamenti nella loro discesa. Ci\u00f2 includeva l'uso di \"Torghatten\" durante il briefing del capitano, nonostante sulla mappa non ci fosse nulla con questo nome, n\u00e9 era presente un radiofaro vicino alla montagna. L'aereo avrebbe dovuto schiantarsi a 750 metri (2.500 piedi), ma invece precipit\u00f2 a 500 metri (1.500 piedi). La discesa successiva era iniziata a 8 miglia nautiche (15\u00a0km; 9 mi) invece di 4 miglia nautiche (7\u00a0km; 5 mi) dall'aeroporto, e l'aereo pot\u00e9 dunque raggiungere l'altitudine consentita.\nL'aereo volava secondo le regole del volo strumentale (IFR) e Torghatten era coperta dalla nebbia. La visibilit\u00e0 era all'interno del raggio d'azione consentito dall'IFR. La commissione rilev\u00f2 ben cinque errori sulle mappe della Wider\u00f8e che avrebbero potuto influenzare direttamente l'incidente. Si ebbe cos\u00ec l'impressione che il DMR non fosse in funzione; il radiofaro luminoso \"Torget\", chiuso, compariva ugualmente sulle mappe e non c'era alcun piano di volo verticale da Lekan. Inoltre i limiti di altezza nell'area dell'incidente erano stati indicati tramite commenti piuttosto che attraverso una presentazione grafica. C'era anche confusione su quando avrebbero dovuto iniziare l'avvicinamento finale. La commissione critic\u00f2 la compagnia aerea per le sue check list che istruivano i loro piloti a sintonizzare uno dei canali VHF sulla frequenza della compagnia durante la discesa, proprio nel momento in cui non doveva esserci alcuna comunicazione non pertinente alla sicurezza in volo.\nPoich\u00e9 l'aereo era al completo, a un passeggero \u00e8 stato permesso di sedersi sul sedile aggiuntivo nella cabina di pilotaggio. Il passeggero non aveva alcun legame con la compagnia aerea, ma il comandante Hanssen gli diede il permesso tramite un conoscente nella Wider\u00f8e. Molti degli altri passeggeri erano suoi impiegati e avevano il diritto, secondo le regole della compagnia aerea, di essere seduti l\u00ec. Da Namsos a Br\u00f8nn\u00f8ysund si erano liberati dei posti, ma il passeggero nel cockpit non and\u00f2 nella sezione passeggeri. La commissione ritenne che la conversazione del passeggero con il comandante lo avesse distolto dai suoi doveri in un punto delicato del volo. Tra i due piloti non c'era pi\u00f9 una conversazione chiara, con conseguente interruzione del controllo reciproco.\nSalvataggio e investigazione.\nQuando si schiant\u00f2 contro Torghatten l'aereo si trovava a 5 miglia nautiche (9\u00a0km; 6 miglia) a sud-ovest dell'aeroporto di Br\u00f8nn\u00f8ysund. La montagna \u00e8 alta 271 metri (888 piedi) e risulta piuttosto visibile in una landa piatta. Il Dash 7 colpito il lato ovest della montagna in un punto in cui il terreno ha un'inclinazione di quaranta gradi. La linea centrale della traiettoria di volo era ad 800 metri (2.600 piedi) da Torghatten. Il relitto era sparso su un'area da 60 a 100 metri (da 200 a 330 piedi) al di sotto del punto d'impatto.\nL'AFIS fece diversi tentativi di ricontattare l'aereo. Ricevettero una chiamata da un residente vicino alla montagna che diceva di aver sentito il rumore di un aereo seguito da un rumore forte. I vigili del fuoco di Br\u00f8nn\u00f8ysund e un'eliambulanza partirono per il luogo del disastro. I soccorsi vennero reso ardui dalle nuvole basse, da piccoli incendi ed esplosioni. Il terreno era difficile da percorrere e la mancanza di luce diurna non migliorava la situazione. Un elicottero con personale medico e diretto all'aeroporto giunse alle 21:25, mentre all'aeroporto stabilirono un punto d'incontro per i parenti pi\u00f9 prossimi. Alle 23:30 la polizia dichiar\u00f2 che non c'era speranza di trovare sopravvissuti, e il luogo dell'incidente pass\u00f2 dall'essere una scena di ricerche di eventuali sopravvissuti a una scena del crimine. A causa della nebbia non fu possibile verificare che tutte le persone fossero state uccise fino al giorno successivo. Al salvataggio parteciparono settantacinque soldati della Guardia Nazionale.\nL'Accident Investigation Board Norway \u00e8 stata informata dell'incidente alle 21:10. Furono nominati quattro membri della commissione d'inchiesta, composta dal capo tenente generale Wilhelm Mohr, dal pilota Hallvard Vikholt, dal tenente colonnello Asbj\u00f8rn Stein e dal capo della polizia Arnstein \u00d8verkil. A causa delle cattive condizioni meteorologiche la commissione non si riun\u00ec a Br\u00f8nn\u00f8y fino alle 15:00 del 7 maggio. Lo stesso giorno giunse il National Criminal Investigation Service per assistere l'AIBN. Sei persone nominate dal Canadian Aviation Safety Board, inclusi rappresentanti della de Havilland Canada e della Pratt &amp; Whitney Canada, furono inviate per aiutare nelle indagini. Quattro rappresentanti della Wider\u00f8e erano disponibili per la consultazione con la commissione. La commissione d'inchiesta \u00e8 stata successivamente integrata dalla psicologa Grethe Myhre e \u00d8verkil sostituito da Arne Huuse.\nIl sistema VOR/DME \u00e8 stato testato il 7 maggio dall'Amministrazione dell'Aviazione Civile risultando funzionante. L'AIBN stabil\u00ec una base operativa presso l'hangar dell'aeroporto di Br\u00f8nn\u00f8ysund servendosi di un elicottero per trasportare i rottami del relitto e i corpi all'ospedale universitario di Trondheim per l'identificazione. Le indagini tecniche partirono il 9 maggio. Il velivolo era dotato di un registratore di dati di volo e di un registratore di cabina, una procedura standard per gli aerei moderni. Entrambi vennero trovati intatti e decodificati presso l'Air Accidents Investigation Branch nel Regno Unito. L'uso improprio del microfono rese difficile capire cosa dicesse il capitano Hanssen, ma fu possibile ricostruire le conversazioni e cosa accadde. Il 10 maggio si tenne una funzione commemorativa alla quale partecip\u00f2 il primo ministro Gro Harlem Brundtland. Il resto del personale della Guardia Interna concluse il suo lavoro l'11 maggio e la polizia chiuse le indagini a Torghatten il 13 maggio.\nNel maggio 2013 la commissione investigativa \u00e8 stata informata che due passeggeri avevano ciascuno il proprio telefono cellulare Mobira NMT-450 con s\u00e9 sul volo. Poich\u00e9 questo fatto non era stato menzionato nel rapporto originale, l'AIBN condusse una revisione della questione, soprattutto se i telefoni avessero potuto o meno generare un'interferenza nel sistema di navigazione verticale. A dicembre conclusero che non fu cos\u00ec, in quanto non vi erano indicazioni di interferenze e che non esistono casi in cui l'interferenza elettromagnetica abbia contribuito a causare un incidente aereo.\nConseguenze.\nIl volo 710 \u00e8 stato il secondo incidente mortale di un Dash 7 e rimane il peggiore. All'epoca era il terzo incidente aereo pi\u00f9 mortale nella storia norvegese, dopo l'incidente aereo del Vickers Viking del 1961 e il volo Braathens SAFE 239 nel 1972. Da allora \u00e8 diventato il quarto peggior incidente dal volo Vnukovo Airlines 2801. Rimane il peggior incidente nella Norvegia settentrionale.\nLa commissione raccomand\u00f2 a Wider\u00f8e di aggiornare le sue mappe per Br\u00f8nn\u00f8ysund, rivedere e migliorare le sue procedure di atterraggio, migliorare le procedure di controllo interno per garantire che i piloti seguano i regolamenti operativi di volo della compagnia aerea e introdurre la Sterile Cockpit Rule. La commissione raccomand\u00f2 all'amministrazione dell'aviazione civile di modificare le rotte di volo a Br\u00f8nn\u00f8ysund per aumentare l'altitudine intorno a quel monte. Il volo 710 fu il secondo di quattro incidenti mortali coinvolgenti la Wider\u00f8e avvenuti tra il 1982 e il 1993. Nel primo incidente, il volo 933, era stata scoperta anche una scarsa cultura della gestione delle risorse nel cockpit, ma si fece ben poco, in parte a causa di una teoria della cospirazione emersa in merito a una collisione con un jet da combattimento. Anche nei seguenti due grandi incidenti della Wider\u00f8e, il volo 893 nel 1990 e il volo 744 nel 1993, gli investigatori scoprirono delle carenze operative.\nLa stampa fu piuttosto aggressiva sull'incidente. Diverse importanti agenzie di stampa parteciparono al servizio commemorativo e i giornali pubblicarono in prima pagina immagini ravvicinate dei parenti delle vittime che piangevano. La Norwegian Press Complaints Commission, una commissione nominata dagli stessi giornali, assolse il \"Dagbladet\" dopo una denuncia per il loro uso aggressivo dell'immagine. Tuttavia la copertura dell'incidente avvi\u00f2 un dibattito interno tra i giornalisti sulla copertura degli incidenti rilevanti. La conclusione fu che il dolore privato non doveva essere coperto dai media, e da allora stabilirono una rigida autoapplicazione di tale politica.\nL'aeroporto di Br\u00f8nn\u00f8ysund install\u00f2 il sistema di atterraggio satellitare SCAT-I il 29 ottobre 2007. Steinar Hamar di Avinor dichiar\u00f2 alla cerimonia di apertura che il sistema avrebbe impedito sia l'incidente del volo 710 che del volo 744 all'aeroporto di Namsos nel 1993. Il completamento del progetto, che avrebbe avuto luogo nella maggior parte degli aeroporti regionali di Avinor, era previsto per il 2013."}
{"id": "9175693", "revid": "1849681", "url": "https://it.wikipedia.org/wiki?curid=9175693", "title": "Spirito e materia", "text": "Spirito e materia \u00e8 il primo album in studio del gruppo musicale italiano Fuossera, pubblicato il 23 aprile 2007."}
{"id": "9175698", "revid": "293377", "url": "https://it.wikipedia.org/wiki?curid=9175698", "title": "Workington Association Football Club", "text": "Il Workington Association Football Club \u00e8 una societ\u00e0 di calcio inglese, con sede a Workington.\nStoria.\nIl Workington Association Football Club venne fondato nel 1921. Sino al 1910 era esistita una squadra con il medesimo nome, fondata nel 1888, che aveva partecipato ai locali campionati del Cumberland.\nSino al 1951 la squadra milit\u00f2 nelle leghe dilettantistiche del nord dell'Inghilterra, sino a che non accedette alla English Football League.\nDopo aver militato per sette stagioni nella Third Division North, a seguito della riforma dei campionati scende nel 1958 nella Fourth Division.\nNella stagione 1963-1964 il Workington viene promosso in terza serie, grazie al terzo posto ottenuto in campionato.\nNella stagione 1965-1966 la squadra ottiene un prestigioso quinto posto finale, massimo piazzamento ottenuto dal club nella sua storia. A questo exploit segu\u00ec per\u00f2 immediatamente la retrocessione, a causa dell'ultimo posto ottenuto, nella stagione seguente.\nDopo altre dieci stagioni in Fourth Division il Workington abbandon\u00f2 al termine del campionato 1976-1977 la EFL, tornando a giocare nei campionati dilettantistici."}
{"id": "9175700", "revid": "62748", "url": "https://it.wikipedia.org/wiki?curid=9175700", "title": "Intercidona", "text": "Intercidona \u00e8 una delle divinit\u00e0 a cui i romani attribuivano influenza sul destino dell'uomo (i cosiddetti Di indigetes), ed in particolare una delle tre divinit\u00e0 (Intercidona, Deverra, Pilunno), che proteggeva la partoriente dallo spavento causato dal dio Silvano.\nIntorno alla casa dove giaceva quest'ultima, tre persone, di notte, colpivano i gradini con diversi oggetti che avevano una misteriosa connessione con le divinit\u00e0 menzionate, per non far entrare Silvano nella casa."}
{"id": "9175702", "revid": "62748", "url": "https://it.wikipedia.org/wiki?curid=9175702", "title": "Renato Speziali", "text": "Biografia.\nRenato Speziali esordisce come attore al cinema nel 1956 con il lungometraggio \"Il ferroviere\" di Pietro Germi. Nel 1961 \u00e8 il protagonista dei film \"Spade senza bandiera\" con la regia di Carlo Veo e di \"Gli scontenti\" diretto da Giuseppe Lipartiti. \nOltre alla carriera cinematografica \u00e8 stato un imprenditore e giocatore di rugby con la Stella Azzurra Roma diventando nel 1988 presidente del Rugby Roma Olimpic. "}
{"id": "9175704", "revid": "729019", "url": "https://it.wikipedia.org/wiki?curid=9175704", "title": "Space Delta 4", "text": " \nLo Space Delta 4 \u00e8 un'unit\u00e0 di operazioni spaziali della United States Space Force, inquadrata nello United States Space Command. Il suo quartier generale \u00e8 situato presso la Buckley Air Force Base, in Colorado.\nMissione.\nIl delta fornisce allerta missilistica strategica agli Stati Uniti e ai suoi alleati. Opera attraverso tre costellazioni di satelliti OPIR (Overhead Persistent Infrared) e due tipi di Radar basati a terra.\nIl 24 luglio 2020 ha ereditato le attivit\u00e0 di parte del 21st Space Wing e del 460th Space Wing dell'USAF.\nOrganizzazione.\nAttualmente, a settembre 2020, esso controlla:"}
{"id": "9175733", "revid": "1745361", "url": "https://it.wikipedia.org/wiki?curid=9175733", "title": "Texas spagnolo", "text": "Il Texas spagnolo \u00e8 il nome dato dagli studiosi al periodo della storia del Texas tra il 1690 e il 1821, quando questo Stato apparteneva all'Impero spagnolo.\nFondazione della colonia spagnola.\nLa notizia della distruzione del forte francese \u00abcre\u00f2 un immediato ottimismo e stimol\u00f2 il fervore religioso\u00bb a Citt\u00e0 del Messico. La Spagna aveva approfondito molto la conoscenza della geografia del Texas durante le numerose spedizioni alla ricerca di Fort Saint Louis. Nel marzo 1690, Alonso De Le\u00f3n guid\u00f2 una spedizione per fondare una missione nel Texas orientale; essa fu chiamata San Francisco de los Tejas e venne completata nei pressi di un villaggio Nabedache alla fine di maggio. La prima messa fu celebrata il 1\u00ba giugno. Il 23 gennaio 1691 la Spagna nomin\u00f2 il primo governatore del Texas, il generale Domingo Ter\u00e1n de los R\u00edos. Durante la sua visita alla missione di San Francisco de los Tejas nel mese di agosto, egli scopr\u00ec che i sacerdoti avevano stabilito una seconda missione nelle vicinanze, ma avevano poco successo nel convertire gli indiani locali al Cristianesimo. Essi infatti rubavano regolarmente bestiame e cavalli e mostravano poco rispetto nei confronti dei sacerdoti. Quando Ter\u00e1n lasci\u00f2 il Texas in quello stesso anno, la maggior parte dei missionari scelse di tornare con lui, lasciando soltanto 3 religiosi e 9 soldati nelle missioni Il gruppo si lasci\u00f2 alle spalle anche un'epidemia di vaiolo. I Caddo infuriati minacciarono gli spagnoli rimasti, che ben presto abbandonarono la neonata missione e tornarono a Coahuila. Nei venti anni successivi, la Spagna ancora una volta ignor\u00f2 completamente il Texas.\nDopo un fallito tentativo di convincere le autorit\u00e0 spagnole a ristabilire le missioni in Texas, nel 1711 il missionario francescano Francisco Hidalgo si rec\u00f2 dal governatore francese della Louisiana per domandare aiuto. Egli mand\u00f2 dunque alcuni inviati per incontrarsi con Hidalgo. Preoccupate per ci\u00f2, le autorit\u00e0 spagnole ordinarono allora la rioccupazione del Texas come cuscinetto tra la Nuova Spagna e gli insediamenti nemici in Louisiana. Nel 1716 quattro missioni e un presidio furono istituiti nel Texas orientale. Le prime donne a stabilirsi nel territorio giunsero in Texas durante questo periodo, accompagnando i soldati.\nLe nuove missioni si trovavano a circa 644\u00a0km dalla pi\u00f9 vicina citt\u00e0 spagnola, San Juan Bautista. Mart\u00edn de Alarc\u00f3n, che era stato nominato governatore del Texas nel tardo 1716, volle costruire un centro abitato lungo la strada tra il Rio Grande e le nuove missioni. Nell'aprile 1718 egli condusse nella regione un gruppo di 72 persone, tra cui 10 famiglie, allo scopo di fondare un insediamento lungo il fiume San Antonio. Entro la settimana successiva, i coloni costruirono la missione di San Antonio de Valero e un presidio, e fondarono il comune di San Antonio de B\u00e9xar, oggi San Antonio.\nL'anno seguente la Guerra della Quadruplice Alleanza contrappose la Spagna alla Francia; quest'ultima immediatamente adoper\u00f2 per rilevare gli interessi spagnoli in Nord America. Nel giugno 1719, 7 francesi da Natchitoches presero il controllo della missione di San Miguel de los Adaes strappandola al suo solo difensore, che non sapeva che i due Stati erano in guerra. I soldati francesi spiegarono che 100 ulteriori soldati stavano arrivando, pertanto i coloni spagnoli, missionari e soldati rimanenti fuggirono a San Antonio.\nIl nuovo governatore di Coahuila e Texas, il marchese Jos\u00e9 de Azlor y Virto de Vera, cacci\u00f2 i francesi da Los Adaes senza sparare un colpo. Ordin\u00f2 poi ordinato la costruzione di una nuova fortezza spagnola, Nuestra Se\u00f1ora del Pilar de Los Adaes, situata nei pressi dell'attuale Robeline, in Louisiana, a soli 19 km da Natchitoches. Il nuovo forte divenne la prima capitale del Texas e vennero posti a sua guardia 6 cannoni e 100 soldati Le sei missioni in Texas orientale furono riattivate e una supplementare pi\u00f9 un presidio vennero costruiti sulla baia di Matagorda, nel luogo in cui sorgeva Fort Saint Louis.\nContrasti con gli indiani.\nAlla fine degli anni 1720 il vicer\u00e9 della Nuova Spagna elimin\u00f2 il controllo militare sul Texas orientale e ridusse le dimensioni delle guarnigioni a difesa dei presidi rimanenti, lasciando solo 144 soldati in tutta la provincia. Senza militari per proteggerli, le missioni del Texas orientale si trasferirono a San Antonio.\nAnche se i missionari non erano stati in grado di convertire la trib\u00f9 Hasinai dell'est, avevano fatto amicizia con essi. Gli Hasinai erano acerrimi nemici degli Apache Lipan, che passarono la loro ostilit\u00e0 verso la Spagna e iniziarono a compiere razzie a San Antonio e in altri territori spagnole. Una pace temporanea con gli Apache fu finalmente stretta nel 1749, e su richiesta degli indiani una missione venne istituita lungo il fiume San Saba, a nord-ovest di San Antonio. Gli Apache non usufruirono della missione, ma il fatto che gli spagnoli ora sembravano essere amici degli Apache fece infuriare i nemici di questi ultimi, in primo luogo i Comanche, i Tonkawa e le trib\u00f9 Hasinai, che in breve tempo distrussero la missione.\nDopo la sconfitta subita nella guerra dei sette anni, nel 1762 la Francia finalmente abbandon\u00f2 la propria pretesa sul Texas in virt\u00f9 del trattato di Fontainebleau, che la obblig\u00f2 a cedere tutta la Louisiana a ovest del fiume Mississippi alla Spagna. Quest'ultima non ritenne necessario continuare a mantenere gli insediamenti presso gli ex avamposti francesi e ordin\u00f2 la chiusura di Los Adaes, rendendo San Antonio la nuova capitale provinciale. Gli abitanti di Los Adaes si trasferirono altrove nel 1773. Dopo diversi tentativi di stabilirsi in altre parti della provincia, essi tornarono nel Texas orientale senza alcun'autorizzazione e fondarono la citt\u00e0 di Nacogdoches.\nI Comanche accettarono di firmare un trattato di pace nel 1785. Essi si dichiararono disposti a combattere gli avversari dei loro nuovi amici, e ben presto attaccarono i Karankawa. Negli anni successivi i Comanche ne uccisero molti nella zona e cacciarono gli altri in Messico. Nel gennaio 1790 i Comanche aiutarono anche gli spagnoli a combattere una grande battaglia contro i Mescalero e gli Apache Lipan a Soledad Creek, a ovest di Creek San Antonio. Gli Apache subirono una grave sconfitta e la maggior parte delle incursioni cessarono. Entro la fine del XVIII secolo solo un piccolo numero di trib\u00f9 di cacciatori e raccoglitori localizzate in Texas non erano ancora state cristianizzata. Nel 1793 la missione di San Antonio de Valero fu secolarizzata, e l'anno successivo anche le altre quattro missioni rimanenti a San Antonio subirono in parte lo stesso trattamento.\n1799-1821.\nNel 1799 la Spagna restitu\u00ec la Louisiana alla Francia in cambio della promessa di un territorio in Italia centrale. Anche se l'accordo venne firmato ufficialmente il 1\u00ba ottobre 1800, esso non entr\u00f2 in vigore fino al 1802. L'anno seguente Napoleone vendette la Louisiana ai neonati Stati Uniti. L'accordo iniziale tra Spagna e Francia non aveva specificato in modo esplicito i confini della Louisiana e le descrizioni nei documenti erano ambigue e contraddittorie. Gli Stati Uniti insistettero sul fatto che il loro acquisto includeva anche la maggior parte delle Florida occidentale e tutto il Texas. Thomas Jefferson sostenne che la Louisiana da lui comprata si estendeva a ovest delle Montagne Rocciose e includeva l'intero bacino idrografico del Mississippi, del Missouri e dei loro affluenti, tenendo come confine meridionale il Rio Grande. La Spagna afferm\u00f2 invece che la Louisiana si estendeva solo fino a Natchitoches e non comprendeva il Territorio dell'Illinois. Texas fu ancora una volta considerato un territorio cuscinetto, questa volta tra Nuova Spagna e Stati Uniti. I contrasti continuarono sino al 1819, quando in seguito al trattato Adams-On\u00eds la Spagna cedette la Florida alla nazione nordamericana in cambio del controllo indiscusso sul Texas.\nDurante la maggior parte della disputa con gli USA, il governatorato della Nuova Spagna conobbe notevoli difficolt\u00e0. Nel 1808 Napoleone costrinse il re di Spagna ad abdicare e nomin\u00f2 il fratello Giuseppe Bonaparte come nuovo monarca. Un governo ombra oper\u00f2 da Cadice durante il suo regno di Giuseppe, mentre rivoluzionari in Messico e negli Stati Uniti tentarono senza successo di dichiarare il Texas e il Messico indipendenti. Le truppe spagnole reagirono duramente, saccheggiando la provincia e uccidendo qualsiasi Texano accusato di avere tendenze repubblicane. Nel 1820 meno di 2.000 cittadini ispanici rimanevano in Texas. La situazione non torn\u00f2 alla normalit\u00e0 fino al 1821, quando Agust\u00edn de Iturbide diede il via alla guerra d'indipendenza del Messico. Il Texas entr\u00f2 pacificamente a far parte della nazione non appena questa raggiunse l'indipendenza; in tal modo termin\u00f2 la dominazione spagnola sul territorio.\nEredit\u00e0 spagnola.\nIl controllo spagnolo sul Texas fu immediatamente seguito da quello messicano e pu\u00f2 risultare difficile separare le rispettive influenze sul futuro Stato. L'eredit\u00e0 pi\u00f9 evidente \u00e8 quella della lingua, ogni grande fiume del moderno Texas, a eccezione del Red River, ha un nome spagnolo o anglicizzato, cos\u00ec come 42 delle 254 contee dello Stato. Numerose sono anche le citt\u00e0 aventi nomi spagnoli. Un ulteriore notevole lascito \u00e8 quello del Cattolicesimo. Alla fine del dominio spagnolo sul Texas praticamente tutti gli abitanti praticavano la religione cattolica, che \u00e8 ancora molto diffusa nello Stato. Le missioni spagnole costruite a San Antonio per convertire gli indiani al Cattolicesimo sono state restaurate e oggi costituiscono National Historic Landmark.\nGli spagnoli introdussero nella regione il bestiame europeo, tra cui bovini, cavalli e muli, gi\u00e0 negli anni 1690. Il pascolo di queste mandrie influ\u00ec negativamente sui vegetali autoctoni, permettendo che erbe come il mezquite, nativo della costa meridionale del Texas, si diffondessero anche all'interno. Gli agricoltori spagnoli introdussero anche l'irrigazione e nuovi metodi di coltivazione del terreno, che portarono a un'ulteriore evoluzione del paesaggio.\nInoltre, anche se il Texas alla fine adott\u00f2 gran parte del sistema giuridico americano, molti prassi giuridiche spagnole sono state mantenute. Tra queste vi sono i concetti di esenzione delle fattorie (\"homestead exemption\"), comunione dei beni e adozione."}
{"id": "9175738", "revid": "729019", "url": "https://it.wikipedia.org/wiki?curid=9175738", "title": "Space Delta 5", "text": "Lo Space Delta 5 \u00e8 un'unit\u00e0 di operazioni spaziali della United States Space Force, inquadrata nello United States Space Command. Il suo quartier generale \u00e8 situato presso la Vandenberg Air Force Base, in California.\nMissione.\nIl delta esegue attivit\u00e0 di comando e controllo per raggiungere gli obiettivi strategici e di teatro.\nIl 24 luglio 2020 ha ereditato le attivit\u00e0 del 614th Air Operations Center dell'USAF.\nOrganizzazione.\nAttualmente, a settembre 2020, esso controlla:\nAll'unit\u00e0 \u00e8 associato il 9th Combat Operations Squadron, 310th Space Wing, Air Force Reserve"}
{"id": "9175741", "revid": "36426", "url": "https://it.wikipedia.org/wiki?curid=9175741", "title": "Gran principe Ferdinando de' Medici", "text": ""}
{"id": "9175742", "revid": "775372", "url": "https://it.wikipedia.org/wiki?curid=9175742", "title": "Delegati dall'Arizona al Congresso degli Stati Uniti d'America", "text": "Queste sono le tabelle delle delegazioni di senatori e rappresentanti della camera provenienti dall'Arizona al Congresso statunitense.\nCamera dei rappresentanti.\nDelegati attuali.\nLa delegazione alla camera dei rappresentati ha un totale di 9 membri in carica quattro repubblicani e cinque democratico."}
{"id": "9175748", "revid": "6923", "url": "https://it.wikipedia.org/wiki?curid=9175748", "title": "Walter Stuempfig", "text": "Fu un artista molto prolifico (si conoscono oltre 1500 sue opere) e di successo (suoi dipinti sono conservati anche nel Whitney Museum e nel Museum of Modern Art di New York). Dipinse paesaggi, soggetti architettonici, nature morte e nudi maschili in stile realista, venato di profondo romanticismo.\nBiografia.\nNato da una famiglia benestante, frequent\u00f2 la Germantown Academy e quindi studi\u00f2 alla Facolt\u00e0 di architettura dell'Universit\u00e0 della Pennsylvania. Nell'ottobre 1931 si trasfer\u00ec alla Pennsylvania Academy of the Fine Arts dove segu\u00ec le lezioni di Henry McCarter, Daniel Garber e Francis Speight. Quattro anni dopo, spos\u00f2 la scultrice Lila Hill, sua compagna di studi.\nComp\u00ec frequenti viaggi in Europa e venne profondamente influenzato dai Maestri del Vecchio Continente, soprattutto Poussin, Corot e Caravaggio.\nDal 1948 fino alla precoce morte, avvenuta nel 1970 quando l'artista aveva solo 56 anni, insegn\u00f2 disegno alla Pennsylvania Academy of the Fine Arts di Filadelfia."}
{"id": "9175754", "revid": "1310927", "url": "https://it.wikipedia.org/wiki?curid=9175754", "title": "Vinicius Miller", "text": "Carriera.\nCresciuto calcisticamente nelle giovanili del , ha trascorso la maggior parte della sua carriera nelle serie statali brasiliane, prima di trasferirsi in vista della stagione 2019 ai birmani dello Yangon United, dove ha fatto il suo esordio nelle competizioni continentali, collezionando due presenze e una rete nei turni preliminari della AFC Champions League, successivamente ha giocato 6 partite nella fase a gironi della Coppa dell'AFC, realizzandovi anche tre reti.\nStatistiche.\nPresenze e reti nei club.\n\"Statistiche aggiornate al 27 ottobre 2021.\""}
{"id": "9175764", "revid": "729019", "url": "https://it.wikipedia.org/wiki?curid=9175764", "title": "United States Space Command", "text": "Lo United States Space Command (USSPACECOM) \u00e8 un Comando Unificato delle Forze armate degli Stati Uniti responsabile per lo Spazio oltre i 100km di quota. Dipende dal Dipartimento della Difesa degli Stati Uniti. Il suo quartier generale \u00e8 situato presso \nla Peterson Air Force Base, in Colorado."}
{"id": "9175767", "revid": "123716955", "url": "https://it.wikipedia.org/wiki?curid=9175767", "title": "Teodoro di Tomsk", "text": ""}
{"id": "9175768", "revid": "123716965", "url": "https://it.wikipedia.org/wiki?curid=9175768", "title": "F\u00ebdor di Tomsk", "text": ""}
{"id": "9175769", "revid": "125979855", "url": "https://it.wikipedia.org/wiki?curid=9175769", "title": "Lightyear - La vera storia di Buzz", "text": "Lightyear - La vera storia di Buzz (\"Lightyear\") \u00e8 un film d'animazione del 2022 scritto e diretto da Angus MacLane.\nLa pellicola \u00e8 il 26\u00b0 lungometraggio prodotto dalla Pixar Animation Studios e narrer\u00e0 le vicende del film che ha ispirato la linea di giocattoli dell'omonimo personaggio nell'universo di \"Toy Story\".\nTrama.\nIl leggendario ranger spaziale Buzz Lightyear si prepara a vivere le origini delle sue prime avventure.\nPromozione.\nIl 27 ottobre 2021 \u00e8 stato diffuso il primo \"teaser trailer\". L'8 febbraio 2022 viene pubblicato il trailer ufficiale.\nDistribuzione.\nIl film verr\u00e0 distribuito negli Stati Uniti d'America e in Italia a partire dal 17 giugno 2022."}
{"id": "9175771", "revid": "46291", "url": "https://it.wikipedia.org/wiki?curid=9175771", "title": "Pseudopiptocarpha", "text": " Pseudopiptocarpha \u00e8 un genere di piante angiosperme dicotiledoni della famiglia delle Asteraceae.\nEtimologia.\nIl nome scientifico del genere \u00e8 stato definito per la prima volta dal botanico Harold Ernest Robinson (1932-2020) nella pubblicazione \" Proceedings of the Biological Society of Washington\" ( Proc. Biol. Soc. Washington 107(3): 561) del 1994.\nDescrizione.\nLe piante di questa voce hanno un habitus arbustivo o subarbustivo (da suffruticoso a fruticoso) con altezze da 0,6 a 2,5 metri. Sono poco ramose. Gli steli variano da affusolati ad angolati (ma non sono fistolosi). La pubescenza \u00e8 formata da peli appressati e da peli simmetrici a forma di \"T\".\nLe foglie lungo il fusto sono disposte normalmente in modo alterno e sono brevemente picciolate. La lamina \u00e8 intera e a forma strettamente lanceolata a largamente ellittiche con apici acuti (fino a acuminati) e base cuneata. Le venature sono pennate; i margini sono interi; la consistenza \u00e8 subcoriacea. La superficie superiore \u00e8 ghiandolosa-puntata; quella inferiore \u00e8 pi\u00f9 chiara per densi peli appressati. Lunghezza del picciolo: 0,3 - 1,5\u00a0cm.\nLe infiorescenze sono ascellari formate da alcuni capolini da sessili a subsessili raggruppati variamente. La struttura dei capolini \u00e8 quella tipica delle Asteraceae: un peduncolo sorregge un involucro a forma campanulata composto da 25 - 30 brattee disposte su circa 5 serie che fanno da protezione al ricettacolo sul quale s'inseriscono i fiori di tipo tubuloso. Le brattee, in genere persistenti, si presentano con forme lineari, diritte e pungenti. Il ricettacolo \u00e8 sprovvisto di pagliette. Dimensioni dell'involucro: larghezza 5\u00a0mm; altezza 8 \u2013 9\u00a0mm.\nI fiori, da 8 a 10 per capolino, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono inoltre ermafroditi e actinomorfi (raramente possono essere zigomorfi).\nI frutti sono degli acheni con pappo. Gli acheni, a forma pi\u00f9 o meno cilindrica, hanno 10 coste con la superficie sericea con ghiandole. All'interno si pu\u00f2 trovare del tessuto di tipo idioblasto e rafidi di tipo subquadrato da corti a moderatamente allungati; non \u00e8 presente il tessuto tipo fitomelanina. Il pappo, di norma \u00e8 deciduo, \u00e8 formato da 30 - 35 setole capillari insieme a squamelle. Lunghezza dell'achenio: 1,5 \u2013 2\u00a0mm.\nDistribuzione e habitat.\nLa distribuzione delle piante di questa voce \u00e8 relativa alla Colombia e Venezuela.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Lepidaploinae descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Da un punto di vista filogenetico in base alle ultime analisi sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. I generi di Lepidaploinae appartengono al subclade relativo all'America tropicale (l'altro subclade americano comprende anche specie del Nord America e del Messico).\nLa sottotrib\u00f9, e quindi i suoi generi, si distingue per i seguenti caratteri:\nIn precedenza la trib\u00f9 Vernonieae, e quindi la sottotrib\u00f9 (Lepidaploinae) di questo genere, era descritta all'interno della sottofamiglia Cichorioideae. La costituzione di questo gruppo \u00e8 relativamente recente (2009); in precedenza tutti i generi della sottotrib\u00f9 erano descritti all'interno della sottotrib\u00f9 Vernoniinae. Nell'ambito della trib\u00f9 Lepidaploinae occupa, da un punto di vista filogenetico, una posizione abbastanza \"centrale\" insieme alle sottotrib\u00f9 Vernoniinae, Chrestinae e Elephantopinae. Attualmente la sottotrib\u00f9 Lepidaploinae, cos\u00ec come \u00e8 circoscritta, non risulta monofiletica.\nI caratteri distintivi per le specie di questo genere (\" Pseudopiptocarpha\") sono:\nElenco delle specie.\nQuesto genere ha 4 specie:"}
{"id": "9175773", "revid": "1391297", "url": "https://it.wikipedia.org/wiki?curid=9175773", "title": "Chiesa di San Pietro-aux-Nonnains", "text": "La Chiesa di San Pietro-aux-Nonnains (in francese: \"\u00c9glise Saint-Pierre-aux-Nonnains\") \u00e8 un edificio religioso risalente alla fine del IV secolo situato a Metz, nel quartiere di Metz-Centre, in Francia. \nCreata dai romani come palestra, la struttura venne destinata al culto cattolico nel VII secolo, per poi divenire nel 1556, in virt\u00f9 della sua posizione all'interno della cittadella fortificata di Metz, un deposito militare. Comprata dalla citt\u00e0 di Metz nel 1946, la chiesa \u00e8 stata restaurata nel 1970 e destinata a servire come sala esposizioni e concerti.\nSebbene oggi l'edificio sia sconsacrato e quindi non possa pi\u00f9 servire come luogo di culto, la chiesa di San Pietro-aux-Nonnains \u00e8 considerata una delle pi\u00f9 antiche chiese del mondo e la pi\u00f9 antica di tutta la Francia. Inoltre, dal 1909 la chiesa \u00e8 classificata dal Ministero della cultura francese come monumento storico.\nStoria.\nLa palestra romana.\nIl primo nucleo dell'edificio che oggi ospita la chiesa di San Pietro-aux-Nonnains fu costruito dai gallo-romani, in quella che all'epoca era nota come Divodurum, nel IV secolo. All'epoca, l'edificio era presumibilmente una palestra facente parte di un complesso termale o di una basilica civile. Di questa struttura oggi rimane ben poco, a causa della distruzione apportata dall'invasione degli Unni di Attila nel 451. Tuttavia, \u00e8 ancora possibile vedere su un lato dell'edificio moderno l'antica entrata (oggi murata), caratterizzata dalla presenza di un arco a tutto sesto, nonch\u00e9 parte della muratura, realizzata con un concatenamento di mattoni separati da file di conci.\nL'abbazia benedettina.\nDevastata dagli Unni, la palestra rimase in uno stato di degrado e abbandono fino al VII secolo. Dal 620 l'edificio venne infatti restaurato e divenne sede di un'abbazia di monache benedettine. Di questo periodo restano dell'edificio il chiostro e un pluteo (il muretto basso che separava officianti e fedeli) oggi conservato presso il Museo de la Cour d'Or di Metz. Si tratta dell'esempio pi\u00f9 rilevante e meglio conservato di questo tipo di architettura esistente in tutta Francia. Costruito in pietra e formato da 12 lastre e 21 colonne in calcare bianco per un totale di 33 pannelli, la particolarit\u00e0 di questo pluteo \u00e8 quella di essere decorato con motivi influenzati da diversi stili artistici in voga in epoca merovingia: si passa dallo stile romano a quello barbaro, da quello siriano a quello egizio.\nLe modifiche ottoniane e i restauri successivi.\nNel X secolo l'imperatore Ottone promosse degli interventi di restauro della chiesa, che venne trasformata in maniera evidente secondo le regole dell'architettura romanica: l'edificio venne diviso in tre navate e venne aggiunto anche un nartece. Inoltre, in uno dei collaterali della chiesa \u00e8 ancora oggi visibile una nicchia scavata sul muro che probabilmente era destinata ad ospitare un sarcofago. Nonostante queste modifiche, la chiesa conserva ancora nella gabbia parte del materiale costruttivo usato nell'antica struttura gallo-romana.\nUlteriori restauri si ebbero tra il XV e il XVI secolo, con la realizzazione di volte a crociera gotiche sorrette da volte ogivali nelle navate e nei collaterali.\nMalgrado i numerosi lavori effettuati nel corso del tempo, nessuno di essi ha mai cancellato definitivamente gli interventi del passato, al punto che ancora oggi all'interno della chiesa di San Pietro-aux-Nonnains \u00e8 possibile scorgere le tracce dei diversi stili presenti.\nL'uso civile.\nDopo l'infruttuoso assedio di Metz del 1552 da parte di Carlo V, nel 1556 i francesi decisero di rafforzare le difese di Metz costruendo una nuova cittadella fortificata. Per realizzarla fu disposta la distruzione di molti edifici civili e religiosi che si trovavano nella zona, ma le autorit\u00e0 militari decisero di preservare la chiesa di San Pietro-aux-Nonnains e la cappella dei Templari, destinandole per\u00f2 a fungere da deposito per la polvere da sparo e le armi della guarnigione di stanza nella cittadella. La nuova destinazione della chiesa comport\u00f2 anche ulteriori restauri allo scopo di rendere la struttura funzionale all'utilizzo militare: furono quindi aggiunte delle scale, create nuove aperture e rifatti i tetti.\nLa chiesa continu\u00f2 ad essere usata come deposito militare fino al 1920 circa. Nel 1946 la citt\u00e0 di Metz acquist\u00f2 vari edifici fino ad allora appartenenti all'esercito: tra questi era compresa la chiesa di San Pietro-aux-Nonnains. Nel 1970 la chiesa fu sottoposta a interventi di restauro e successivamente convertita a sala concerti ed esposizioni. Il sito dell'antico quartiere della cittadella - rimaneggiato - oltre alla chiesa ospita l'Arsenale di Metz, anch'esso convertito in sala concerti, e la cappella dei Templari, sede espositiva. I tre edifici insieme formano un complesso monumentale gestito dall'Arsenale."}
{"id": "9175775", "revid": "1124164", "url": "https://it.wikipedia.org/wiki?curid=9175775", "title": "Piet\u00e0 (Salmeggia)", "text": "La Piet\u00e0 \u00e8 un dipinto olio su tela, realizzato da Enea Salmeggia nel 1622 e conservato come pala dell'altare dedicato alla Madonna Addolorata del santuario della Madonna della Gamba di Desenzano al Serio, frazione di Albino.\nStoria e descrizione.\nLa tela posta sull'altare della Madonna Addolorata, il primo a sinistra dell'aula, conserva la data e la firma dell'artista. Secondo le testimonianze d'archivio fu restaurata nell'Ottocento da Filippo Comedico di Lugano e presenta scritto su una pietra raffigurata nella parte inferiore, la scritta: \"Pius Frater Bell, Pietati, Matris. et Filii. Dicavit MDCXII\".\nL'artista usa nell'opera un linguaggio arcaico adottato anche dal Lotto nella sua Piet\u00e0 conservata a Milano nella Pinacoteca di Brera, affine ai vesperbild, a cui il Salmeggia aggiunge altri personaggi, riproponendo le figure plastiche dei sacri monti. Il dipinto voleva essere un messaggio immediato ai fedeli, una catechesi di facile comprensione. La tela presenta nella parte superiore il monte Golgota sotto un cielo che si staglia dai colori lividi con due angeli in volo. La parte inferiore offre la raffigurazione del compianto. La Vergine tiene il figlio morto sul grembo, mentre Madia Maddalena a destra sorregge la sua gamba, e a sinistra una pia donna ne sostiene il capo. Tutt'intorno i personaggi della passione che si sviluppano in un calcolo ben calibrato nelle proporzioni. Le fisionomia riprendono tratti raffaelleschi e di Luca Cambiaso come nella tela Deposizione di Cristo dalla Croce presente come pala dell'altare maggiore del santuario Madonna del Pianto sempre di Albino."}
{"id": "9175781", "revid": "404449", "url": "https://it.wikipedia.org/wiki?curid=9175781", "title": "Ennio Fialdini", "text": "Biografia.\nEsponente della Democrazia Cristiana nella provincia di Massa-Carrara, \u00e8 stato per molti anni consigliere comunale nel capoluogo fino al 1994. Per due volte \u00e8 stato sindaco di Massa, per pochi mesi nel 1968 e di nuovo dal 1970 al 1975."}
{"id": "9175810", "revid": "729019", "url": "https://it.wikipedia.org/wiki?curid=9175810", "title": "Space Delta 6", "text": "Lo Space Delta 6 \u00e8 un'unit\u00e0 di operazioni spaziali della United States Space Force, inquadrata nello United States Space Command. Il suo quartier generale \u00e8 situato presso la Schriever Air Force Base, in Colorado.\nMissione.\nIl delta gestisce attivit\u00e0 di difesa da attacchi informatici contro i sistemi utilizzati dalle missioni spaziali.\nIl 24 luglio 2020 ha ereditato le attivit\u00e0 del 50th Network Operations Group del 50th Space Wing dell'USAF.\nOrganizzazione.\nAttualmente, a settembre 2020, esso controlla:"}
{"id": "9175811", "revid": "37401", "url": "https://it.wikipedia.org/wiki?curid=9175811", "title": "Estensione (file)", "text": ""}
{"id": "9175813", "revid": "697352", "url": "https://it.wikipedia.org/wiki?curid=9175813", "title": "Giudizio di Paride (disambigua)", "text": ""}
{"id": "9175816", "revid": "123717512", "url": "https://it.wikipedia.org/wiki?curid=9175816", "title": "Bign\u00e9", "text": ""}
{"id": "9175818", "revid": "729019", "url": "https://it.wikipedia.org/wiki?curid=9175818", "title": "Space Delta 7", "text": "Lo Space Delta 7 \u00e8 un'unit\u00e0 di operazioni spaziali della United States Space Force, inquadrata nello United States Space Command. Il suo quartier generale \u00e8 situato presso la Peterson Air Force Base, in Colorado.\nMissione.\nIl delta fornisce dati di intelligence per facilitare l'identificazione e caratterizzazione delle capacit\u00e0 spaziali delle forze opponenti. Il 24 luglio 2020 ha ereditato le attivit\u00e0 del 544th Intelligence, Surveillance and Reconnaissance Group del 70th Intelligence, Surveillance and Reconnaissance Wing dell'USAF.\nOrganizzazione.\nAttualmente, a settembre 2020, esso controlla:"}
{"id": "9175819", "revid": "404449", "url": "https://it.wikipedia.org/wiki?curid=9175819", "title": "Umberto Barbaresi", "text": "Biografia.\nEsponente del Partito Socialista Italiano nella provincia di Massa-Carrara, \u00e8 stato per molti anni consigliere comunale nel capoluogo.\nVenne eletto sindaco di Massa una prima volta nel marzo 1968, alla guida di una coalizione che comprendeva i socialisti e il Partito Comunista Italiano, la prima giunta di sinistra a Massa. Il tentativo delle due forze di governare insieme termin\u00f2 nell'aprile dell'anno successivo, quando il comune venne commissariato nella persona di Salvatore Ricceri.\nBarbaresi ricopr\u00ec poi la carica di assessore nella giunta presieduta da Ennio Fialdini dal 1970 al 1975, e fu poi vicesindaco per Silvio Tongiani dal 1975 al 1980. Eletto nuovamente sindaco nell'agosto 1980 e appoggiato da socialisti, comunisti e socialdemocratici, rimase alla guida dell'amministrazione comunale fino al settembre 1985. Fu in seguito per un breve periodo assessore all'urbanistica e fu ancora consigliere comunale dal 1990 al 1994, anno in cui si ritir\u00f2 dalla politica.\nMor\u00ec la mattina del 5 aprile 2011 nella sua abitazione in via Marconi a Massa."}
{"id": "9175824", "revid": "2184720", "url": "https://it.wikipedia.org/wiki?curid=9175824", "title": "Maledetto luna park", "text": ""}
{"id": "9175826", "revid": "56620", "url": "https://it.wikipedia.org/wiki?curid=9175826", "title": "Phil Walker-Harding", "text": " \u00c8 noto, tra le altre cose, per il gioco da tavolo \"Imhotep\", nominato per il premio Spiel des Jahres nel 2016.\nBiografia.\nPhil Walker-Harding inizia a sviluppare giochi a met\u00e0 degli anni 2000 e nel 2007 autopubblica il suo primo gioco, \"Archaeology\", di cui in seguito sviluppa un'espansione e un'implementazione come gioco di carte, \"Archaeology: the card game\".\nNel 2010 presenta due suoi giochi al Premio Archimede, premio italiano rivolto a giochi da tavolo inediti, organizzato da Studiogiochi: \"Builders of Egypt\" e \"Cacao\", che si piazzano rispettivamente al secondo e terzo posto.\nNel 2013 il suo gioco di carte \"Sushi Go!\" ottiene un grande successo internazionale.\nNel 2015 \"Cacao\" viene pubblicato in Germania da Abacus Spiele e ottiene la candidatura in diversi importanti premi ludici: \"Spiel des Jahres\" e \"Deutscher Spiele Preis\".\nNel 2016 realizza \"Sushi Go Party,\" una versione party di \"Sushi Go!\" e pubblica, con il titolo Imhotep, il prototipo \"Builders of Egypt del 2010\"\":\" il gioco \u00e8 tra i nominati per il premio Spiel des Jahres.\nNel 2017 pubblica B\u00e4renpark, che nello stesso anno vince il premio Spiel der Spiele.\nLudografia.\nI principali giochi di Phil Walker-Harding:"}
{"id": "9175827", "revid": "33751", "url": "https://it.wikipedia.org/wiki?curid=9175827", "title": "Pudong Football Stadium", "text": ""}
{"id": "9175843", "revid": "123724856", "url": "https://it.wikipedia.org/wiki?curid=9175843", "title": "Accuphase", "text": "Accuphase K.K. (jap. , \"Akyuf\u0113zu Kabushiki kaisha\", inglese \"Accuphase Laboratory Inc.\") \u00e8 un costruttore giapponese di elettronica per audiofilia con sede a Yokohama. \nStoria.\nLa societ\u00e0 venne fondata nel 1972 da Jiro Kasuga e divenne nota per i suoi prodotti Hi-Fi e High-end come amplificatori e lettori CD e sintonizzatori. \nCaratteristica dei prodotti sono la colorazione champagne."}
{"id": "9175844", "revid": "2184720", "url": "https://it.wikipedia.org/wiki?curid=9175844", "title": "Bollywood (singolo)", "text": "Bollywood \u00e8 il secondo singolo della cantautrice italiana Loredana Bert\u00e8 che anticipa il diciassettesimo album in studio \"Manifesto\".\nDescrizione.\nIl brano, che richiama una voglia di fare festa, \u00e8 stato scritto dalla stessa Bert\u00e8 insieme al leader dei Pinguini Tattici Nucleari, Riccardo Zanotti.\nVideo musicale.\nIl video, pubblicato lo stesso giorno del singolo, rappresenta un cartone animato come il precedente \"Figlia di...\" creato nuovamente dai ConiglioViola ed \u00e8 stato pubblicato attraverso il canale YouTube della Warner Music Italy."}
{"id": "9175869", "revid": "809148", "url": "https://it.wikipedia.org/wiki?curid=9175869", "title": "Alfonso Sutera", "text": "Biografia.\nAlfonso Sutera studi\u00f2 fisica alla Sapienza di Roma, dove si laure\u00f2 nel 1973. Dal 1974 al 1980 lavor\u00f2 presso l'Istituto G. Donegani di Novara, trasferendosi poi dal 1980 al 1990 al dipartimento di Geologia e Geofisica dell'Universit\u00e0 di Yale negli USA, con una parentesi dal 1983 al 1985 presso il ECMWF di Reading. Nel 1990 torn\u00f2 in Italia come professore ordinario, prima presso l'Universit\u00e0 di Camerino, e poi dal 1996 presso la Sapienza. Era membro dell'American Meteorological Society, della Royal Meteorological Society e dell\u2019European Water Resources Association. Poco tempo prima della morte era stato eletto socio corrispondente dell'Accademia Nazionale dei Lincei. Fece parte anche del consiglio scientifico dell'ASI e della delegazione italiana all'ONU per l'Integovernmental Negotiating Committee sui cambiamenti climatici del 1991.\nRicerche.\nIl contributo scientifico pi\u00f9 noto di Sutera fu l'introduzione, in collaborazione con Roberto Benzi e Angelo Vulpiani, del concetto di risonanza stocastica, che spiega come in un sistema fisico non lineare, piccole perturbazioni periodiche unite ad un rumore di fondo stocastico possano venire amplificate fino a generare importanti oscillazioni del sistema. Tale concetto fu applicato per la prima volta, assieme anche a Giorgio Parisi, allo studio delle glaciazioni nel record paleoclimatico, in cui le piccole perturbazioni periodiche corrispondono ai cicli di Milankovi\u0107. La risonanza stocastica \u00e8 stata poi applicata in molte altre branche della scienza e della tecnologia, come neuroscienze, meccanica quantistica, chimica, analisi dei segnali o ingegneria meccanica\nSi occup\u00f2 inoltre di circolazione generale atmosferica, di idrologia e di telerilevamento da satellite per il sondaggio atmosferico."}
{"id": "9175870", "revid": "729019", "url": "https://it.wikipedia.org/wiki?curid=9175870", "title": "Space Delta 8", "text": "Lo Space Delta 8 \u00e8 un'unit\u00e0 di operazioni spaziali della United States Space Force, inquadrata nello United States Space Command. Il suo quartier generale \u00e8 situato presso la Schriever Air Force Base, in Colorado.\nMissione.\nIl delta provvede alla posizione, navigazione, sincronizzazione e comunicazioni militari per le forze americane, gli alleati delle coalizioni, partner di agenzie governative e utenti commerciali e civili.\nOrganizzazione.\nAttualmente, a settembre 2020, esso controlla:"}
{"id": "9175873", "revid": "33751", "url": "https://it.wikipedia.org/wiki?curid=9175873", "title": "Bank of Guam Strykers FC", "text": ""}
{"id": "9175876", "revid": "729019", "url": "https://it.wikipedia.org/wiki?curid=9175876", "title": "Stazione di West Croydon", "text": "La stazione di West Croydon \u00e8 una stazione ferroviaria, situata nella zona ovest della citt\u00e0 di Croydon, nel borgo londinese di Croydon.\nLa stazione \u00e8 il capolinea di una delle diramazioni dell'East London Line che fu estesa fino a qui nel 2010. \u00c8 anche situata sulla linea ferroviaria principale fra la stazione di London Bridge e quella di Brighton. Fu originariamente aperta nel 1839 come \"Croydon\", per poi essere ribattezzata col suo nome attuale nel 1851 a seguito dell'espansione della citt\u00e0 e apertura di altre stazioni ferroviare.\nServizi.\nL'impianto \u00e8 servito dai treni della linea East London della London Overground. Oltre a questi, effettuano fermata i treni regionali e nazionali di Southern.\nInterscambi.\nC'\u00e8 un interscambio con la rete dei Tram. La stazione \u00e8 anche servita direttamente da numerose linee di autobus, gestite da London Buses"}
{"id": "9175877", "revid": "1631453", "url": "https://it.wikipedia.org/wiki?curid=9175877", "title": "Poste Magistrali", "text": "Le Poste Magistrali del Sovrano Militare Ordine di Malta, abbreviato Poste Magistrali, sono l'operatore postale del Sovrano Militare Ordine di Malta, con sede a Roma.\nL'istituzione dal 1966 produce i propri francobolli, che sono caratterizzati da una forte aderenza ai valori ed alle tradizioni del patrimonio storico, artistico e spirituale dell'Ordine di Malta, oltre ovviamente alle attivit\u00e0 ospedaliere e assistenziali che da oltre nove secoli rappresentano la sua principale missione. Il servizio non \u00e8 riconosciuto dall'Unione Postale Universale, ma \u00e8 retto da 58 accordi bilaterali conclusi con i Paesi che riconoscono la sovranit\u00e0 dello SMOM.\nStoria.\nUn servizio postale di corriere per le esigenze della guida dell'Ordine fu fondato nel 1571, durante il governo degli Ospitalieri sull'isola di Malta (1530-1798), facendo da tramite tra Malta e la rete di roccaforti dell'Ordine in Europa. Dal 1612, questo servizio divenne disponibile per la popolazione di Malta, e verso la met\u00e0 del XVIII secolo il volume della corrispondenza inviata aument\u00f2 cos\u00ec tanto che port\u00f2 ad un aumento delle spese postali. Nel 1834 l'Ordine si stabil\u00ec a Roma.\nGi\u00e0 dal 1940, lo SMOM aveva richiesto il riconoscimento di Stato sovrano, anche al fine di poter battere moneta e stampare francobolli da vendersi a collezionisti per autofinanziare le proprie iniziative benefiche. L'Amministrazione postale italiana tuttavia espresse sempre parere negativo, pertanto l'Ordine si rivolse al ministero italiano degli Affari esteri. L'11 gennaio 1960 lo SMOM e la Repubblica italiana stipularono una convenzione per regolare i reciproci rapporti, in cui si riconobbero tra l'altro le prerogative sovrane dalle due sedi romane di via Condotti e sull'Aventino, prevedendo anche \"il collegamento dei servizi postelegrafonici dell'Ordine con le reti italiane, da realizzarsi in prosieguo di tempo mediante ulteriori trattative senza prefissione di termine\".\nIl 20 maggio 1966 il Gran Maestro Angelo de Mojana di Cologna eman\u00f2 il decreto per l'istituzione dell'amministrazione postale, chiamata Poste Magistrali.\nNel maggio 1975, le autorit\u00e0 postali di Malta e i Cavalieri di Malta stipularono il contratto postale, in base al quale l'amministrazione postale maltese si impegnava ad inoltrare la corrispondenza pagata dall'Ordine di Malta con francobolli, timbri e buste primo giorno emessi dallo SMOM.\nIl 13 marzo 1979 la direzione delle poste italiane firm\u00f2 un accordo con l'Ordine di Malta per riconoscere i suoi francobolli come emissioni ufficiali. In base a tale accordo, le Poste Italiane assicurano la consegna della corrispondenza pagata con i francobolli dell'Ordine, sia in Italia che all'estero. Dalla firma dell'accordo con l'Italia, i francobolli dell'Ordine di Malta sono diventati dei veri e propri francobolli. Tuttavia, questo vale solo per i francobolli di nuova emissione, mentre lo status giuridico delle 39 emissioni precedenti non \u00e8 stato determinato e possono essere considerati francobolli solo condizionatamente.\nNonostante un pre-accordo del 1979 (mai ratificato), le autorit\u00e0 italiane vietavano la circolazione dei francobolli dell'Ordine sul territorio nazionale. Nel novembre 2004 venne stipulata una convenzione tra SMOM e Poste Italiane, per riconoscere la validit\u00e0 dei francobolli melitensi e assicurare il servizio di recapito della corrispondenza inviata dalle sedi italiane dell'Ordine. Il 18 dicembre 2014 venne sottoscritta una convenzione tra SMOM e il Governo italiano (entrata in vigore il 26 marzo 2015) con cui \"L'Italia riconosce la valenza filatelica e culturale delle cartevalori postali emesse dallo Smom e, a tal fine, promuove iniziative congiunte quali, ad esempio, emissioni di cartevalori postali su medesimi temi di comune interesse\". Secondo l'accordo, i francobolli melitensi sono emessi essenzialmente per essere destinati alla collezione al fine di sostenere le attivit\u00e0 istituzionali dello SMOM, possono essere utilizzati solo per la corrispondenza impostata presso l'ufficio postale interno e hanno lo stesso status giuridico dei francobolli italiani (tranne che non posso essere annullati con timbri degli uffici postali italiani). Le tariffe postali devono essere uguali a quelle italiane, ma l'incasso delle vendite per fini di spedizione deve essere riversato alle Poste Italiane per il rimborso del servizio.\nRiconoscimento.\nPur non essendo riconosciuto dall'Unione Postale Universale, l'Ordine di Malta ha stipulato una serie di accordi postali bilaterali, secondo i quali la corrispondenza affrancata con francobolli del Sovrano Ordine di Malta \u00e8 riconosciuta dai paesi firmatari, a condizione che sia inviata dall'ufficio postale dell'Ordine, situato in via delle Carrozze, 79 a Roma.\nEmissioni filateliche.\nIl 15 novembre 1966 fu emessa la prima serie di nove francobolli dell'Ordine: rappresentavano vari simboli dell'Ordine e della sua iconografia, con l'iscrizione in italiano \"Sovrano militare Ordine di Malta / Poste Magistrali\". Il primo blocco postale usc\u00ec nel dicembre 1968 e comprendeva tre segni di riproduzioni di arazzi fiamminghi raffiguranti Giovanni Battista. Inizialmente i francobolli dell'Ordine furono prodotti dalla stamperia De La Rue di Londra, poi vennero stampati a Roma dall'Istituto Poligrafico e Zecca dello Stato, infine dalla Cartor Security Printing di La Loupe (Francia).\nAll'inizio degli anni 1980 erano gi\u00e0 stati prodotti oltre 120 diversi francobolli melitensi. Al 2021 sono oltre 500 le emissioni filateliche prodotte e commercializzate dall'Ordine di Malta che di norma vedono la luce nei mesi di marzo, giugno, settembre e novembre.\nFino al 31 dicembre 2004 il valore sui francobolli era espresso nella valuta dell'Ordine di Malta (scudi, tar\u00ec e grani), anche se venivano acquistati in lire italiane e successivamente in euro secondo una tabella di conversione esposta (1 scudo = 0,24 euro). Dal 1 gennaio 2005 i francobolli sono emessi in euro."}
{"id": "9175882", "revid": "404449", "url": "https://it.wikipedia.org/wiki?curid=9175882", "title": "Leone Orsini", "text": "Biografia.\nEra figlio di Ottavio Orsini di Monterotondo e di Porzia Orsini di Pitigliano, ed ebbe come padrino papa Leone X, dal quale ebbe come omaggio il nome. \nInizi\u00f2 gli studi a Roma e li prosegu\u00ec a Padova, dove divenne cultore delle lettere.\nVenne nominato nel 1525 vescovo di Fr\u00e9jus e nel 1531 abate Commendatario dell'Abbazia di Pomposa.\nNel 1540 fond\u00f2 a Padova l'Accademia degli Infiammati. Nel 1546 partecip\u00f2 alla seconda sessione del Concilio di Trento. Nel 1562 divenne proprietario, per testamento del padre, di tutti i beni dei fratelli Arrigo e Francesco. \nMor\u00ec nel 1564 a Fr\u00e9jus."}
{"id": "9175883", "revid": "123722689", "url": "https://it.wikipedia.org/wiki?curid=9175883", "title": "Ancelle di Nostra Signora dell'Annunciazione", "text": "Le Ancelle di Nostra Signora dell'Annunciazione (in portoghese \"Irm\u00e3s Servas De Nossa Senhora Da Anuncia\u00e7\u00e3o\"; sigla \"S.N.S.A.\") sono un istituto religioso femminile di diritto pontificio.\nStoria.\nLe origini della congregazione risalgono a una comunit\u00e0 di religiose vincenziane inviata nel 1915 a Szombathely per assistere i soldati feriti; nel 1920 la loro superiora le invit\u00f2 a lasciare la vita religiosa o a entrare in un'altra congregazione. J\u00e1nos Mikes, vescovo di Szombathely, diede loro le costituzioni delle suore della Santa Croce e il 27 maggio 1922 affili\u00f2 la comunit\u00e0 all'ordine cappuccino.\nL'8 settembre 1924 il vescovo Mikes eresse canonicamente la comunit\u00e0 in congregazione religiosa e la pose sotto la direzione del vicario generale della diocesi, il canonico Joannes Stanislai Boda, ritenuto fondatore dell'istituto.\nNel 1937 le suore iniziarono a diffondersi in Brasile e, quando le autorit\u00e0 socialiste dispersero le comunit\u00e0 religiose in patria, le uniche case a sopravvivere furono quelle nel paese sudamericano.\nL'istituto ricevette il pontificio decreto di lode il 10 luglio 1934 e l'approvazione definitiva l'11 maggio 1942.\nAttivit\u00e0 e diffusione.\nLe suore si dedicano all'assistenza agli ammalati e al servizio domestico in seminari, collegi e istituti ecclesiastici.\nOltre che in Brasile, sono presenti in Ungheria; la sede generalizia \u00e8 a Ponta Grossa, nello Stato brasiliano del Paran\u00e1.\nAlla fine del 2015 l'istituto contava 42 religiose in 10 case."}
{"id": "9175885", "revid": "729019", "url": "https://it.wikipedia.org/wiki?curid=9175885", "title": "Space Delta 9", "text": "Lo Space Delta 9 \u00e8 un'unit\u00e0 di operazioni spaziali della United States Space Force, inquadrata nello United States Space Command. Il suo quartier generale \u00e8 situato presso la Schriever Air Force Base, in Colorado.\nMissione.\nIl delta conduce operazioni di protezione e difesa dallo spazio e fornisce opzioni di risposta per scoraggiare e sconfiggere le minacce avversarie nello spazio. Il 24 luglio 2020 ha ereditato le attivit\u00e0 del 750th Operations Group del 50th Space Wing dell'USAF.\nOrganizzazione.\nAttualmente, a settembre 2020, esso controlla:"}
{"id": "9175889", "revid": "1305772", "url": "https://it.wikipedia.org/wiki?curid=9175889", "title": "For Teenagers Only", "text": "For Teenagers Only \u00e8 un album del cantante statunitense Bobby Darin, pubblicato dall'etichetta discografica Atco Records nel settembre del 1960 \nClassifica.\nSingoli"}
{"id": "9175892", "revid": "123898418", "url": "https://it.wikipedia.org/wiki?curid=9175892", "title": "Lara Grice", "text": "Biografia.\n\u00c8 nata a New Orleans, in Louisiana, Grice ha iniziato la sua carriera studiando all' Universit\u00e0 di Dallas, dove ha conseguito una laurea in recitazione. \u00c8 apparsa in film con le star della WWE John Cena, Rob Van Dam e Paul Wight."}
{"id": "9175894", "revid": "1310927", "url": "https://it.wikipedia.org/wiki?curid=9175894", "title": "Mauro Job Pontes J\u00fanior", "text": "Carriera.\nHa giocato nella massima serie brasiliana, in quella sudcoreana e in quella thailandese, e nella seconda divisione brasiliana.\nStatistiche.\nPresenze e reti nei club.\n\"Statistiche aggiornate al 27 ottobre 2021.\""}
{"id": "9175895", "revid": "363629", "url": "https://it.wikipedia.org/wiki?curid=9175895", "title": "Bypass (tecnica)", "text": ""}
{"id": "9175924", "revid": "363629", "url": "https://it.wikipedia.org/wiki?curid=9175924", "title": "Amalgama dentale", "text": ""}
{"id": "9175927", "revid": "205250", "url": "https://it.wikipedia.org/wiki?curid=9175927", "title": "Mart\u00edn de Alarc\u00f3n", "text": "Fond\u00f2 la citt\u00e0 di San Antonio, il primo insediamento civile spagnolo in Texas.\nTexas.\nPrimo mandato.\nAlarc\u00f3n fu nominato per la prima volta governatore delle province spagnole di Coahuila e Texas nel 1705. A quel tempo, non esistevano insediamenti spagnoli in Texas. L'ultima delle originarie missioni cattoliche nel Texas orientale era stata abbandonata nel 1699. I francesi avevano stabilito insediamenti a ovest del fiume Mississippi e le autorit\u00e0 spagnole temevano che si sarebbero espansi nel Texas. Nel 1707, il vicer\u00e9 della Nuova Spagna ordin\u00f2 a tutti i governatori provinciali di impedire l'ingresso di stranieri e dei loro beni. Alarc\u00f3n propose che una delle missioni lungo il Rio Grande, \"Mission San Bernardo\", fosse trasferita in Texas, lungo il fiume Frio. Ci\u00f2 non avvenne e pi\u00f9 tardi, nel 1707, Alarc\u00f3n autorizz\u00f2 una spedizione in Texas, principalmente per dissuadere gli indiani della zona dal diventare amici dei francesi. Le truppe spagnole arrivarono solo fino al fiume fiume Colorado (Texas) o \"r\u00edo San Marco\", ma passarono un po' di tempo ad esplorare l'area intorno al fiume San Antonio e rimasero molto colpiti dalla terra e dalla disponibilit\u00e0 di acqua.\nSecondo mandato.\nAll'inizio del 1716, il governo spagnolo autorizz\u00f2 un secondo tentativo di convertire al cristianesimo la trib\u00f9 Hasinai del Texas orientale. Furono istituite quattro missioni e un presidio. Molti dei soldati assegnati al presidio portarono con s\u00e9 le loro famiglie, che erano costituite dalle prime donne spagnole registrate ad essere entrate in Texas.\nNello stesso anno, Alarc\u00f3n fu riconfermato governatore di Coahuila e del Texas. Ben presto ricevette la notizia che le nuove missioni erano in gravi difficolt\u00e0, con livelli estremamente bassi di provviste. Le loro forniture dovevano provenire dal pi\u00f9 vicino insediamento spagnolo, San Juan Bautista, situato a 644 km di distanza. Alarc\u00f3n prevedeva di creare una stazione di passaggio tra le province interne e le missioni del Texas. Guard\u00f2 prima le sorgenti del fiume San Antonio, un'area che gli spagnoli avevano mappato nel 1707. Era gi\u00e0 sede di una grande comunit\u00e0 di Coahuiltecani.\nMentre Alarcon si recava a San Juan Bautista, punto di partenza per un tentativo di rifornire le missioni, ricevette una lettera da padre Olivares, secondo cui il francese Louis Juchereau de St. Denis aveva stabilito una rete commerciale illegale lungo il Rio Grande. Al suo arrivo a San Juan Bautista, Alarcon avvi\u00f2 un'indagine. St. Denis venne incarcerato durante i quattro mesi di indagine, ma Alarcon non fu in grado di trovare prove che i soldati presidenziali avessero, attivamente o passivamente, permesso il fiorire del commercio illegale nella zona. St. Denis venne rilasciato dal carcere e fugg\u00ec di nuovo in Louisiana.\nQuando l'indagine si concluse, l'inverno era iniziato, rendendo impossibile per Alarc\u00f3n entrare immediatamente in Texas. Il 9 aprile 1718 Alarc\u00f3n guid\u00f2 una spedizione per fondare una comunit\u00e0 nel Texas centrale. Era accompagnato da 72\u00a0persone, di cui 10\u00a0famiglie che portasrono con s\u00e9 548\u00a0cavalli, 6\u00a0greggi di muli e altro bestiame.\nFondazione dell'Alamo e di San Antonio.\nAl loro arrivo, il gruppo costru\u00ec una struttura temporanea per servire come missione. Il documento di fondazione della missione \u00e8 datato 1\u00b0 maggio 1718. Firmato da Alarc\u00f3n come \"Generale delle Province del Regno delle Nuove Filippine\", cre\u00f2 una nuova missione di San Antonio de Valero, per sostituire la vecchia di San Giuseppe per mancanza di acqua nel vecchio sito, e la nuova fondazione venne fatta al nome del Vicer\u00e9 della Nuova Spagna, il Marchese di Valero. La missione sarebbe diventata molto pi\u00f9 tardi una guarnigione divenuta famosa come Alamo. A 2 km a nord della missione, Alarc\u00f3n costru\u00ec un presidio, il Presidio San Antonio de Bexar. Vicino al presidio, costitu\u00ec un nuovo municipio, chiamato Bejar (ora noto come San Antonio), dandogli uno status superiore a un villaggio (\"pueblo\") ma inferiore a una citt\u00e0 (\"ciudad\"). San Antonio divenne l'unica \"villa\" del Texas e i coloni che vi si stabilirono si affidarono all'agricoltura e all'allevamento per sopravvivere.\nAltre attivit\u00e0.\nCon il nuovo insediamento, Alarc\u00f3n continu\u00f2 a rifornire e ispezionare le missioni del Texas orientale. Oltre a rifornire le missioni, fu incaricato di reinsediare gli indiani nei villaggi vicino alle missioni e desiderava indagare se gli spagnoli nel Texas orientale commerciavano illegalmente con i francesi nella vicina Natchitoches.\nI missionari stavano diventando sempre pi\u00f9 disperati mentre aspettavano l'arrivo di Alarc\u00f3n. Nominarono due membri, in rappresentanza di entrambe le scuole missionarie di Quer\u00e9taro e Zacatecas, per portare un appello personale alle autorit\u00e0 spagnole a Citt\u00e0 del Messico. La loro missiva non solo descriveva in dettaglio le privazioni che avevano sopportato e la percepita lentezza della risposta di Alarc\u00f3n, ma menzionava anche la loro paura che la Francia avrebbe presto annesso i loro insediamenti in Texas.\nDurante la visita alle missioni esistenti, Alarc\u00f3n ordin\u00f2 che fosse istituita una nuova missione per i Nassoni. Prima che i suoi ordini potessero essere eseguiti, ricevette una lettera da un esploratore francese, Bernard de la Harpe. La Harpe aveva appena stabilito un avamposto commerciale all'interno del territorio dei Nassoni (ora parte dell'Oklahoma). In una serie di lettere, Alarc\u00f3n e la Harpe esposero le loro posizioni per i confini tra il territorio delle due nazioni. Alarc\u00f3n sostenne che l'area in cui si era stabilito la Harpe era in realt\u00e0 parte del Nuovo Messico spagnolo, mentre la Harpe rispose che tutto il Texas doveva appartenere ai francesi. Sebbene la Harpe avesse sfidato Alarc\u00f3n a rimuovere la stazione commerciale francese, questi non fece alcun tentativo di farlo.\nAlla fine di maggio 1719, Alarc\u00f3n e i suoi uomini iniziarono il viaggio di ritorno in Messico. Tra il fiume Brazos e il fiume Colorado Alarc\u00f3n incontr\u00f2 la Rancheria Grande che era la terra di Yojuane, Ervipiame, Jumano, Mayeye e molti altri gruppi di nativi americani alleati. Durante il viaggio che attraversava la Rancheria Grande, Alarc\u00f3n tent\u00f2 di stabilire un facile commercio con la gente della Rancheria designando El Cuil\u00f3n, che chiam\u00f2 Juan Rodriguez, un importante Ervipiame, come capo della Rancheria designandolo come comandante.\nMentre Alarc\u00f3n e compagni erano in viaggio, un gruppo di soldati francesi prese il controllo della missione di San Miguel de los Adeas al suo unico difensore. I soldati francesi spiegarono che stavano arrivando altri 100 soldati, e i coloni spagnoli, i missionari e i soldati rimasti abbandonarono la zona e fuggirono a San Antonio. I missionari inviarono una lettera feroce al vicer\u00e9, accusando Alarc\u00f3n delle loro difficolt\u00e0 e dell'usurpazione francese della loro missione. Il 19 dicembre 1719 Alarc\u00f3n fu rimosso dall'incarico."}
{"id": "9175929", "revid": "767487", "url": "https://it.wikipedia.org/wiki?curid=9175929", "title": "Born to Be Blue (film)", "text": "Born to Be Blue \u00e8 un film drammatico del 2015.\nTrama.\nIl film narra la vita e la discografia del jazzista Chet Baker. Nel 1966 Baker venne ingaggiato per interpretare se stesso in un film dopo aver assunto l'eroina; li si innamor\u00f2 dell'attrice Jane Azuka, ma durante il loro primo appuntamento, il jazzista fu aggredito da degli spacciatori di droga che gli frantumarono i denti. Baker, dopo essere stato ricoverato in ospedale, pot\u00e9 tornare a suonare la sua tromba."}
{"id": "9175930", "revid": "319329", "url": "https://it.wikipedia.org/wiki?curid=9175930", "title": "Campionati del mondo di ciclocross 2021 - Gara femminile Elite", "text": "La ventiduesima edizione della gara femminile Elite dei Campionati del mondo di ciclocross 2021 si svolse il 30 gennaio 2021 con partenza ed arrivo da Ostenda in Belgio, su un percorso iniziale di 100\u00a0mt pi\u00f9 un circuito di 2,9\u00a0km da ripetere 5 volte per un totale di 14,6\u00a0km. La vittoria fu appannaggio dell'olandese Lucinda Brand, la quale termin\u00f2 la gara in 46'53\", alla media di 18,68\u00a0km/h, precedendo le connazionali Annemarie Worst e Denise Betsema terza.\nPartenza con 40 cicliste, delle quali 36 portarono a termine la competizione."}
{"id": "9175938", "revid": "1564499", "url": "https://it.wikipedia.org/wiki?curid=9175938", "title": "Duomo di Ariano", "text": ""}
{"id": "9175943", "revid": "110157", "url": "https://it.wikipedia.org/wiki?curid=9175943", "title": "Nicola Pasini", "text": "Carriera.\nNato a Chiavenna, inizia la propria carriera nel settore giovanile del , club con cui nella stagione 2008-2009 ottiene la sua prima convocazione fra i professionisti, nell'incontro di Serie A\u00a0vinto 2-1 contro il .\nIl 20 luglio 2011 viene ceduto in compropriet\u00e0 al che contestualmente lo presta alla ; fa il suo esordio assoluto il 7 agosto 2011 in occasione dell'incontro di Coppa Italia\u00a0vinto 1-0 contro il , mentre il 12 ottobre seguente gioca il suo primo incontro di Serie C vinto 3-1 contro l'.\nIl 27 gennaio 2012 la compropriet\u00e0 viene risolta a favore del Genoa, con il calciatore che termina comunque la sua stagione alla Carrarese.\nIl 14 luglio 2012 viene ceduto allo in prestito con diritto di riscatto e controriscatto; l'8 ottobre seguente debutta in Serie B nel match vinto 5-1 contro il . Autore di 15 presenze nella serie cadetta ed una in Coppa Italia, al termine della stagione fa rientro al \"Grifone\" che lo cede nuovamente in prestito, questa volta all'.\nNel luglio 2014 viene prestato alla , scendendo nuovamente in terza divisione; l'11 gennaio 2015 realizza la sua prima rete fra i professionisti nell'ampia vittoria per 6-3 sull'.. Poche settimane pi\u00f9 tardi il prestito viene interrotto ed il giocatore passa con la stessa formula al fino al termine della stagione; impiegato di rado dal club biancorosso, colleziona solamente 3 presenze in Serie B conquistando la promozione in Serie A al termine della stagione.\nNel luglio 2015 fa ritorno alla a titolo definitivo; Esordisce il 6 settembre 2015 nel match perso 2-0 contro imponendosi fin da subito come titolare nel ruolo. Al termine della stagione, dopo 30 presenze in campionato quasi tutte da titolare, si trasferisce alla .\nIl 10 luglio 2018 viene acquistato a titolo definitivo dal ; dopo una prima stagione da titolare, nel 2019 fatica a trovare spazio aiutando comunque il club biancorosso a ritornare in Serie B grazie al primo posto nel proprio girone.\nIl 20 febbraio 2021 realizza la sua prima rete nella serie cadetta nel pareggio casalingo per 2-2 contro la .\nStatistiche.\nPresenze e reti nei club.\n\"Statistiche aggiornate al 27 ottobre 2021.\""}
{"id": "9175952", "revid": "944090", "url": "https://it.wikipedia.org/wiki?curid=9175952", "title": "Poste magistrali", "text": ""}
{"id": "9175954", "revid": "380453", "url": "https://it.wikipedia.org/wiki?curid=9175954", "title": "Grises de Humacao 2021", "text": "Questa voce raccoglie le informazioni riguardanti le Grises de Humacao nella stagione 2021.\nStagione.\nLe Grises de Humacao partecipano per la prima volta alla Liga de Voleibol Superior Femenino dopo aver acquistato il titolo delle .\nConcludono la \"regular season\" al settimo e ultimo posto, non qualificandosi quindi per i play-off scudetto.\nOrganigramma societario.\nArea direttiva\nArea tecnica"}
{"id": "9175964", "revid": "125996256", "url": "https://it.wikipedia.org/wiki?curid=9175964", "title": "TOP10 2021-2022", "text": "Il TOP10 2021-22 \u00e8 il 92\u00ba campionato nazionale italiano di rugby a 15 di prima divisione.\nIniziato il , si tiene tra le stesse dieci squadre dell'edizione precedente, che fu senza retrocessioni.\nPer esigenze di sponsorizzazione noto come Peroni TOP10 2021-22, si tiene con la consolidata formula \"stagione regolare a girone unico + play-off\", con semifinali in gara unica tra le prime quattro classificate della stagione regolare e finale, anch'essa in gara unica, in campo neutro da tenersi il ."}
{"id": "9175967", "revid": "697352", "url": "https://it.wikipedia.org/wiki?curid=9175967", "title": "Honda City (disambigua)", "text": ""}
{"id": "9175976", "revid": "124629007", "url": "https://it.wikipedia.org/wiki?curid=9175976", "title": "We Could Be Dancing", "text": "We Could Be Dancing \u00e8 un singolo del DJ francese Bob Sinclar, in collaborazione con la cantante Molly Hammar.\nDescrizione.\nLa canzone \u00e8 un omaggio alla musica italo disco degli anni 80, alla quale Sinclar si dichiara sempre molto affezionato e nostalgico, con lo scopo di omaggiare i club e le discoteche chiusi a causa della pandemia di Covid-19. \nIl brano si \u00e8 rivelato un grande tormentone dell'estate ed ha vinto il premio PMI di RTL 102.5 per l'estate 2021.\nVideo musicale.\nIl video \u00e8 anch'esso un richiamo alle discoteche degli anni 80."}
{"id": "9176008", "revid": "465169", "url": "https://it.wikipedia.org/wiki?curid=9176008", "title": "S\u0259n\u0259 qurban", "text": "S\u0259n\u0259 qurban \u00e8 una canzone azera composta da \u018fl\u0259kb\u0259r Ta\u011f\u0131yev con testo di Mikay\u0131l M\u00fc\u015ffiq. \u00c8 stata pubblicata per la prima volta nel 1968 da Zeyn\u0259b Xanlarova.\nIn Siria, la canzone \u00e8 stata eseguita in arabo dal personaggio principale del popolare programma televisivo del 1972 \"Sah al-noom\". Una versione armena della canzone, \"Karoun karoun\", \u00e8 stata pubblicata nel 1973 dal cantante armeno-libanese Adiss Harmandian.\nLa canzone \u00e8 stata cantata nel 2012 durante le proteste antigovernative in Siria, con i manifestanti che hanno sostituito il testo originale con richieste di dimissioni della leadership del paese."}
{"id": "9176020", "revid": "290948", "url": "https://it.wikipedia.org/wiki?curid=9176020", "title": "Charles Connell and Company", "text": "Charles Connell and Company fu una societ\u00e0 scozzese nel campo delle costruzioni navali con base a Scotstoun, sobborgo di Glasgow sul fiume Clyde.\nStoria.\nLa societ\u00e0 fu fondata da Charles Connell (1822-1894), che era stato apprendista presso la Robert Steele and Co prima di diventare un dirigente presso il cantiere di Kelvinhaugh della Alexander Stephen and Sons. Nel 1861 inizi\u00f2 una sua societ\u00e0 a Scotstoun che si concentrava su navi a vela.\nDal 1918 la societ\u00e0 divenne famosa per le sue navi passeggeri e cargo di alta qualit\u00e0. Il cantiere fu chiuso dal 1930 al 1937 per la grande depressione, prima che il riarmamento stimolasse nuovamente la domanda nel settore navale.\nNel 1968 il cantiere, dopo 107 anni di propriet\u00e0 della famiglia Connell, divenne parte del consorzio Upper Clyde Shipbuilders.\n\"Upper Clyde Shipbuilders\" contin\u00f2 ad operare nel cantiere di Scotstoun fino al 1971,quando fall\u00ec, e dal 1972 al 1980, come Scotstoun Marine Ltd, il cantiere divenne una sussidiaria di Govan Shipbuilders.\nIl cantiere fu chiuso nel 1980 dopo 119 anni di lavoro. Il sito fu liberato dalle gru anche se i segni delle taccate da costruzione rimasero visibili fino al 2004. Parte del cantiere \u00e8 stato convertito in capannoni per la GKN mentre il lungofiume \u00e8 usato dal Motherwell Bridge Engineering per grossi lavori di fabbricazione.\nNavi costruite.\nConnell costru\u00ec un totale di 516 navi a Scotstoun, tra cui:"}
{"id": "9176025", "revid": "124824428", "url": "https://it.wikipedia.org/wiki?curid=9176025", "title": "Freedom Mobile", "text": "Freedom Mobile \u00e8 una societ\u00e0 di telecomunicazioni canadese di propriet\u00e0 di Globalive che offre servizi di telefonia mobile.\nFondata nel 2008 come Wind Mobile da Globalive, Freedom \u00e8 stata uno dei tanti nuovi operatori di telefonia mobile lanciati in Canada nel 2008 dopo un'iniziativa del governo per incoraggiare la concorrenza nel settore wireless insieme a Mobilicity (poi acquisita da Rogers Communications) e Public Mobile (in seguito acquisita da Telus). Inizialmente ha lanciato servizi mobili di dati e voce nella Greater Toronto e nell'area di Hamilton, in Ontario, il 16 dicembre 2009 e due giorni dopo a Calgary, in Alberta. Da allora, l'Ontario meridionale \u00e8 stato l'obiettivo principale dell'espansione della rete: prima con Ottawa nel primo trimestre 2011, e poi con circa una mezza dozzina di regioni aggiuntive, la pi\u00f9 recente \u00e8 stata Brantford il 3 luglio 2014."}
{"id": "9176027", "revid": "1442080", "url": "https://it.wikipedia.org/wiki?curid=9176027", "title": "Karl Weigl", "text": "Biografia.\nWeigl studi\u00f2 con Alexander von Zemlinsky nel 1896 e successivamente and\u00f2 al Franz-Joseph-Gymnasium. Continu\u00f2 i suoi studi presso l'Accademia di musica di Vienna, dove fu allievo di Robert Fuchs, e presso l'Universit\u00e0 di Vienna. Fu direttore del Wiener Staatsoper tra il 1904 e il 1906. Nel 1930 fu nominato professore di composizione all'Universit\u00e0 di Vienna.\nSi trasfer\u00ec negli Stati Uniti d'America, insieme al figlio e alla seconda moglie, Vally Weigl. Insegn\u00f2 alla Hartt School of Music, al Brooklyn College, al Conservatorio di Boston e, dal 1948, alla Philadelphia Academy of Music. "}
{"id": "9176029", "revid": "290948", "url": "https://it.wikipedia.org/wiki?curid=9176029", "title": "Greenock Dockyard Company", "text": "Greenock Dockyard Company fu una societ\u00e0 di costruzioni e riparazioni navali scozzese situata a Greenock, sul fiume Clyde.\nStoria.\nLa societ\u00e0 fu fondata da J. E. Scott, di Greenock, con l'acquisizione del cantiere di Cartsdyke nel 1879, precedente\nmente appartenuto a Russell and Company, che divenne poi Lithgows. Il cantiere era gi\u00e0 diventato famoso quando nel 1900 fu unito alla Grangemouth Dockyard Co. Ltd. per creare la Grangemouth and Greenock Dockyard. La compagnia oper\u00f2 sotto questo nome per otto anni. Il cantiere di Greenock fu poi venduto nel 1918 agli operatori della Clan Line e nel 1920 divenne una societ\u00e0 per azioni col nome di Greenock Dockyard Co. Ltd.\nNel 1935 Greenock Dockyard scambi\u00f2 il proprio cantiere con quello della vicina Scotts Shipbuilding and Engineering Company. Greenock Dockyard Company costru\u00ec un grande numero di navi mercantili prima e dopo le due guerre. Nel 1966 la societ\u00e0 fu presa in gestione dalla Scotts e divenne poi parte di Scott Lithgow nel 1967. Il cantiere di Cartsdyke smise poi la costruzione di navi e fu chiuso nel 1979."}
{"id": "9176032", "revid": "465169", "url": "https://it.wikipedia.org/wiki?curid=9176032", "title": "Wind Mobile", "text": ""}
{"id": "9176033", "revid": "533647", "url": "https://it.wikipedia.org/wiki?curid=9176033", "title": "Lightyear - la vera storia di Buzz", "text": ""}
{"id": "9176045", "revid": "465169", "url": "https://it.wikipedia.org/wiki?curid=9176045", "title": "Anna Zaporo\u017eanova", "text": "Biografia.\nAnna Zaporo\u017eanova \u00e8 diventata professionista nel 1994, a soli 15 anni. \nNell'ITF Women's Circuit ha vinto 13 tornei in singolare; non \u00e8 invece riuscita a conquistare alcun titolo WTA. La sua migliore posizione in classifica \u00e8 stata la numero 209 in singolare e la 120 in doppio.\nHa rappresentato l'Ucraina alle Olimpiadi del 2000 nel torneo di doppio femminile, insieme a Elena Tatarkova. La coppia \u00e8 uscita al secondo turno.\nSi \u00e8 ritirata nel 2008."}
{"id": "9176049", "revid": "123977259", "url": "https://it.wikipedia.org/wiki?curid=9176049", "title": "Suore di Nostra Signora di F\u00e1tima", "text": "Le Suore di Nostra Signora di F\u00e1tima (in inglese \"Sisters of Our Lady of Fatima\"; sigla \"F.S.\") sono un istituto religioso femminile di diritto pontificio.\nStoria.\nLa congregazione, detta in origine delle missionarie di San Francesco Saverio, fu fondata il 29 giugno 1892 a Bellary dal sacerdote Francis Xavier Kroot, della Societ\u00e0 missionaria di San Giuseppe di Mill Hill.\nLa formazione delle prime aspiranti indiane fu affidata alle suore del Buon Pastore di Bellary e la prima professione dei voti ebbe luogo l'8 settembre 1895. Joseph Colgan, arcivescovo di Madras, eresse la comunit\u00e0 in congregazione religiosa il 29 giugno 1896.\nIl 25 marzo 1951 l'istituto ottenne dal vescovo del luogo, Andrew Alexis D'Souza, l'autorizzazione a trasferire casa-madre e noviziato da Bellary a Poona: in quella occasione le religiose presero il nome di suore di Nostra Signora di F\u00e1tima.\nAttivit\u00e0 e diffusione.\nLe suore si dedicano all'educazione di bambini e adulti, alla visita ai malati e a opere missionarie e sociali.\nOltre che in India, sono presenti in Germania; la sede generalizia \u00e8 a Pune.\nAlla fine del 2015 l'istituto contava 462 religiose in 83 case."}
{"id": "9176052", "revid": "37401", "url": "https://it.wikipedia.org/wiki?curid=9176052", "title": "Catena parlata", "text": "In linguistica, la catena parlata, o parlato connesso (specie tra gli ingegneri della voce, dall'inglese \"connected speech\") \u00e8 la sequenza di foni linguistici contenuti in un enunciato composto da almeno due parole. Pressoch\u00e9 lo stesso \u00e8 il senso del termine fonia, con cui si intende l'\u00abemissione linguistica, considerata nella sua materialit\u00e0 inanalizzata\u00bb.\nL'espressione \"catena parlata\" intende rinviare al fatto che le parole risultano concatenate secondo una data sintassi e fonotassi (alcuni fenomeni, come ad esempio il raddoppiamento fonosintattico, si danno solo in presenza di almeno due parole).\nIn generale, la pronuncia nella catena parlata \u00e8 assai meno accurata che nella pronuncia di parole isolate, essendo la prima caratterizzata da fenomeni di riduzione."}
{"id": "9176057", "revid": "37401", "url": "https://it.wikipedia.org/wiki?curid=9176057", "title": "Catena del parlato", "text": ""}
{"id": "9176063", "revid": "37401", "url": "https://it.wikipedia.org/wiki?curid=9176063", "title": "Parlato connesso", "text": ""}
{"id": "9176067", "revid": "123720686", "url": "https://it.wikipedia.org/wiki?curid=9176067", "title": "La vittoria della fede (dipinto)", "text": "La vittoria della fede (\"The Victory of Faith\") \u00e8 un dipinto del pittore irlandese Saint George Hare, realizzato tra il 1889 e il 1891 e oggi conservato nella National Gallery of Victoria a Melbourne.\nStoria.\nIl dipinto venne esposto alla fiera colombiana di Chicago nel 1893 e al Salon di Parigi dell'anno successivo (con il titolo francese \"Une victoire de la foi\"). L'opera venne donata anonimamente al museo di Melbourne nel 1905.\nDescrizione.\nIl dipinto \u00e8 ambientato nella Roma imperiale e raffigura due donne cristiane, una dalla pelle bianca e l'altra dalla pelle scura, che dormono su un mucchio di paglia, nell'attesa di venire sbranate dalle belve che si trovano in alto a sinistra, nascoste dall'oscurit\u00e0. Sul muro sono presenti dei graffiti con alcuni simboli cristiani, come la croce e il chi-rho. Il dottor F.W. Boreham afferm\u00f2 che la nudit\u00e0 dei due soggetti del dipinto \u00e8 simbolica dato che, in quanto condannate come martiri cristiane, le due donne sono state spogliate di tutto. Nonostante la morte sia vicina, le due donne riposano dolcemente e sui loro volti si notano delle espressioni serene.\nSecondo Joseph R. Roach, questo quadro \u00e8 influenzato dall'arte erotica di epoca vittoriana e dall'opera teatrale \"The Octoroon\" di Dion Boucicault. Sempre secondo Roach, la martire dalla pelle bianca sembra emergere dalla sua compagna dalla pelle scura, mentre secondo la scrittrice Della Pollock il contatto della sua mano con il braccio della compagna evidenzia un desiderio sessuale proveniente anche dalla donna pi\u00f9 bianca.\nIl quadro potrebbe ispirarsi alla leggenda di Perpetua e Felicita, due martiri cristiane venerate come sante."}
{"id": "9176068", "revid": "123720687", "url": "https://it.wikipedia.org/wiki?curid=9176068", "title": "The Victory of Faith", "text": ""}
{"id": "9176073", "revid": "380453", "url": "https://it.wikipedia.org/wiki?curid=9176073", "title": "Grises de Humacao", "text": "Il nome Grises de Humacao si riferisce a diverse squadre sportive portoricane:"}
{"id": "9176074", "revid": "1318658", "url": "https://it.wikipedia.org/wiki?curid=9176074", "title": "Regione Nordoccidentale", "text": "La regione Nordoccidentale (ufficialmente Western North Region, in inglese) \u00e8 una regione del Ghana, il capoluogo \u00e8 la citt\u00e0 di Wiawso.\nDistretti.\nLa regione \u00e8 suddivisa in 9 distretti"}
{"id": "9176103", "revid": "377529", "url": "https://it.wikipedia.org/wiki?curid=9176103", "title": "Giovanni Vento", "text": "Ha firmato numerosi articoli e interventi critici tra il 1952 e il 1964. Fra il 1960 e il 1970 \u00e8 passato dietro la macchina da presa, realizzando 13 tra corti e mediometraggi, firmati in proprio e a quattro mani con Massimo Mida, partecipando anche al lungometraggio collettivo \"I misteri di Roma\" (1963). Il suo unico lungometraggio di finzione, \"Il nero\" (1967), bench\u00e9 presentato in anteprima mondiale al Festival di Berlino, non \u00e8 mai stato distribuito commercialmente nelle sale. Il restauro digitale di una copia positiva del film, realizzato dal Museo nazionale del cinema, in collaborazione con Compass Film, \u00e8 stato presentato dal Torino Film Festival (38\u00aa edizione).\nBiografia.\nGiovanni Vento nasce a Roma il 27 dicembre 1927, come viene riportato dalla raccolta di poesie \"Il mio quartiere\" (1952), oppure il 29, come risulta all\u2019Anagrafe di Roma. Ha una sorella gemella, Giuseppina, viene dopo Luigi, Maria, Virginia e Anna ed \u00e8 seguito da Rodolfo Mario. I genitori, Carmine Vento ed Onesta (detta Ernesta) Di Iorio, vengono da una famiglia modesta, originaria del quartiere operaio di San Lorenzo, e si guadagnano da vivere gestendo un banco di ortofrutta al mercato.\nIl 19 luglio 1943 i bombardamenti alleati sulla Capitale colpiscono anche lo stabile in via dei Latini dove viveva la famiglia Vento, ferendo al volto seriamente la madre Ernesta, il padre e lo stesso Giovanni, rendendo inagibile l\u2019appartamento. La famiglia si reca sfollata per qualche tempo a Roccamonfina, paese d\u2019origine di Ernesta, in provincia di Caserta.\nUnico della famiglia a proseguire gli studi, Giovanni si diploma in ragioneria e nel 1952 si iscrive all\u2019Universit\u00e0 di Napoli \u201cL\u2019Orientale\u201d, recandosi nel capoluogo partenopeo per qualche tempo, ospite della sorella Maria. Sempre nel 1952, a Roma viene pubblicata in trecento copie numerate la raccolta di poesie \"Il mio quartiere\" per l\u2019editore Il Canzoniere. Nello stesso anno, Vento pubblica la sua prima recensione, su Miracolo a Milano (Vittorio De Sica, 1952), per il bimestrale \"Ionia: rassegna bimestrale di lettere e arti\".\nDal 1952 inizia a collaborare regolarmente con testate della sinistra storica, da l'Unit\u00e0 a Patria Indipendente, pubblicando numerosi articoli e approfondimenti di argomenti cinematografico anche su riviste centrali nel panorama della \u201cbattaglia delle idee\u201d negli anni Cinquanta e Sessanta, come Filmcritica, Cinema Nuovo e Cinema 60, che contribuisce a fondare. In prima linea nel dibattito sul cinema italiano d\u2019impegno civile e nella lotta a difesa del neorealismo e contro la censura, nel 1959 scrive a quattro mani con Massimo Mida il volume di studi \"Cinema e resistenza\".\nDal 1960 passa alla regia, facendo alcune esperienze di gavetta, accanto ai registi Luigi Di Gianni, Massimo Mida, Luigi Filippo D'Amico e soprattutto Carlo Lizzani, a cui lo lega un rapporto di amicizia duraturo. Dal 1961 al 1965, fa l\u2019aiuto regista sul set di diversi lungometraggi e film a episodi di Lizzani, da \"L'oro di Roma\" (1961), in cui compare anche in un cameo, a \"La guerra segreta\" (1965) e cura l\u2019edizione del volume dedicato al film L\u2019oro di Roma, pubblicato dall\u2019editore Cappelli.\nIl suo primo cortometraggio firmato come regista, \"Donne di Lucania\" (1961) descrive la vita dura di alcune donne del popolo che vivono tra Potenza, Abriola e altri centri minori, dedite a lavori umili e in qualche caso usuranti. Come gli altri diretti fino al 1964, sar\u00e0 prodotto dalla Corona Cinematografica.\nNel 1962 partecipa, insieme ad altri 13 tra registi e registe, al lungometraggio documentario collettivo \"I misteri di Roma\", ideato e supervisionato da Cesare Zavattini, che racconta aspetti inconsueti della Capitale, e viene presentato alla Mostra di Venezia fuori concorso nel 1963. Nel film Vento compare in scena, mentre intervista un prete alla Stazione Termini sulla sua fede religiosa. Da diverse testimonianze, risulta che abbia diretto la scena girata al Gianicolo di notte, in cui viene raccontato lo scambio di messaggi tra detenuti del carcere di Regina Coeli e loro parenti o amici.\nSempre nel 1963, Vento codirige il mediometraggio documentario \"Uomini e classi\", cofirmato con Massimo Mida e girato in vari stabilimenti Italsider, che ottiene il visto di censura nel 1965. Nello stesso anno dirige anche i cortometraggi documentari \"Frammenti di verit\u00e0 su Regina Coeli\" (l'unico irreperibile, al momento) e \"Giovanni Prisco\", dedicato all\u2019omonimo scrittore napoletano.\nNel 1964, Vento realizza quattro cortometraggi documentari. \"I bambini di Napoli\" e \"\u2019O balcone\" raccontano una Napoli minore, alle prese col problema dei bambini di strada e ripresa nel teatro quotidiano di vita che si esprime nel rapporto tra balconi e vicoli del centro storico: frammenti dei due cortometraggi sono stati inseriti nel 2010 all'interno del film-omaggio alla canzone napoletana \"Passione\" di John Turturro. \"Cronaca di una delusione\" filma un incontro-confessione di Vento a Milano con lo scrittore Luciano Bianciardi, autore de \"La vita agra\". Sempre a Milano, Vento gira \"I terroni\", in cui raccoglie le testimonianze di alcuni operai, artigiani e piccoli commercianti di origini meridionali trapiantati, non senza rimpianti, nel capoluogo lombardo.\nNel 1965, Vento inizia a girare quello che sar\u00e0 destinato ad essere il suo unico lungometraggio di finzione, \"Il nero\". Scritto insieme a Lucio Battistrada e a Franco Brocani, prodotto da una piccola societ\u00e0 indipendente e con un cast tecnico e artistico composto in larga parte di giovani, non senza qualche significativa eccezione, come gli attori Andrea Checchi e Regina Bianchi, il direttore della fotografia Aiace Parolin e il compositore Piero Umiliani, il film racconta con uno stile narrativo libero e fortemente debitore delle nouvelles vagues internazionali il passaggio alla condizione adulta di alcuni giovani sulla ventina. I due elementi principali di novit\u00e0 sono rappresentati dallo sguardo su una Napoli lontana dagli stereotipi, moderna e cosmopolita e dal fatto che alcuni dei protagonisti, che portano gli stessi nomi degli interpreti, sono afrodiscendenti. Silvano (Silvano Manera) e Mario (Mario Monaco) sono due \u00abfigli della guerra\u00bb o \u00abfigli della Madonna\u00bb come vengono chiamati a Napoli, nati tra 1945 e 1946 da soldati afroamericani della Quinta Armata di stanza nel capoluogo campano e da donne del luogo, e talora oggetto di abbandoni e discriminazioni, come ricorda la canzone popolare \"Tammurriata nera\". Con loro anche Joy (Joy Nwosu), legata sentimentalmente a Silvano, una giovane studentessa nigeriana di arpa che studia al conservatorio di Napoli.\nBench\u00e9 presentato con un certo successo fuori concorso al Festival di Berlino il 30 giugno 1967, \"Il nero\" non riesce a trovare un distributore e per anni viene visto solo in sporadiche proiezioni riservate perlopi\u00f9 ad addetti ai lavori. Nonostante l\u2019apprezzamento manifestato nel 1968 dal Movimento studentesco e ripetute iniziative di sostegno promosse da diversi critici tra il 1969 e il 1970, Vento deve rassegnarsi a vedere il proprio film mai distribuito in sala.\nTra il 1967 e il 1970 il regista realizza altri cinque cortometraggi, prodotti perlopi\u00f9 dall\u2019Unitelefilm (\"Marvellous Gun\", 1967; \"C.R.\", 1970), dalla Sezione Stampa e Propaganda del Partito Comunista Italiano (\"Comunisti\", 1968) o ancora dalla Corona (\"Africa in casa\", 1968). In questi ultimi brevi lavori documentari, il cui soggetto e testo di commento \u00e8 scritto spesso in collaborazione o in proprio da altri, come Gianni Toti, Felice Chilanti, Giovanni Puma o Giovanni Senzani, Vento continua a raccontare storie di gruppi e soggetti subalterni, marginali, come reduci dell\u2019Africa coloniale, ragazzi, giovani afroamericani in lotta contro la violenza razziale, rom della Camargue, detenuti nelle carceri minorili.\nNel 1971 Vento si ritira dalle scene, collaborando per circa tre anni con il fratello minore Rodolfo Mario alla commercializzazione di lampade artistiche prodotte dalla New Lamp, manufatti pregiati che ancora oggi vengono battuti in famose case d\u2019aste. Unica altra collaborazione cinematografica negli anni Settanta, quella alla sceneggiatura del film d\u2019esordio \"Un'emozione in pi\u00f9\" di Francesco Longo, premiato nel 1979 con diversi riconoscimenti al 27\u00b0 Festival di San Sebastian, tra cui il Premio Donostia per i registi esordienti e il Premio FIPRESCI.\nSposato nel 1953 con la genovese Margherita Garzoglio, Giovanni Vento ha avuto due figlie: Emilia ed Elena. Legato sentimentalmente per qualche tempo a Joy Nwosu, ha collaborato alla realizzazione del saggio critico a sua firma \"Cinema e Africa nera\" (1968; nuova edizione 2014).\nMor\u00ec all\u2019et\u00e0 di 52 anni per un tragico incidente domestico avvenuto il 9 gennaio 1979. La sua scomparsa, passata inosservata ai pi\u00f9, fu ricordata solo a distanza di mesi con un articolo commemorativo su \"Cinema 60\". Vento \u00e8 sepolto in una tomba di famiglia, custodita a Roma, presso il Cimitero del Verano.\nOpere.\nVento \u00e8 autore di diverse decine di articoli e alcuni volumi a stampa. "}
{"id": "9176105", "revid": "149485", "url": "https://it.wikipedia.org/wiki?curid=9176105", "title": "Burhan Akbudak", "text": ""}
{"id": "9176140", "revid": "6923", "url": "https://it.wikipedia.org/wiki?curid=9176140", "title": "Let's Go (film 1923)", "text": "Let's Go \u00e8 un film del 1923, diretto da William K. Howard.\nTrama.\nIl viaggio di Barry Macklin verso Hillsboro \u00e8 quanto meno movimentato. Innanzitutto perch\u00e9 inseguito da due poliziotti che volevano arrestarlo per (abituale) eccesso di velocit\u00e0: egli fugge in auto, poi su una moto che ha rubato, infine a piedi. Scala alte torri, si arrampica sugli edifici, si getta da un ponte sul tetto di un treno in corsa \u2013 acrobazia, quest'ultima, che fa s\u00ec che egli riesca finalmente a seminare gli inseguitori. Ma sul treno, dove dovr\u00e0 passare la notte, incontra alcuni malviventi che tentano di rubargli la giacca e il denaro: se ne fa amico uno, \"Dip\" McGurk, ma con gli altri deve lottare finch\u00e9 non salta gi\u00f9 dal treno.\nBarry era stato mandato a Hillsboro dal padre Andrew, proprietario della Macklin Cement Company, in primo luogo per levarselo di torno, e in seconda istanza per cercare di risolvere il caso di un mancato pagamento da parte del sindaco della citt\u00e0, Ezra Sprowl, che si era rifornito dai Macklin per la ripavimentazione delle strade comunali. Nella cittadina egli fa la conoscenza di Lucy, figlia dello sceriffo Jake Frazer, comandante della polizia municipale, criticato perch\u00e9 non mandava in prigione nessuno: per questo motivo Barry, quando reincontra Dip, gli chiede di farsi arrestare in modo da preservare il lavoro di Jake.\nDip svaligia la cassaforte dell'ufficio del sindaco; poi, sentiti dei rumori, si nasconde. Stanno entrando il sindaco Sprowl e suo figlio: Dip sente una loro conversazione in cui si dicono soddisfatti dell'avvenuto furto, perch\u00e9 in tal modo non avranno problemi a spiegare l'ingiustificata mancanza dei fondi comunali stanziati per la pavimentazione, che i due avevano stornato a proprio personale tornaconto. Poi Dip e Barry si perdono di vista.\nDip si autodenuncia, ma lo sceriffo Jake, in seguito a qualche considerazione filosofica, si rifiuta di arrestarlo. Il consiglio comunale depone Jake dalla sua carica, che viene assunta da Ollie Banks: nel corso del suo discorso di insediamento, nel quale promette che nella cittadina regneranno l'ordine e la tranquillit\u00e0, l'aula comunale \u00e8 scossa dall'esplosione della cassaforte dell'ufficio postale, posta al piano sottostante, che due malviventi avevano svaligiato.\nBarry promette a Banks di recuperare il maltolto. E ricominciano gli inseguimenti a catena, e sono di nuovo tuffi, arrampicate, salti, furti di cavalli e botte. Banks scatena i suoi due slanciati segugi, che gli si rivolgono contro, ragion per cui si dimette dalla carica che passa di nuovo a Jake, al quale Barry consegna gli svaligiatori e il bottino. Dip si ripresenta e racconta quanto aveva udito dire dal sindaco Sprowl e da suo figlio. Jake ha ora qualcuno da mettere in galera (e la Macklin Cement verosimilmente pu\u00f2 farsi pagare).\nPoco tempo dopo Andrew J. Macklin si complimenta col figlio, al quale in precedenza non aveva dato molta fiducia, per aver risolto il caso, e soprattutto per il nuovo apporto alla famiglia, ora che Barry ha sposato Lucy Frazer.\nOllie Banks ha scambiato i segugi con un bel cagnolino.\nProduzione.\nIl titolo di lavorazione era \"Fast Freight\"; le riprese hanno avuto inizio ai primi di luglio del 1923.\nLa pellicola, per l'uscita statunitense, constava di 6 rulli per una lunghezza totale di 1584 metri. Ne rimangono copie presso la EmGee Film Library (positiva, formato 16mm) e presso collezioni private (positive, 16mm e 8mm).\nDistribuzione.\nDistribuito dalla Truart Film Corporation, il film \u00e8 uscito nelle sale cinematografiche statunitensti nel novembre del 1923.\n\"Let's Go\" \u00e8 stato edito in DVD nel 1914 dalla Alpha Video (insieme a \"Laughing at Danger\"), e nel 2015 a cura della Grapevine Video, munito di colonna sonora. Il film \u00e8 visionabile sulla piattaforma YouTube.\nAccoglienza.\nSu Variety del 13 dicembre 1923 possiamo leggere: \"Questo \u00e8 il primo di una serie di film di Richard Talmadge che verranno distribuiti dalla Truart. Non c'\u00e8 bisogno di dire che, quasi sotto ogni aspetto, \u00e8 di gran lunga il migliore fra i lungometraggi di Richard Talmadge. (\u2026) La cosa pi\u00f9 notevole sono le didascalie, opera di Ralph Spence. Un pubblico attento trover\u00e0 molto umorismo nel lavoro di Spence. Talmadge non \u00e8, qui, molto differente che nei suoi film precedenti. La storia \u00e8 costruita appositamente su di lui, in modo che abbia la possibilit\u00e0 di mostrare i suoi salti e le acrobazie varie.\""}
{"id": "9176142", "revid": "1543377", "url": "https://it.wikipedia.org/wiki?curid=9176142", "title": "Battaglia di Jerez", "text": "La battaglia di Jerez si svolse nel 1231 nella citt\u00e0 spagnola di Jerez de la Frontera dove le truppe del re Ferdinando III di Castiglia attaccarono quelle dell'emiro Ibn Hud della Taifa di Murcia. La battaglia \u00e8 tradizionalmente vista come la fine delle autorit\u00e0 di Ibn Hud e l'ascesa del suo successore Muhammad I del Sultanato di Granada.\nLa battaglia.\nNell'aprile 1231, Ferdinando III di Castiglia ordin\u00f2 una spedizione di algaras. Questo gruppo part\u00ec da And\u00fajar verso Cordova lasciando una scia di distruzione sul loro cammino. Hanno fatto irruzione a Palma del R\u00edo uccidendo molti abitanti, poi procedettero verso Siviglia per poi aggirarla. La spedizione procedette verso Jerez e Vejer accampandosi vicino al fiume Guadalete. Con ogni probabilit\u00e0 questa operazione aveva lo scopo di distrarre Ibn Hud sulla frontiera, e che ci riusc\u00ec nel frattempo. L'emiro Ibn Hud insegu\u00ec e cattur\u00f2 la spedizione, ma nella battaglia successiva le sue truppe furono sconfitte e subirono pesanti perdite, permettendo ai cristiani di portare con loro un consistente bottino. A livello strategico, l'incursione ebbe successo in quanto permise la cattura di Quesada da parte di un contingente dell'esercito dell'Arcivescovo Rodrigo Jim\u00e9nez de Rada, ordinato anch'egli ad aprile da Ferdinando.\nComandante castigliano.\nNon \u00e8 chiaro chi guid\u00f2 la spedizione castigliana. \u00c8 indiscusso che \u00c1lvaro P\u00e9rez de Castro fosse presente e potrebbe essere stato al comando dell'esercito. Un riferimento all'Infante Alfonso nella cronaca cristiana \u00e8 stato interpretato come il fratello del re, Alfonso di Molina, o il figlio del re, il futuro Alfonso X di Castiglia. La \"Primera Cr\u00f3nica General\" (1906) lo interpret\u00f2 come Molina, e cos\u00ec fece lo storico Derek William Lomax nel 1978. Tuttavia, lo storico Gonzalo Mart\u00ednez Diez concluse nel 2000 che si trattava del figlio del re, a causa di un passaggio che descrive l'Infante come \"molto giovane\" e sotto \"la protezione di \u00c1lvaro P\u00e9rez de Castro che guid\u00f2 le truppe\". Lo storico spagnolo Julio Gonz\u00e1lez era a conoscenza di entrambe le interpretazioni, ma nel 1946 ritenne altamente improbabile che il figlio di Ferdinando fosse coinvolto in una azione militare in cos\u00ec giovane et\u00e0. Una biografia del 2003 di Alfonso X lo colloca anche al fianco di \u00c1lvaro P\u00e9rez de Castro nella campagna di incursioni del 1231, inclusa la battaglia.\nAssedio del 1261.\nAl tempo dell'assedio, la citt\u00e0 di Jerez era una delle diverse enclavi musulmane autonome rimaste dopo la caduta di Ibn Hud e la conquista da parte di Ferdinando. Nonostante i regni di Granada, Murcia e Niebla, molte piccole citt\u00e0-stato mantennero una indipendenza precaria. Al momento dello scontro Jerez era comandata da Ibn Abit.\nDopo che Alfonso prese il posto del padre nel 1252, molte citt\u00e0 autonome come Arcos, Jerez, Lebrija, Medina-Sidonia e Vejer, che furono sottomesse da Ferdinando e che accettarono di pagare un tributo al sovrano dopo l'assedio di Siviglia del 1248, rifiutarono successivamente di continuare a pagare ad Alfonso. Nel 1253 Alfonso obblig\u00f2 la citt\u00e0 di Jerez a pagare il tributo ed il fratello Enrico costrinse Arcos e Lebrija ad arrendersi. In seguito Alfonso si rifiut\u00f2 di ricompensare Enrico ed il fratello si ribell\u00f2, cerc\u00f2 di conquistare Niebla ma venne sconfitto da Nu\u00f1o Gonz\u00e1lez de Lara nel 1255 e fu punito con l'esilio.\nNella primavera del 1261, Alfonso con l'aiuto di Muhammad I pose Jerez sotto assedio per un mese prima che i cittadini aprirono delle negoziazioni di resa di loro spontanea iniziativa. Temendo che i preziosi frutteti ed uliveti intorno alla citt\u00e0 potessero essere distrutti da una guerra prolungata, si offrirono di sottomettersi ad Alfonso e pagare il tributo che avevano annualmente dato ad Ibn Abit se il re avesse lasciato a loro il controllo delle loro propriet\u00e0. Poich\u00e9 aveva ancora difficolt\u00e0 a portare coloni cristiani a Siviglia, Alfonso accolse la richiesta dei cittadini. Questi ultimi poi diedero un ultimatum a Ibn Abit se fare i conti con il sovrano o andarsene, e l'emiro decise per la seconda opzione ma non prima di negoziare la sua resa, guadagnando un salvacondotto per lui e tutte le sue propriet\u00e0.\nDopo la resa, Alfonso mise Nu\u00f1o Gonz\u00e1lez de Lara a capo dell\"'alc\u00e1zar\" col titolo di \"alcalde\", poi l'autorit\u00e0 di quest'ultimo venne delegata al cavaliere Garc\u00eda G\u00f3mez Carrillo ed musulmani di Jerez rimasero in possesso delle loro case e propriet\u00e0 dentro e fuori le mura."}
{"id": "9176146", "revid": "792821", "url": "https://it.wikipedia.org/wiki?curid=9176146", "title": "Plinio Pinna Pintor", "text": "Biografia.\nQuinto figlio, dopo quattro sorelle, del ginecologo Arturo Pinna Pintor, Plinio Pinna Pintor consegue la licenza liceale al Liceo Alfieri di Torino nel 1939, per poi iscriversi alla Facolt\u00e0 di Medicina. Gi\u00e0 nel periodo degli studi liceali la frequentazione di amici delle sorelle, come Carlo e Alessandro Galante Garrone, lo orienta verso l'antifascismo. Dal 1940 \u00e8 poi decisivo, in campo politico e culturale, il rapporto con il lontano cugino Giaime Pintor, che ha tre anni pi\u00f9 di lui. Giaime, che \u00e8 spesso a Torino per i lavori della Commissione d'Armistizio con la Francia e per la collaborazione con la casa editrice Einaudi, si lega di stretta amicizia con i cugini torinesi. Amico di Giaime \u00e8 anche il filosofo Felice Balbo, che per primo alla fine dell'estate del 1943 introduce Plinio alla conoscenza del marxismo. Se nel periodo tra il 25 luglio e l'8 settembre Plinio \u00e8 infatti vicino a Giustizia e Libert\u00e0, dopo l'8 settembre entra a far parte della rete cospirativa guidata dal dirigente comunista Luigi Capriolo, che cerca di gettare le basi della futura lotta armata contro i nazifascisti. Su suggerimento di Luigi Capriolo, nell'autunno del 1943, tenta con l'amico Paolo Boringhieri di organizzare in Val d'Ayas nuclei partigiani fra la popolazione locale e i reduci di guerra, ma senza successo. Tra la fine del 1943 e l'ottobre del 1944 il suo impegno principale si concentra allora nella propaganda tra gli studenti: stampa e diffusione di manifestini, interruzione delle lezioni e degli esami universitari per convogliare gli studenti verso le formazioni partigiane, raccolta di fondi e medicinali, distribuzione clandestina delle pubblicazioni del Fronte della Giovent\u00f9 e, a partire dall'agosto del 1944, del periodico Combattere. Ai primi di ottobre del 1944, ricercato dalla polizia, lascia Torino per unirsi, in Val Luserna, alla 105\u00b0 Brigata garibaldina Carlo Pisacane, allora comandata da \u201cRomanino\u201d (Mario Abruzzese), sostituito di l\u00ec a poco da Riccardo Di Nanni. Il suo nome di partigiano \u00e8 \u201cSimone\u201d. Un nuovo incarico lo aspetta il 4 dicembre: dalla val Luserna viene trasferito a Villar di Bagnolo, dove il vice comandante di brigata \u201cBalestrieri\u201d (Luigi Felice Burdino) gli affida l'organizzazione di un corso di infermieristica. Spesso ospitato, nei mesi successivi, al Palass dei conti Malingri - antica residenza nobiliare che diventa, grazie ai suoi proprietari, il barone Vittorio Oreglia d'Isola e la moglie, un porto sicuro per i partigiani della valle - partecipa alle animate discussioni in cui il comandante comunista \u201cBarbato\u201d (Pompeo Colajanni) si confronta con Leletta d'Isola, la figlia maggiore del barone, monarchica e profondamente cattolica. Congedato alla Liberazione con il grado di tenente onorario, si laurea in medicina nel 1946 e consegue la specializzazione in cardiologia nel 1954. Nel 1947 si sposa con Nicolette Turin, gi\u00e0 sua fidanzata negli anni della Resistenza; dal matrimonio nasceranno tre figli, Marco nel 1950, Luca nel 1952 e Neri nel 1957. Il suo impegno politico proseguir\u00e0 nel dopoguerra: iscritto al Partito Comunista sino al 1989, nel 1956 ospiter\u00e0 in casa sua alcune riunioni congiunte della cellula \u201cGiaime Pintor\u201d della casa editrice Einaudi e del gruppo torinese dei medici comunisti, allo scopo di ottenere dal vertice del partito la condanna dell'intervento sovietico in Ungheria. Attivo nella sezione del partito della Crocetta, \u00e8 particolarmente presente nel dibattito politico sulla sanit\u00e0 pubblica e privata. \nNel 1951, alla morte del padre, assume la direzione della clinica da lui fondata nel 1904. All'originario centro ostetrico-ginecologico si aggiungono chirurgia generale, radiologia, gastroenterologia, cardiologia, ortopedia, urologia; nuovi servizi specialistici che richiedono, dagli anni '50 agli anni '80, costanti aggiornamenti tecnologici e una sopraelevazione di due piani della sede, i posti letto salgono da 60 a 100, si sviluppano nuovi servizi diagnostici specialistici e ben presto la clinica diventa un punto di riferimento della citt\u00e0 e non solo.\nSotto la sua guida, la Clinica Pinna Pintor, cresce e si rinnova. Cresce anche il conflitto interiore alimentato dal suo ruolo di imprenditore di sanit\u00e0 privata che cerca di conciliare le esigenze aziendali con le proprie convinzioni politiche maturate prima nel gruppo di intellettuali che si ispira a Felice Balbo e poi con la militanza nel PCI. Ed \u00e8 proprio in risposta alle esigenze di composizione delle contraddizioni dell'imprenditore sanitario privato e uomo di sinistra che sente di dover pagare un debito di carattere sociale che nel 1977 Plinio Pinna Pintor d\u00e0 vita alla Fondazione Arturo Pinna Pintor per ricerche nell'ambito della medicina multidisciplinare e della verifica di qualit\u00e0 di cure e tecnologie mediche, dedicata alla memoria del padre. I temi di ricerca sviluppati saranno, negli anni, ispirati dalla esperienza dell'attivit\u00e0 della Clinica e dai dibattiti aperti dalla comunit\u00e0 scientifica.\nNel periodo della sua attivit\u00e0 (1977-2015) la Fondazione Arturo Pinna Pintor ha erogato 77 borse di studio a giovani ricercatori, sostenuto pi\u00f9 di 200 ricerche con relative pubblicazioni su riviste italiane e internazionali, organizzato 106 simposi monotematici e corsi di formazione e messo a disposizione del pubblico la sua biblioteca ricca di pi\u00f9 di 3.000 volumi e abbonamenti a 54 riviste scientifiche.\nQuando nel 1983 la clinica si dota della prima risonanza magnetica installata in Piemonte \u00e8 ormai uno degli ospedali privati pi\u00f9 importanti di Torino. In questi stessi anni decolla un progetto di collaborazione cardiochirurgica con l'Ospedale St. Antonius di Utrecht per rispondere alla imponente domanda di chirurgia coronarica alla quale le strutture pubbliche non erano in grado di rispondere tempestivamente se non con lunghe liste di attesa e migrazione oltre frontiera. Nel 1985 la Clinica inizia ad effettuare, per la prima volta in Piemonte, l'angioplastica coronarica, affidata al prof. J. P. Ernst del St. Antonius di Utrecht: da allora fino al 2001 (anno in cui \u00e8 cessata l'attivit\u00e0 di cardiochirurgia) gli interventi cardiochirurgici sono stati pi\u00f9 di 3.800, le coronarografie e angioplastiche pi\u00f9 di 8.400, attivit\u00e0 che hanno fruttato alla Clinica il riconoscimento ministeriale di \u201cstruttura di alta specializzazione\u201d. \u00c8 da ricordare in questo campo il positivo esperimento di collaborazione fra \u201cpubblico\u201d e \u201cprivato\u201d svoltosi fra il 1997 e il 2001: la sala angiografica e il personale paramedico della Clinica vengono messi a disposizione di quattro Presidi Ospedalieri di Torino e provincia, consentendo a tali presidi\u00a0 di raggiungere la numerosit\u00e0 di procedure per ottenere l'autorizzazione\u00a0regionale allo svolgimento di attivit\u00e0 emodinamica ed angioplastica coronarica.\nNel 2001 per\u00f2 il partenariato pubblico privato per la cardiochirurgia entra in crisi dopo l'entrata in vigore delle legge finanziaria che dimezza i fondi destinati alla assistenza indiretta, e la clinica, non accreditata con il SSN, risente sempre di pi\u00f9 dei contraccolpi della crisi economica che ha colpito la sua clientela di riferimento, la media e alta borghesia torinese e della forte concorrenza rappresentata dall'aumento dell'offerta e dal miglioramento della qualit\u00e0 della sanit\u00e0 pubblica e privata accreditata. Neanche l'entrata del gruppo Humanitas nell'assetto societario e l'introduzione di tecnologie di avanguardia come il robot chirurgico e l'inaugurazione del nuovo punto nascita nel 2004 riescono a frenare la crisi finanziaria della clinica che gi\u00e0 a partire dal 1997 per contenere i costi di gestione era dovuta a ricorrere a ristrutturazione dei reparti e a misure di riduzione dell'orario del personale. Ogni sforzo di rilancio risulta vano, la situazione debitoria nei confronti delle banche si aggrava e si arriva nell'aprile 2014 alla amministrazione concordata e nell'ottobre 2015 la Clinica Pinna Pintor viene acquisita dal Policlinico di Monza che ne assume il pieno controllo e la famiglia del fondatore, Arturo Pinna Pintor, esce di scena. Plinio Pinna Pintor muore, nella clinica cui ha dedicato tanta parte della sua vita, il 21 settembre del 2016."}
{"id": "9176147", "revid": "104458", "url": "https://it.wikipedia.org/wiki?curid=9176147", "title": "Manuela Lieb", "text": "Biografia.\nSpecialista delle prove tecniche originaria di Weerberg, la Lieb debutt\u00f2 in campo internazionale ai Mondiali juniores di Madonna di Campiglio 1988; l'anno dopo, nella rassegna iridata giovanile di Aleyska 1989, vinse la medaglia di bronzo nello slalom speciale. In Coppa Europa nella stagione 1990-1991 si piazz\u00f2 2\u00aa nella classifica generale; in Coppa del Mondo ottenne il primo piazzamento il 6 gennaio 1993 a Maribor in slalom gigante (25\u00aa) e tale risultato sarebbe il migliore della Lieb nel massimo circuito internazionale, in cui prese per l'ultima volta il via il 28 gennaio 1996 a Saint-Gervais-les-Bains in slalom speciale (20\u00aa). Si ritir\u00f2 al termine di quella stessa stagione 1995-1996 e la sua ultima gara fu uno slalom speciale FIS disputato il 2 marzo a Hinterthiersee; non prese parte a rassegne olimpiche o iridate."}
{"id": "9176148", "revid": "404449", "url": "https://it.wikipedia.org/wiki?curid=9176148", "title": "Silvio Tongiani", "text": "Biografia.\nNato a Massa nel 1931, esercit\u00f2 la professione di geometra e sempre al Partito Comunista Italiano, del quale fu anche segretario provinciale.\nFu sindaco di Massa dal settembre 1975 all'agosto 1980, primo e unico sindaco comunista della citt\u00e0, ed \u00e8 principalmente ricordato per il suo impegno nella costruzione delle case popolari.\nSposato con Nunzia Sabato, fu padre di quattro figli: Stefania, Mirella, Elisa e Giuseppe. Mor\u00ec a Massa il 10 giugno 2018."}
{"id": "9176166", "revid": "599013", "url": "https://it.wikipedia.org/wiki?curid=9176166", "title": "Ra\u00ed Nascimento", "text": "Carriera.\nNato a Rio de Janeiro, all'et\u00e0 di 14 anni si trasferisce in Spagna dove gioca nei settori giovanili di Stadium Casablanca e Stadium Venecia prima di passare all'Alfind\u00e9n in settima divisione.\nNell'agosto 2016 viene acquistato dal , ma non pu\u00f2 esordire fino al gennaio seguente per alcuni problemi burocratici. Inizialmente assegnato alla squadra riserve, debutta l'8 gennaio in occasione dell'incontro di Tercera Divisi\u00f3n perso 4-2 contro il dove va subito a segno.\nIl 19 marzo seguente esordisce anche in prima squadra rimpiazzando Rolf Feltscher\u00a0nel secondo tempo del match perso 2-1 contro il ; il 27 aprile rinnova il suo contratto fino al 2021 ottenendo la promozione definitiva in prima squadra il 6 giugno seguente.\nIl 29 gennaio 2019 viene ceduto in prestito all' fino al termine della stagione; in seguito prolungato anche per tutta la stagione 2019-2020.\nDopo il rientro viene confermato in prima squadra ed il 28 settembre rinnova il proprio contratto fino al 2023; realizza la sua prima rete con il club aragonese il 5 gennaio 2021 nel match di Coppa del Re perso 2-1 contro l'.\nPoco utilizzato nel prosieguo della stagione, il 25 gennaio rescinde consensualmente il contratto con la societ\u00e0 e due giorni pi\u00f9 tardi si accasa al con cui firma fino al termine della stagione.\nIl 23 settembre 2021 fa ritorno in patria firmando un contratto annuale con il .\nStatistiche.\nPresenze e reti nei club.\n\"Statistiche aggiornate al 25 ottobre 2021.\""}
{"id": "9176168", "revid": "465169", "url": "https://it.wikipedia.org/wiki?curid=9176168", "title": "Anna Zaporozhanova", "text": ""}
{"id": "9176169", "revid": "640277", "url": "https://it.wikipedia.org/wiki?curid=9176169", "title": "Chiesina dei Pescatori", "text": "La chiesina dei Pescatori o del Porto o dei Marinai (chiamata anche \"chiesetta\" o semplicemente \"chiesa dei Pescatori\") \u00e8 un luogo di culto cattolico sito presso il porto di Viareggio nei pressi del Moletto Sanit\u00e0.\nStoria.\nL'edificio ospitava originariamente la Stazione Sanitaria Marittima, eretta dopo la Prima Guerra Mondiale e la successiva di Influenza Spagnola. \nNel corso della Seconda Guerra Mondiale questa infrastruttura fu abbandonata e in breve tempo cominci\u00f2 a versare in pessime condizioni.\nNel 1955 arriv\u00f2 a Viareggio Don Sirio Politi (1920-1988), prete operaio, che ottenne il permesso di realizzare qui una cappella con una piccola canonica. La chiesa non \u00e8 mai stata dedicata secondo le norme canoniche e liturgiche, pertanto non \u00e8 intestata ad alcun santo. \nDal 2002 le ceneri di Don Sirio Politi, sono conservate in questa chiesa.\nDescrizione.\nL\u2019edificio, pensato come espressione della devozione dei pescatori e dei lavoratori portali, comprende la chiesa, una piccola canonica e un campanile a vela, di mattoni rossi, restaurato nel 2006. L\u2019interno della chiesa, a navata unica, \u00e8 in stile marinaro: le panche sono fatte da massicce tavole di legno e catene navali, l\u2019acquasantiera \u00e8 una grande conchiglia, \u00e8 presente una statua della Madonna alla quale un\u2019ancora fa da piedistallo. Non sono presenti altari laterali e le pareti sono bianche e spoglie, ad eccezione di quella di fondo che \u00e8 costituita da ritagli di travertino con dipinti frasi e simboli religiosi in rosso. Su questa parete si trova il tabernacolo in ferro, il cui sportello \u00e8 decorato con due pezzi di catena saldati insieme a formare una croce. L\u2019altare \u00e8 un blocco di travertino, simile a quello di cui sono fatti bordi dei moli di Viareggio, ed \u00e8 sovrastato da un crocifisso in tavole di legno dipinte. \nLa parete esterna del complesso architettonico, che d\u00e0 sul canale Burlamacca, \u00e8 dipinta dal grande murale \"Il Cristo dei Pescatori\", realizzato da Menghino (Giovanni Lazzarini). \nLa chiesa \u00e8 circondata da un parco pubblico, un tempo noto come \"Parco della Pace\", oggi \"Piazza Medaglie d'oro di lunga navigazione\"."}
{"id": "9176171", "revid": "465169", "url": "https://it.wikipedia.org/wiki?curid=9176171", "title": "Courmayeur Ladies Open 2021 - Qualificazioni singolare", "text": "Le qualificazioni del singolare femminile del Courmayeur Ladies Open sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale. In caso di ritiro di una o pi\u00f9 giocatrici aventi diritto a queste sono subentrati le lucky loser, ossia le giocatrici che hanno perso nell'ultimo turno ma che avevano una classifica pi\u00f9 alta rispetto alle altre partecipanti che avevano comunque perso nel turno finale.\nLucky loser.\n&lt;ol start=\"2\"&gt;"}
{"id": "9176172", "revid": "599013", "url": "https://it.wikipedia.org/wiki?curid=9176172", "title": "Ivania Ortiz", "text": "Biografia.\nProviene da una famiglia molto legata alla pallavolo: suo padre Ariel fu un ex giocatore di baseball e direttore atletico della Universidad Metropolitana, oltre che allenatore di pallavolo; sua sorella Leira \u00e8 invece un'ex pallavolista. \nCarriera.\nClub.\nLa carriera di Ivania Ortiz inizia nei tornei scolastici portoricani, giocando per il . Dopo il diploma si trasferisce per un biennio negli Stati Uniti d'America, dove partecipa al campionato universitario di NCAA Division I con la , dal 2017 al 2018. \nTorna quindi a Porto Rico, dove firma il suo primo contratto da professionista con le , partecipando alla Liga de Voleibol Superior Femenino 2020. Nell'edizione seguente del torneo viene ingaggiata dalle , venendo premiata come miglior esordiente del torneo. Nel 2021 inizia a giocare parallelamente anche nella Liga Atl\u00e9tica Interuniversitaria con la .\nNazionale.\nDebutta in nazionale in occasione del campionato nordamericano 2021, dove conquista la medaglia d'argento."}
{"id": "9176175", "revid": "599013", "url": "https://it.wikipedia.org/wiki?curid=9176175", "title": "Barbara Raggl", "text": "Biografia.\nSpecialista delle prove tecniche originaria di Arzl im Pitztal, la Raggl debutt\u00f2 in campo internazionale ai Mondiali juniores di Maribor 1992 e Coppa del Mondo ottenne tre piazzamenti, tutti in slalom gigante nel 1993: il 5 gennaio a Maribor (18\u00aa), il 10 gennaio a Cortina d'Ampezzo (16\u00aa) e il 27 marzo a \u00c5re (18\u00aa). Ai Mondiali juniores di Montecampione/Colere 1993 vinse la medaglia d'argento nella combinata e a quelli di Lake Placid 1994 conquist\u00f2 la medaglia d'argento nello slalom speciale e nella combinata e quella di bronzo nello slalom gigante. Inattiva dal 1995 al 1999, si ritir\u00f2 al termine di quella stessa stagione 1998-1999 e la sua ultima gara fu uno slalom speciale FIS disputato il 9 aprile nella Paznauntal; non prese parte a rassegne olimpiche o iridate."}
{"id": "9176176", "revid": "465169", "url": "https://it.wikipedia.org/wiki?curid=9176176", "title": "Sana gurban", "text": ""}
{"id": "9176177", "revid": "104458", "url": "https://it.wikipedia.org/wiki?curid=9176177", "title": "Nadine Amann", "text": "Biografia.\nIn Coppa Europa la Amann esord\u00ec il 17 gennaio 1995 a Innerkrems in discesa libera (57\u00aa), ottenne il miglior piazzamento il 10 dicembre 1995 a \u0160pindler\u016fv Ml\u00fdn in slalom speciale (22\u00aa) e prese per l'ultima volta il via il 13 dicembre 1996 a Sankt Sebastian in slalom gigante, senza completare la prova. Si ritir\u00f2 all'inizio di quella stessa stagione 1996-1997 e la sua ultima gara fu uno slalom speciale FIS disputato il 19 dicembre a Monginevro; non debutt\u00f2 in Coppa del Mondo n\u00e9 prese parte a rassegne olimpiche o iridate."}
{"id": "9176178", "revid": "599013", "url": "https://it.wikipedia.org/wiki?curid=9176178", "title": "Nik Lorbek", "text": "Carriera.\nClub.\nCresciuto calcisticamente nelle giovanili del , nel 2017 viene acquistato dal , dove rimane per due stagioni, giocando la prima in seconda divisione e la seconda in massima serie. Nell'estate del 2019 viene acquistato dall', formazione militante nella seconda divisione belga. In due stagioni trova poco spazio, nella stagione 2018-2019 gioca solamente 8 partite in campionato, mentre nella stagione successiva, pur non scendendo mai in campo, vince il campionato di seconda divisione. Nel 2021 fa ritorno al N\u0160 Mura.\nNazionale.\nHa militato nelle varie nazionali giovanili slovene, dall'Under-16 all'Under-19.\nStatistiche.\nPresenze e reti nei club.\n\"Statistiche aggiornate al 28 ottobre 2021.\""}
{"id": "9176179", "revid": "1876278", "url": "https://it.wikipedia.org/wiki?curid=9176179", "title": "Silvio Balderi", "text": "Biografia.\nIscrittosi giovanissimo al Partito Repubblicano Italiano, ader\u00ec presto alla Democrazia Cristiana, partito nel quale fece parte della dirigenza a Massa. Prese parte alle attivit\u00e0 della Resistenza e venne deportato in Germania dai nazisti. Nel 1949 si laure\u00f2 in giurisprudenza. Fu eletto sindaco di Massa nel gennaio 1963 e riconfermato nel 1966. Dal 1970 fu presidente della Provincia di Massa-Carrara."}
{"id": "9176181", "revid": "125856501", "url": "https://it.wikipedia.org/wiki?curid=9176181", "title": "Time Is Up", "text": "Time Is Up \u00e8 un film del 2021 diretto da Elisa Amoruso.\nTrama.\nVivien e Roy sono l'uno l'opposto dell'altra. Studentessa modello e proveniente da una famiglia agiata lei, giovane pieno di complessi e che abita in una roulotte lui. I due sembrano incompatibili e le loro vite sono molto diverse, eppure, quando Vivien decide di andare a Roma per fare una sorpresa al suo ragazzo, Steve, che \u00e8 nella stessa squadra di nuoto di Roy, rimane affascinata dall'enorme sensibilit\u00e0 di Roy, celata dietro la sua aria da cattivo ragazzo e se ne innamora. Rientrata in hotel dopo una giornata indimenticabile con Roy, trova Steve che dorme assieme al suo allenatore, con cui ha una relazione e, sconvolta, accusa Roy di aver sempre saputo tutto e nonostante tutto averglielo nascosto. I due hanno una discussione durante la quale Vivien, finita in strada, viene investita da un'automobile. Trasportata di nuovo negli Stati Uniti,rimane in coma per un po' di tempo e, dopo essersi svegliata, fatica a riacquisire la memoria degli avvenimenti accaduti la sera dell'incidente. Soltanto dopo aver visto le foto scattate da Roy con la polaroid quel giorno a Roma , i ricordi iniziano a riaffiorare. Lasciato Steve, che le confessa di averla tradita negli ultimi tre mesi con l'allenatore di nuoto, Vivien e Roy possono vivere il loro amore.\nDistribuzione.\nIl film \u00e8 stato distribuito nelle sale cinematografiche italiane dal 25 ottobre 2021."}
{"id": "9176182", "revid": "907365", "url": "https://it.wikipedia.org/wiki?curid=9176182", "title": "Transylvania Open 2021 - Qualificazioni singolare", "text": "Le qualificazioni del singolare femminile del Transylvania Open sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale. In caso di ritiro di una o pi\u00f9 giocatrici aventi diritto a queste sono subentrati le lucky loser, ossia le giocatrici che hanno perso nell'ultimo turno ma che avevano una classifica pi\u00f9 alta rispetto alle altre partecipanti che avevano comunque perso nel turno finale."}
{"id": "9176196", "revid": "104458", "url": "https://it.wikipedia.org/wiki?curid=9176196", "title": "Campionati canadesi di sci alpino 1995", "text": "I Campionati canadesi di sci alpino 1995 si svolsero a Le Relais, a Mont-Sainte-Anne e a Stoneham dal 23 al 28 marzo. Il programma incluse gare di discesa libera, supergigante, slalom gigante, slalom speciale e combinata, sia maschili sia femminili.\nTrattandosi di competizioni valide anche ai fini del punteggio FIS, vi parteciparono anche sciatori di altre federazioni, senza che questo consentisse loro di concorrere al titolo nazionale canadese.\nRisultati.\nUomini.\nDiscesa libera.\nData: 26 marzo\nLocalit\u00e0: Mont-Sainte-Anne\nSupergigante.\nData: 28 marzo\nLocalit\u00e0: Mont-Sainte-Anne\nSlalom gigante.\nData: 24 marzo\nLocalit\u00e0: Stoneham/Le Relais\nSlalom speciale.\nData: 23 marzo\nLocalit\u00e0: Stoneham/Le Relais\nDonne.\nDiscesa libera.\nData: 26 marzo\nLocalit\u00e0: Mont-Sainte-Anne\nSupergigante.\nData: 28 marzo\nLocalit\u00e0: Mont-Sainte-Anne\nSlalom gigante.\nData: 24 marzo\nLocalit\u00e0: Stoneham/Le Relais\nSlalom speciale.\nData: 23 marzo\nLocalit\u00e0: Stoneham/Le Relais"}
{"id": "9176199", "revid": "767487", "url": "https://it.wikipedia.org/wiki?curid=9176199", "title": "Selfie di famiglia", "text": "Selfie di famiglia (\"Mon B\u00e9b\u00e9\") \u00e8 un film del 2018 diretto da Lisa Azuelos.\nDistribuzione.\nIl film \u00e8 stato distribuito in Italia dal 19 settembre 2019."}
{"id": "9176201", "revid": "775372", "url": "https://it.wikipedia.org/wiki?curid=9176201", "title": "Paul Alexander", "text": "Biografia.\nAlexander contrasse la poliomielite nel 1952 all'et\u00e0 di 6 anni e da allora rimase paralizzato; a tutt'oggi \u00e8 in grado di muovere soltanto la testa, il collo e la bocca.\nDurante una grande epidemia di poliomielite che colp\u00ec gli Stati Uniti a partire dalla fine del 1950, centinaia di bambini intorno a Dallas, Texas, tra cui anche Alexander, furono portati al Parkland Hospital; l\u00ec, vennero tutti destinati in un reparto caratterizzato dall'utilizzo di polmoni d'acciaio. Alexander rischi\u00f2 di morire in ospedale prima che un medico s'accorse che non respirava pi\u00f9 e lo introdusse in un polmone d'acciaio per permettergli di respirare. A partire dal 1954, con l'aiuto della \"March of Dimes\" e di una fisioterapista di nome Mrs. Sullivan, Alexander riprese il controllo della respirazione pi\u00f9 o meno volontariamente, in modo da permettergli di lasciare il polmone d'acciaio per periodi di tempo gradualmente crescenti. Alexander \u00e8 stato uno dei primi studenti a frequentare il Distretto Scolastico Indipendente di Dallas (\"Dallas Independent School District\"), dove impar\u00f2 a memorizzare invece di prendere appunti. A 21 anni, si diplom\u00f2 secondo nella sua classe alla W. W. Samuell High School nel 1967, diventando la prima persona a diplomarsi in una scuola superiore di Dallas senza frequentare fisicamente una classe.\nSorprendentemente, una borsa di studio gli permise di frequentare dapprima la Southern Methodist University ed in seguito si trasfer\u00ec all'Universit\u00e0 del Texas ad Austin, dove consegu\u00ec la laurea nel 1978 e poi la laurea in giurisprudenza nel 1984. Ottenne un lavoro insegnando terminologia legale a stenografi di corte in una scuola commerciale di Austin, prima di prestare giuramento come avvocato nel 1986.\nScrittore.\nNell'aprile 2020, ha autopubblicato il suo libro di memorie \"Three Minutes for a Dog\". Secondo il \"Guardian\", gli ci sono voluti pi\u00f9 di otto anni per scriverlo, usando un bastone di plastica ed una penna per battere sulla tastiera, o dettando parole ad un amico che scrisse per lui."}
{"id": "9176204", "revid": "767487", "url": "https://it.wikipedia.org/wiki?curid=9176204", "title": "DeAndr\u00e9 DeAndr\u00e9 - Storia di un impiegato", "text": "DeAndr\u00e9 DeAndr\u00e9 - Storia di un impiegato, reso graficamente come DeAndr\u00e9#DeAndr\u00e9 - Storia di un impiegato, \u00e8 un documentario del 2021, l'opera prima di Roberta Lena con protagonista Cristiano De Andr\u00e9 e con la partecipazione di Dori Ghezzi e Filippo De Andr\u00e9.\nTrama.\nUn nuovo tributo a Fabrizio De Andr\u00e9. L'omaggio musicale e personale di un figlio all'eredit\u00e0 politica, artistica e umana di un grande poeta, testimonianza di un rapporto d\u2019amore profondo. Cristiano De Andr\u00e9 ha riproposto al pubblico italiano, in un tour durato due anni, il concept album Storia di un impiegato, capolavoro quanto mai attuale di De Andr\u00e9, scritto nel 1973 con Giuseppe Bentivoglio e Nicola Piovani. Il film \u00e8 un percorso musicale e visivo attraverso quei concerti dal vivo, immagini di lotte sociali, memorie storiche, memorie familiari e filmati inediti. Un intreccio di storie in cui aspirazioni e aneliti di libert\u00e0 dell\u2019impiegato convivono con quelli della vita personale e musicale di Cristiano in un discorso sul nostro contemporaneo. La Sardegna, pi\u00f9 che uno sfondo, \u00e8 luogo del cuore dove emergono i ricordi del passato e le voci del presente. Una sorta di biografia, attraverso il rapporto speciale tra padre e figlio, del loro comune sentire fino ad arrivare a un riconoscimento totale e alla simbiosi, al passaggio di testimone, all\u2019eredit\u00e0.\nProduzione.\nIl film \u00e8 stato girato in Sardegna tra la villa di famiglia e nelle spiagge circostanti a Portobello di Gallura e al Teatro Brancaccio di Roma il 4 dicembre 2019 durante una delle date del tour De Andr\u00e9 canta De Andr\u00e9.\nDistribuzione.\nIl film \u00e8 stato presentato in anteprima alla 78\u00aa edizione della Mostra internazionale d'arte cinematografica nella sezione Fuori Concorso il 10 settembre 2021. \u00c8 uscito nelle sale cinematografiche il 25 ottobre 2021 distribuito da Nexo Digital in collaborazione con i media partner Radio Capital, MYMovies e Rockol.\nPromozione.\nIl 5 ottobre 2021 \u00e8 stato diffuso online il trailer ufficiale del film.\nColonna sonora.\nLa produzione artistica e gli arrangiamenti sono stati curati da Cristiano De Andr\u00e9 e Stefano Melone."}
{"id": "9176216", "revid": "201394", "url": "https://it.wikipedia.org/wiki?curid=9176216", "title": "Gli Spettri", "text": ""}
{"id": "9176217", "revid": "365417", "url": "https://it.wikipedia.org/wiki?curid=9176217", "title": "Riot (Marvel Comics)", "text": "Riot \u00e8 un personaggio immaginario dei fumetti pubblicati dalla Marvel Comics, creato da David Michelinie (testi) e Ron Lim (disegni). Esordisce nel 1993 sulla testata \"Venom: Lethal Protector\" (vol. 4).\nBiografia del personaggio.\nRiot \u00e8 un simbionte artificiale creato dalla Life Foundation. \u00c8 stato creato da un campione di Venom un simbionte nero originario del pianeta dei simbionti Klyntar. Riot fuso insieme ad altri cinque simbionti Scream, Phage, Lasher, Agony e Scorn anch'essi ideati dalla Life Foundation, formano un simbionte molto potente di colore rosso chiamato Hibryd.\nPoteri e abilit\u00e0.\nRiot essendo stato creato da un campione di Venom pu\u00f2 aumentare o diminuire la sua massa, pu\u00f2 creare tentacoli, armi bianche ed armi pesanti. Combatte prevalentemente con lame che sostituiscono le sue mani. Queste lame possono cambiare dimensione. Sono usate soprattutto per sbaragliare numerosi nemici di dimensioni umane. In certe occasioni quando si trova davanti ad avversari con un alto livello di forza o di massa, usa delle catene che terminano con delle massicce palle da demolizione. Pu\u00f2 diventare liquido e pu\u00f2 staccare un simbionte dal proprio ospiti quasi uccidendolo. Riot \u00e8 immune a tossine, droghe e malattie terrestri. Pu\u00f2 essere ferito gravemente da onde sonore e alte temperature. "}
{"id": "9176219", "revid": "599013", "url": "https://it.wikipedia.org/wiki?curid=9176219", "title": "Rachael Kramer", "text": "Carriera.\nClub.\nLa carriera di Rachael Kramer inizia nei tornei scolastici dell'Arizona, giocando per la . Dopo il diploma partecipa alla lega universitaria NCAA Division I con la : fa parte del programma delle \"Gators\" dal 2016 al 2019, raggiungendo la finale per il titolo nel 2017, quando esce sconfitta contro la , e raccogliendo qualche riconoscimento individuale.\nNella stagione 2020-21 firma il suo primo contratto professionistico con la , impegnata nella Serie A2 italiana, conquistando la promozione in Serie A1 dopo i play-off.\nNazionale.\nNel 2017 partecipa con la nazionale statunitense Under-20 al campionato mondiale.\nFa il suo esordio in nazionale maggiore in occasione del campionato nordamericano 2021, dove si classifica al quarto posto e viene premiata come miglior centrale, prima di aggiudicarsi la medaglia di bronzo alla Coppa panamericana dello stesso anno."}
{"id": "9176234", "revid": "404449", "url": "https://it.wikipedia.org/wiki?curid=9176234", "title": "Nazzareno Cappelli", "text": "Biografia.\nNato ad Ancona nel 1947, consegu\u00ec la laurea in giurisprudenza ed esercit\u00f2 la professione di avvocato ad Ascoli Piceno dal 1976, per poi ottenere l'abilitazione di notaio nel 1982. Fu inoltre membro e socio della Fondazione Cassa di Risparmio di Ascoli Piceno.\nAttivo politicamente nelle file della Democrazia Cristiana, venne eletto al consiglio comunale di Ascoli Piceno nel 1971, nel 1981, nel 1990 e nel 1995. Dal 26 giugno 1990 all'8 marzo 1994 fu assessore al bilancio nelle giunte di Carlo Mario Nardinocchi e Gino Andreani. Nel marzo 1994 venne eletto sindaco di Ascoli Piceno, ultimo sindaco democristiano della citt\u00e0. Alle comunali del 1995, le prime a elezione diretta del sindaco, fu candidato alla carica di primo cittadino per Forza Italia, e venne sconfitto al ballottaggio dal candidato del centro-sinsitra Roberto Allevi.\nDal 1995 al 1999 fu presidente dell'Ascoli Calcio."}
{"id": "9176237", "revid": "404449", "url": "https://it.wikipedia.org/wiki?curid=9176237", "title": "Carlo Mario Nardinocchi", "text": "Biografia.\nNato ad Ascoli Piceno nel 1932, fu attivo politicamente nelle file della Democrazia Cristiana, e venne eletto al consiglio comunale della sua citt\u00e0 nel 1971. Ricopr\u00ec la carica di consigliere fino al 1981; fu in seguito di nuovo eletto alle amministrative del maggio 1985 e riconfermato nel 1990. Dal giugno 1990 al febbraio 1993 fu sindaco di Ascoli Piceno, alla guida di una giunta composta da democristiani, socialisti e repubblicani."}
{"id": "9176246", "revid": "22475", "url": "https://it.wikipedia.org/wiki?curid=9176246", "title": "Mario Cataldi", "text": "Biografia.\nNato ad Arquata del Tronto nel 1922, esercit\u00f2 la professione di avvocato ad Ascoli Piceno e fu attivo politicamente nelle file della Democrazia Cristiana. Entr\u00f2 nel consiglio comunale di Ascoli alle amministrative del 1960 e il 29 dicembre di quell'anno fu eletto sindaco della citt\u00e0. Riconfermato nel 1964, rimase in carica fino al maggio 1965 quando il comune venne commissariato nella persona di Filippo Culcasi.\nDal 31 agosto 1981 al 3 luglio 1985 fu di nuovo sindaco di Ascoli Piceno. Tornato a sedere tra i banchi del consiglio comunale alle amministrative del 1985, si ritir\u00f2 dalla politica al termine della legislatura nel 1990.\nMor\u00ec ad Ascoli Piceno il 9 agosto 2017."}
{"id": "9176248", "revid": "1073227", "url": "https://it.wikipedia.org/wiki?curid=9176248", "title": "Mostri (album)", "text": "Mostri \u00e8 il terzo album in studio della cantautrice italiana Giorgieness, pubblicato il 28 ottobre 2021.\nDescrizione.\nL'album viene pubblicato a quattro anni di distanza dal precedente \"Siamo tutti stanchi\". Il titolo allude a una consapevolezza maturata nel tempo dall'autrice, quella che gli unici mostri che dovrebbero spaventarci sono quelli che abbiamo dentro, con i quali \u00e8 per\u00f2 opportuno fare pace.\nIl brano \"Anima in piena\" era gi\u00e0 stato eseguito dal vivo durante il tour acustico \"Essere me\" del 2019."}
{"id": "9176249", "revid": "2102226", "url": "https://it.wikipedia.org/wiki?curid=9176249", "title": "Honda NM4", "text": "La Honda NM4, chiamata anche NM4 Vultus o NC700J, \u00e8 un motociclo prodotto dal 2014 dalla casa motociclistica giapponese Honda.\nDescrizione.\nLa NM4 \u00e8 stata presentata per la prima volta sottoforma di concept con il nome di \"NM4 Vultus\" all'Osaka Motorcycle Show nel marzo 2014 e in seguito anche al Tokyo Motor Show.\nLa moto in veste definitiva per la produzione adotta due motorizzazioni, in cui oltre a quello che equipaggia la concept da 745 cm\u00b3, vi \u00e8 anche un motore pi\u00f9 piccolo da 670 cm\u00b3.\nIl motore e la trasmissione automatica a doppia frizione provengono dalla Honda Integra 700 ."}
{"id": "9176257", "revid": "404449", "url": "https://it.wikipedia.org/wiki?curid=9176257", "title": "Serafino Orlini", "text": "Biografia.\nNato ad Ascoli Piceno nel 1892, si form\u00f2 a Roma e il 23 gennaio 1917 consegu\u00ec la laurea in giurisprudenza presso l'universit\u00e0 di Modena. Dal 1919 esercit\u00f2 la professione di avvocato nella sua citt\u00e0 natale, e fu vice-pretore dal 1919 al 1924.\nIscritto alla Democrazia Cristiana, il 4 settembre 1944 venne nominato sindaco di Ascoli Piceno dal Comitato di liberazione nazionale e riconfermato nella carica dopo le prime elezioni democratiche del 1946. Fu sindaco per tre mandati fino al 29 dicembre 1960, guidando l'amministrazione comunale negli anni della ricostruzione post-bellica: tra le sue opere pubbliche pi\u00f9 significative, si ricorda la costruzione dell'acquedotto di Pescara d'Arquata.\nNominato presidente della Cassa di Risparmio di Ascoli Piceno, rimase in carica fino alla morte avvenuta il 3 luglio 1965.\nEbbe un figlio, Antonio, che fu sindaco di Ascoli dal 1971 al 1978."}
{"id": "9176273", "revid": "219355", "url": "https://it.wikipedia.org/wiki?curid=9176273", "title": "Chiesetta dei Pescatori", "text": ""}
{"id": "9176274", "revid": "219355", "url": "https://it.wikipedia.org/wiki?curid=9176274", "title": "Chiesetta del Porto", "text": ""}
{"id": "9176275", "revid": "219355", "url": "https://it.wikipedia.org/wiki?curid=9176275", "title": "Chiesina del Porto", "text": ""}
{"id": "9176285", "revid": "810736", "url": "https://it.wikipedia.org/wiki?curid=9176285", "title": "Fonia", "text": ""}
{"id": "9176286", "revid": "363629", "url": "https://it.wikipedia.org/wiki?curid=9176286", "title": "Fonia (linguistica)", "text": ""}
{"id": "9176287", "revid": "88740", "url": "https://it.wikipedia.org/wiki?curid=9176287", "title": "Huguette Clark", "text": "La donna trascorse gran parte della sua vita fuori dalla sfera pubblica, dedicando il suo tempo alla pittura, alle arti e alla collezione di opere antiche, principalmente giocattoli e bambole. Nel 1991, dopo un breve ricovero al Doctors Hospital di Manhattan per curare un carcinoma basocellulare, decise di non tornare nelle sue propriet\u00e0 ma di rimanere in ospedale per i due decenni successivi.\nAlla sua morte, avvenuta nel 2011, il suo patrimonio ammontava a oltre 300 milioni di dollari, la maggior parte dei quali vennero donati in beneficenza dopo una disputa giudiziaria con dei lontani parenti.\nDalla sua vita \u00e8 stato tratto il best seller \"Dimore vuote. La misteriosa vita di Huguette Clark e la fine di una grande fortuna\" (\"Empty Mansions: The Mysterious Life of Huguette Clark and the Spending of a Great American Fortune\") di Bill Dedman, pubblicato negli Stati Uniti, in Canada, Cina, Brasile e Italia e in inglese anche nel Regno Unito e nei paesi del Commonwealth.\nBiografia.\nL'infanzia.\nHuguette Clark nacque il 9 giugno 1906 a Parigi, in Francia. Era la seconda figlia di William A. Clark (1839-1925) e della sua seconda moglie, Anna Eugenia Clark (nata La Chapelle, 1878-1963). Suo padre era un ex senatore del Montana e imprenditore del settore minerario e ferroviario, che aveva accumulato una fortuna nelle operazioni di estrazione del rame a Butte, Montana e Jerome, in Arizona. Sua madre, figlia di immigrati franco-canadesi, nata e cresciuta nel Michigan, era un'aspirante cantante e musicista che conobbe William mentre viveva in una pensione a Butte. Huguette, come la madre, ebbe un'educazione cattolica, mentre il padre era protestante. \nOltre alla sorella maggiore, Louise Amelia Andr\u00e9e Clark (1902-1919), nata dal primo matrimonio di suo padre con Katherine Louise Stauffer, ebbe cinque fratellastri: Mary Joaquina Clark (1870-1939), Charles Walker Clark (1871-1933), Katherine Louise Clark (1875-1974), William Andrews Clark Jr. (1877-1934) e Francis Paul Clark (1880-1896).\nTrascorse la prima infanzia in Francia con la famiglia, in un appartamento nel XVI arrondissement di Parigi. Nel 1911 si trasferirono a New York, dove studi\u00f2 alla Spence School di Manhattan. La famiglia risiedeva nella William A. Clark House, il palazzo pi\u00f9 grande di New York dell'epoca, costituito da sei piani e 121 stanze. Dopo la morte del padre, avvenuta nel 1925, Hugette e sua madre si trasferirono in un appartamento al dodicesimo piano di un palazzo della 907 Fifth Avenue.\n1927\u20131987: Attivit\u00e0 artistiche e immobiliari.\nNel 1927 Huguette annunci\u00f2 il suo fidanzamento con William MacDonald Gower, studente di legge laureato all'Universit\u00e0 di Princeton, figlio di uno dei soci in affari del padre. I due si sposarono il 18 agosto 1928 a Bellosguardo, a Santa Barbara in California, nella tenuta di famiglia. La coppia si separ\u00f2 l'anno successivo e divorzi\u00f2 a Reno, in Nevada, il 12 agosto 1930.\nDopo il divorzio, la Clark torn\u00f2 a vivere nell'appartamento della 907 Fifth Avenue, dove aveva vissuto con sua madre, ampliandolo fino ad ottenere 42 stanze. Continu\u00f2, assieme alla madre, a mantenere la residenza di Bellosguardo che, durante gli anni della grande depressione, venne demolita e ricostruita solo per poter dare lavoro alla gente del posto.\nLa Clark, che era anche musicista e pittrice, nel 1929 espose sette dei suoi dipinti alla Corcoran Gallery of Art di Washington. Era un'avida collezionista di giocattoli e bambole antiche, arrivando a collezionarne oltre 1200 per un valore superiore a due milioni di dollari. Aveva un ristretto gruppo di amici ed era diffidente con gli estranei, trascorrendo la maggior parte del suo tempo nella sua residenza, in solitudine, partecipando solo occasionalmente alle sfilate di Christian Dior a New York, per trovare ispirazione per l'abbigliamento necessario a vestire le sue bambole\nNel 1952 acquist\u00f2 una grande tenuta a New Canaan nel Connecticut, denominata \"Le Beau Chateau\". Dopo la morte di sua madre avvenuta nel 1963, divenne ancora pi\u00f9 solitaria. Continu\u00f2 a mantenere la tenuta di Santa Barbara senza tornarci mai pi\u00f9, spendendo circa 40.000 dollari al mese e chiedendo al personale di conservare tutto esattamente cos\u00ec com'era.\n1988\u20132009: Il ricovero in ospedale.\nInvecchiando, Huguette svilupp\u00f2 una sfiducia totale nei confronti degli estranei, compresa la sua famiglia. Preferiva comunicare in francese, per evitare che altri capissero cosa diceva. Nel 1991 si ammal\u00f2 e contrasse un carcinoma basocellulare. Il 26 marzo dello stesso anno venne ricoverata al Doctor Hospital di Manhattan, venendo sottoposta con successo a un intervento chirurgico. Un'infermiera annot\u00f2 sulla sua cartella clinica che la donna \"si comportava come una persona senza fissa dimora: senza vestiti, senza contatti con il mondo esterno, non vedeva un medico da vent'anni e cacciava le persone dalla sua stanza\". \nDopo l'operazione, Huguette decise di restare in ospedale per il resto della sua vita. Il suo medico Henry Singman l'aveva invitata pi\u00f9 volte a tornare a casa, ma lei dichiar\u00f2 di essere \"perfettamente felice e contenta di rimanere nella situazione in cui si trovava\", ricevendo visite da infermiere private nella sua stanza situata all'undicesimo piano e affacciata sul Central Park, pagando una retta giornaliera di 829 dollari. Durante i suoi anni di permanenza, la Clark si affezion\u00f2 particolarmente all'infermiera Hadassah Peri, a cui don\u00f2 oltre trenta milioni di dollari tra propriet\u00e0, regali in denaro e veicoli. \nPur disponendo di un patrimonio netto superiore a 300 milioni di dollari, negli ultimi anni la donna non aveva pi\u00f9 denaro contante, e vendette diverse propriet\u00e0 per regalare grosse somme di denaro sia ad amici che a sconosciuti, tra cui 25.000 dollari agli operatori ospedalieri dopo che le avevano installato un televisore in camera. \n2010\u20132011: Gli ultimi anni di vita.\nNel febbraio 2010 la Clark divenne oggetto di attenzioni da parte di Bill Dedmand, giornalista investigativo di NBC News, che scopr\u00ec che i custodi delle sue propriet\u00e0 non avevano sue notizie da decenni, e che tutte le residenze erano rimaste vuote anche se mantenute in perfetta efficienza dal personale. Alcuni suoi beni erano stati venduti di nascosto, tra cui il raro violino del 1709 La Pucelle, realizzato da Antonio Stradivari, e un dipinto di Renoir. \nNell'agosto 2010 l'ufficio del procuratore distrettuale della contea di New York avvi\u00f2 un'indagine sulla gestione dei suoi affari gestiti dal suo contabile Irving Kamsler e dall'avvocato Wallace Bock. Dall'indagine emerse che Bock ricevette molto denaro dalla donna, tra cui un milione e mezzo di dollari per costruire un rifugio antiaereo in un insediamento israeliano in Cisgiordania. Cynthia Garcia, assistente legale di Bock, dichiar\u00f2 che l'avvocato cerc\u00f2 di convincere la donna a sottoscrivere un testamento a suo favore. Nel settembre 2010 alcuni pronipoti della Clark chiesero la nomina di un tutore per gestire i suoi beni, ma la richiesta venne respinta. \nLa morte e l'eredit\u00e0.\nHuguette Clark mor\u00ec il 24 maggio 2011 al Beth Israel Medical Center di New York, due settimane prima del suo centocinquesimo compleanno. Sebbene la donna avesse chiesto di non volere un funerale, venne convocato un prete cattolico per darle l'estrema unzione. La salma venne sepolta la mattina del 26 maggio 2011 nel Woodlawn Cemetery del Bronx, senza alcuna cerimonia funebre. \nLa Clark lasci\u00f2 il 75% del suo patrimonio, circa trecento milioni di dollari, in beneficenza. La sua infermiera Hadassah Peri ricevette circa trenta milioni di dollari, la sua figlioccia Wanda Styka dodici milioni di dollari, e la fondazione Bellosguardo otto milioni. Altri dipendenti che gestivano le sue residenze ricevettero due milioni di dollari e l'ospedale dove mor\u00ec ricevette un milione di dollari. Il suo avvocato e il suo commercialista ricevettero rispettivamente 500.000 dollari ciascuno, mentre le sue opere d'arte vennero donate alla Corcoran Gallery. Nell'ottobre 2011 emerse che la Clark aveva firmato un altro testamento in cui dichiarava di lasciare tutte le sue propriet\u00e0 alla famiglia. Diciannove lontani parenti della donna, molti dei quali non l'avevano mai conosciuta, impugnarono il testamento, accusando la sua infermiera, l'avvocato e il commercialista di aver falsificato le carte. L'ufficio del procuratore distrettuale apr\u00ec un'indagine e nel 2013 i parenti ricevettero 34 milioni di dollari.\nEventi postumi.\nOpere d'arte.\nNel marzo 2012 \u00e8 emerso che, poco dopo il ricovero del 1991, venne rubato dall'appartamento della Fifth Avenue il prezioso disegno a pastello \"Danseuse Faisant des Pointes\" di Edgar Degas e venduto alla Peter Findlay Gallery, successivamente acquisito nel 1993 dal co-fondatore e collezionista d'arte Henry W. Bloch. Il personale della galleria d'arte afferm\u00f2 di aver acquistato l'opera da un uomo che sosteneva di averla ereditata. Nel 2005, dopo accurate indagini, l'FBI ha confermato che il dipinto era stato effettivamente rubato. \nCon un atto di donazione del 2008 \u00e8 risultato che la Clark don\u00f2 il pastello, del valore di 10 milioni di dollari, al Museo Nelson-Atkins di Kansas City in Missouri, di cui Bloch era uno dei principali benefattori. Dopo la donazione, la Clark chiese che il pastello fosse prestato per tre volte in 25 anni al Corcoran Gallery of Art.\nIl 17 aprile 2012, diciassette articoli della collezione personale dei gioielli della Clark sono stati venduti all'asta dalla casa d'aste Christie's. Gli acquirenti hanno pagato oltre 20 milioni di dollari per gli articoli, incluso un raro diamante rosa da 9 carati di Dreicer &amp; Company, acquistato per oltre 17 milioni di dollari. \nPropriet\u00e0 immobiliari.\nNel maggio 2012 Hamad bin Jassim bin Jaber al-Thani, primo ministro del Qatar, ha tentato di acquistare gli appartamenti della 907 Fifth Avenue, ma il consiglio di amministrazione dell'edificio ha respinto la richiesta.\nNel luglio 2012, uno dei tre appartamenti della 907 Fifth Avenue, l'attico 12W, \u00e8 stato venduto per 25 milioni di dollari a Boaz Weinstein, speculatore e fondatore di Saba Capital Management. Questa \u00e8 stata registrata come la pi\u00f9 grande vendita della settimana per la citt\u00e0 di New York.\nGli altri appartamenti nello stabile di propriet\u00e0 della Clark sono stati venduti al finanziere Frederick J. Iseman, fondatore della societ\u00e0 di private equity CI Capital Partners e a David Luski, presidente e amministratore delegato di DRA Advisors LLC, per un totale complessivo di 54,8 milioni di dollari. \nNell'aprile 2014, dopo essere rimasto vuoto per oltre sessant'anni, il castello \"Le Beau Chateau\" di New Canaan \u00e8 stato venduto allo stilista Reed Krakoff al prezzo ridotto di 14,3 milioni di dollari.\nNella cultura di massa.\nBill Dedman, giornalista investigativo, ha pubbliato nel 2014 il libro \"Dimore vuote. La misteriosa vita di Huguette Clark e la fine di una grande fortuna\" (\"Empty Mansions: The Mysterious Life of Huguette Clark and the Spending of a Great American Fortune\"), in cui racconta la vita di Huguette Clark e della sua famiglia. Nello stesso anno il regista Ryan Murphy ha annunciato il progetto di una trasposizione cinematografica ispirata al libro."}
{"id": "9176289", "revid": "6923", "url": "https://it.wikipedia.org/wiki?curid=9176289", "title": "Kawasaki GTR 1400", "text": "La Kawasaki 1400 GTR, conosciuta anche come GTR 1400, Concours 14 o ZG1400, \u00e8 una motocicletta stradale prodotta dalla casa motociclistica giapponese Kawasaki Heavy Industries Motorcycle &amp; Engine dal 2007.\nLa 1400GTR, che \u00e8 stata introdotta sul mercato nel settembre 2007, \u00e8 basata sulla ZX-14 e va a sostituire l'originale GTR 1000 che \u00e8 stata prodotta dal 1986 al 2006."}
{"id": "9176295", "revid": "2102226", "url": "https://it.wikipedia.org/wiki?curid=9176295", "title": "Honda DN-01", "text": "La Honda DN-01 \u00e8 un motociclo prodotto dal 2008 al 2010 dalla casa motociclistica giapponese Honda.\n\u00c8 stata presentata in anteprima al Tokyo Motor Show nel 2005 ed \u00e8 stata messa in vendita in Giappone e in Europa nel 2008, mentre negli Stati Uniti nel 2009, venendo prodotta fino alla fine del 2010. La moto, che monta un motore bicilindrico a V, \u00e8 caratterizzata per un particolare cambio che \u00e8 di tipo automatico."}
{"id": "9176297", "revid": "1318658", "url": "https://it.wikipedia.org/wiki?curid=9176297", "title": "Episodi di War of the Worlds (prima stagione)", "text": "La prima stagione della serie televisiva War of the Worlds, composta da otto episodi, \u00e8 stata trasmessa sul canale via cavo francese Canal+ dal 28 ottobre al 18 novembre 2019.\nIn Italia, la stagione \u00e8 andata in onda in prima visione sul canale satellitare Fox dal 4 novembre al 23 dicembre 2019."}
{"id": "9176298", "revid": "446353", "url": "https://it.wikipedia.org/wiki?curid=9176298", "title": "Episodi di War of the Worlds (seconda stagione)", "text": "La seconda stagione della serie televisiva War of the Worlds, composta da otto episodi, \u00e8 stata trasmessa sul canale via cavo francese Canal+ dal 17 maggio al 7 giugno 2021.\nIn Italia, la stagione \u00e8 disponibile su Disney+ a partire dal 6 ottobre 2021."}
{"id": "9176299", "revid": "438678", "url": "https://it.wikipedia.org/wiki?curid=9176299", "title": "\u0392-bloccante", "text": ""}
{"id": "9176300", "revid": "438678", "url": "https://it.wikipedia.org/wiki?curid=9176300", "title": "\u0392-bloccanti", "text": ""}
{"id": "9176301", "revid": "123724405", "url": "https://it.wikipedia.org/wiki?curid=9176301", "title": "Vafi\u00f2", "text": ""}
{"id": "9176302", "revid": "123724406", "url": "https://it.wikipedia.org/wiki?curid=9176302", "title": "Vafio", "text": ""}
{"id": "9176304", "revid": "599013", "url": "https://it.wikipedia.org/wiki?curid=9176304", "title": "Brandon Stephens", "text": "Carriera.\nBaltimore Ravens.\nStephens al college gioc\u00f2 a football a UCLA e SMU. Fu scelto nel corso del terzo giro (104\u00ba assoluto) nel Draft NFL 2021 dai Baltimore Ravens. Debutt\u00f2 come professionista nella gara del primo turno contro i Las Vegas Raiders mettendo a segno 2 tackle. La sua stagione da rookie si concluse con 75 placcaggi e 4 passaggi deviati disputando tutte le 17 partite, 11 delle quali come titolare. "}
{"id": "9176305", "revid": "363629", "url": "https://it.wikipedia.org/wiki?curid=9176305", "title": "Dixieland (canzone)", "text": ""}
{"id": "9176306", "revid": "363629", "url": "https://it.wikipedia.org/wiki?curid=9176306", "title": "Dixieland (Stati Uniti d'America)", "text": ""}
{"id": "9176307", "revid": "124253358", "url": "https://it.wikipedia.org/wiki?curid=9176307", "title": "Flying Shark", "text": " \u00e8 un videogioco arcade del 1987 sviluppato da Toaplan. Distribuito in America del Nord con il titolo Sky Shark, lo sparatutto a scorrimento ha ricevuto numerose conversioni tra cui una per Nintendo Entertainment System e un seguito nel 1989 denominato \"Fire Shark\".\nTrama.\nAmbientato nella seconda guerra mondiale, il protagonista controlla un P-40 Tiger Shark Fighter in cerca di prigionieri di guerra statunitensi.\nModalit\u00e0 di gioco.\nIl gameplay \u00e8 simile ad altri sparatutto quali \"Xevious\" e \"Tiger-Heli\". Sono presenti cinque livelli di gioco.\nSviluppo.\nIl protagonista di \"Flying Shark\" compare anche nel videogioco \"Batsugun\"."}
{"id": "9176319", "revid": "123724728", "url": "https://it.wikipedia.org/wiki?curid=9176319", "title": "\u00c9cole nationale sup\u00e9rieure des mines de Nancy", "text": "\u00c9cole nationale sup\u00e9rieure des mines de Nancy \u00e8 un'universit\u00e0 francese, grande \u00e9cole d'Ingegneria istituita nel 1919.\n\u00c8 membro della \"Conf\u00e9rence des Grandes Ecoles\". Con un curriculum multidisciplinare, forma ingegneri in tre anni che poi lavorano principalmente nell'economia: L'obiettivo della formazione \u00e8 il cosiddetto Master \"Ing\u00e9nieur Mines Nancy\"."}
{"id": "9176322", "revid": "599013", "url": "https://it.wikipedia.org/wiki?curid=9176322", "title": "Baron Browning", "text": "Carriera.\nDenver Broncos.\nBrowning al college gioc\u00f2 a football a Ohio. Fu scelto nel corso del terzo giro (105\u00ba assoluto) nel Draft NFL 2021 dai Denver Broncos. Debutt\u00f2 come professionista nella gara del primo turno contro i New York Giants. La sua stagione da rookie si concluse con 58 tackle e 2 passaggi deviati in 14 presenze, 9 delle quali come titolare."}
{"id": "9176330", "revid": "1632387", "url": "https://it.wikipedia.org/wiki?curid=9176330", "title": "Scenes from Hell", "text": "Scenes from Hell \u00e8 l'ottavo album in studio del gruppo musicale giapponese Sigh, pubblicato nel 2010 dalla The End Records."}
{"id": "9176332", "revid": "594360", "url": "https://it.wikipedia.org/wiki?curid=9176332", "title": "Yoon Yeo-jeong", "text": ""}
{"id": "9176334", "revid": "599013", "url": "https://it.wikipedia.org/wiki?curid=9176334", "title": "Jay Tufele", "text": "Carriera.\nJacksonville Jaguars.\nTufele al college gioc\u00f2 a football a USC. Fu scelto nel corso del quarto giro (106\u00ba assoluto) nel Draft NFL 2021 dai Jacksonville Jaguars. Debutt\u00f2 come professionista nella gara del quinto turno contro i Tennessee Titans. La sua stagione da rookie si concluse con 2 tackle in 4 presenze, nessuna delle quali come titolare."}
{"id": "9176340", "revid": "827882", "url": "https://it.wikipedia.org/wiki?curid=9176340", "title": "Kool-Aid Man", "text": "Kool-Aid Man \u00e8 la mascotte ufficiale di Kool-Aid, un marchio di bevande in polvere dell'azienda statunitense Kraft Heinz.\nStoria.\nIl personaggio di Pitcher Man (che diverr\u00e0 poi Kool-Aid Man) venne creato il 10 luglio 1954 da Marvin Potts per conto della General Foods, che cercava una mascotte che recitasse lo slogan di \"A 5-cent package makes two quarts\". Potts cre\u00f2 il personaggio ispirandosi alle faccine sorridenti che suo figlio disegnava sui vetri appannati. Pitcher Man si presentava come una brocca di vetro trasparente piena di Kool-Aid capace di parlare e spesso sorridente. Fra tutti i personaggi realizzati da Potts per la General Foods, il Pitcher Man fu il solo che riusc\u00ec a soddisfare le esigenze dell'azienda, e inizi\u00f2 a comparire in tutte le pubblicit\u00e0 della Kool-Aid.\nNel 1974, il personaggio venne rinominato Kool-Aid Man, gli furono aggiunte due braccia e due gambe, e le sue dimensioni aumentate a un metro e ottanta di altezza. Il liquido che conteneva la brocca era acqua aromatizzata alla ciliegia. Il personaggio venne ricreato su iniziativa di Alan Kupchick e Harold Karp, e doppiato da Richard Berg della Grey Advertising. Negli spot pubblicitari con la brocca animata, alcuni bambini stanchi e assetati, dopo aver fatto insieme un'attivit\u00e0 ricreativa, chiamavano il Kool-Aid Man. Quest'ultimo si presentava sul posto sfondando pareti e recinzioni dicendo \"oh yeah!\", e offriva ai ragazzini della Kool-Aid.\nNel 1975 La mascotte comparve in una serie a fumetti promozionale pubblicata dalla General Foods Corporation. Di essa uscirono solo due volumi.\nIn Canada, a cavallo fra gli ultimi anni settanta e i primi anni ottanta, il personaggio era conosciuto con il nome di \"Captain Kool-Aid\".\nNegli anni 1980, Kool-Aid Man raggiunse lo status di icona pop. Nel 1983, divenne il protagonista di due videogiochi per Atari 2600 e Intellivision. Nello stesso periodo, gli venne dedicata una breve serie a fumetti intitolata \"The Adventures of Kool-Aid Man\". La serie si compone di 9 volumi, i primi quattro dei quali, usciti dal 1983 al 1985, vennero editi dalla Marvel Comics, mentre quelli seguenti, che videro la luce dal 1987 al 1990, furono pubblicati dalla Archie Comics e disegnati da Dan DeCarlo. In \"The Adventures of Kool-Aid Man\", la mascotte della Kool-Aid combatte contro alcuni soli antropomorfi chiamati \"Thirsties\" e un uomo avvolto nel fuoco che prende il nome di \"Scorch\".\nA partire dal 1994, il personaggio smise di essere impersonato da attori in carne ed ossa nelle pubblicit\u00e0. Da allora e fino al 2008, Kool-Aid Man venne animato con le tecnologie digitali. Nel 1999, il cantante e doppiatore, Frank Simms inizi\u00f2 a prestare la voce al personaggio. Nel 2009, il personaggio torn\u00f2 a essere personificato da veri attori. Nelle pubblicit\u00e0 di questi anni, ove \u00e8 doppiato da Pat Nuke, lui gioca a basket, e sfida un personaggio di nome \"Cola\" a rimanere in equilibrio su un tronco. Keith Hudson doppi\u00f2 il personaggio dal 2013 al 2014. Dal 2015 al 2020 la voce del personaggio era quella di Brock Powell, che si occup\u00f2 anche di rinnovare il marchio Kool-Aid. A partire dal 2020, Kool-Aid Man \u00e8 doppiato da Scott Golden."}
{"id": "9176345", "revid": "1543377", "url": "https://it.wikipedia.org/wiki?curid=9176345", "title": "Giornate commemorative di Cristoforo Colombo", "text": "In molte nazioni si celebra la ricorrenza dell'arrivo nelle Americhe di Cristoforo Colombo; si tratta di giornate commemorative di Cristoforo Colombo che assumono nomi differenti a seconda dello Stato.\nLista.\nIn generale si pu\u00f2 dire che mentre negli Stati Uniti e in Italia si celebra l'arrivo di Cristoforo Colombo nelle Americhe, in America Latina \u00e8 la ricorrenza dell'incontro tra la civilt\u00e0 precolombiana e quella europea a prevalere."}
{"id": "9176347", "revid": "46291", "url": "https://it.wikipedia.org/wiki?curid=9176347", "title": "Stenocephalum", "text": " Stenocephalum \u00e8 un genere di piante angiosperme dicotiledoni della famiglia delle Asteraceae.\nEtimologia.\nIl nome scientifico del genere \u00e8 stato definito per la prima volta dal botanico Carl Heinrich Schultz (1805-1867) nella pubblicazione \" Jahresbericht der Pollichia, eines Naturwissenschaftlichen Vereins der bayerischen Pfalz\" ( Jahresber. Pollichia 20-21: 385) del 1863.\nDescrizione.\nLe piante di questa voce hanno un habitus erbaceo perenne. La pubescenza \u00e8 formata da peli semplici spesso aracnoidei.\nLe foglie lungo il fusto sono disposte normalmente in modo alterno e sessile. La lamina \u00e8 intera e in genere ha la forma strettamente lanceolata con apici acuti. La superficie inferiore \u00e8 colorata in modo pallido per la presenza di un tomento chiaro. Le venature sono pennate.\nLe infiorescenze sono di tipo panicolato e/o ascellare e sono formate da alcuni capolini sessili. La struttura dei capolini \u00e8 quella tipica delle Asteraceae: un peduncolo sorregge un involucro a forma cilindrica composto da 15 - 22 brattee disposte su 3 - 4 serie che fanno da protezione al ricettacolo sul quale s'inseriscono i fiori di tipo tubuloso. Le brattee, in genere persistenti, si presentano con forme lineari, diritte e pungenti. Il ricettacolo pu\u00f2 essere provvisto di pagliette oppure no.\nI fiori, 4 - 10 per capolino, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono inoltre ermafroditi e actinomorfi (raramente possono essere zigomorfi).\nI frutti sono degli acheni con pappo. Gli acheni, a forma pi\u00f9 o meno cilindrica, hanno 10 coste con la superficie sericea ma priva di ghiandole, idioblasti e rafidi; inoltre non \u00e8 presente il tessuto tipo fitomelanina. Il pappo, di norma \u00e8 persistente, \u00e8 formato da setole capillari insieme a squamelle in una o pi\u00f9 serie.\nDistribuzione e habitat.\nLa distribuzione delle piante di questa voce \u00e8 relativa al America Centrale.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Lepidaploinae descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Da un punto di vista filogenetico in base alle ultime analisi sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. I generi di Lepidaploinae appartengono al subclade relativo all'America tropicale (l'altro subclade americano comprende anche specie del Nord America e del Messico).\nLa sottotrib\u00f9, e quindi i suoi generi, si distingue per i seguenti caratteri:\nIn precedenza la trib\u00f9 Vernonieae, e quindi la sottotrib\u00f9 (Lepidaploinae) di questo genere, era descritta all'interno della sottofamiglia Cichorioideae. La costituzione di questo gruppo \u00e8 relativamente recente (2009); in precedenza tutti i generi della sottotrib\u00f9 erano descritti all'interno della sottotrib\u00f9 Vernoniinae. Nell'ambito della trib\u00f9 Lepidaploinae occupa, da un punto di vista filogenetico, una posizione abbastanza \"centrale\" insieme alle sottotrib\u00f9 Vernoniinae, Chrestinae e Elephantopinae. Attualmente la sottotrib\u00f9 Lepidaploinae, cos\u00ec come \u00e8 circoscritta, non risulta monofiletica.\nI caratteri distintivi per le specie di questo genere (\" GENERE \") sono:\nIl numero cromosomico delle specie di questo genere \u00e8: 2n = 34.\nElenco delle specie.\nQuesto genere ha 8 specie:"}
{"id": "9176349", "revid": "158913", "url": "https://it.wikipedia.org/wiki?curid=9176349", "title": "Therese Neumann", "text": ""}
{"id": "9176367", "revid": "106908", "url": "https://it.wikipedia.org/wiki?curid=9176367", "title": "Abbassi", "text": ""}
{"id": "9176368", "revid": "122246", "url": "https://it.wikipedia.org/wiki?curid=9176368", "title": "Eremo di San Magno", "text": "L'eremo di San Magno \u00e8 un eremo ubicato a San Mango Piemonte.\nStoria e descrizione.\nSecondo la tradizione, durante la sua fuga da Trani a Roma, per sfuggire alle persecuzioni di Decio, san Magno si sarebbe rifugiato per circa dieci anni, dal 220 al 230, in una grotta sul monte che in seguito prender\u00e0 il suo nome, all'epoca chiamato monte della Selva, evangelizzando la popolazione locale: proprio a questa sarebbe apparso dopo la sua morte, avvenuta nel 251, chiedendo di erigere un eremo nei pressi della grotta. Tra il X e l'XI secolo l'eremo risultava gi\u00e0 essere molto frequentato, anche perch\u00e9 nelle vicinanze sorgeva una cisterna per la raccolta dell'acqua e una torre d'avvistamento, il castello Merola. Altre testimonianze sull'esistenza dell'eremo sono documentate in scritti del 1278 e del 1309. Nel 1542 venne realizzato l'affresco del santo, forse per volere popolare, mentre con l'acquisto del feudo di San Mango nel 1688 da parte della famiglia Conselice, l'eremo ritrov\u00f2 popolarit\u00e0: all'inizio del XVIII secolo venne realizzata una statua di \"San Magno\", probabilmente copia di una precedente andata perduta.\nL'eremo \u00e8 incastonato nella roccia ed \u00e8 costituito da diversi ambienti: la facciata \u00e8 caratterizzata, sulla destra, da un campanile a vela. All'interno si trova la chiesa, ricavata nella grotta che ospit\u00f2 san Magno: la cavit\u00e0 ha una larghezza di 14 metri, un'altezza di 9 e una profondit\u00e0 di 13: sul fondo \u00e8 l'affresco, raffigurante \"San Magno\", realizzato nel 1542. Nel XVIII era testimoniata la presenza di tre cappelle, una dedicata alla Madonna, una a san Biagio e una a sant'Antonio Abate, tutte con relative statue."}
{"id": "9176369", "revid": "106908", "url": "https://it.wikipedia.org/wiki?curid=9176369", "title": "Abberger", "text": ""}
{"id": "9176377", "revid": "106908", "url": "https://it.wikipedia.org/wiki?curid=9176377", "title": "Abbes", "text": ""}
{"id": "9176378", "revid": "1993636", "url": "https://it.wikipedia.org/wiki?curid=9176378", "title": "Costituzione della Turchia", "text": "La Costituzione della Repubblica di Turchia (), nota anche come Costituzione del 1982, \u00e8 la legge fondamentale della Turchia. Stabilisce l'organizzazione del governo e stabilisce i principi e le regole di condotta dello Stato insieme alle sue responsabilit\u00e0 nei confronti dei suoi cittadini. La costituzione stabilisce anche i diritti e le responsabilit\u00e0 di questi ultimi, fissando le linee guida per la delega e l'esercizio della sovranit\u00e0 che appartiene al popolo turco.\nLa costituzione \u00e8 stata ratificata il 7 novembre 1982. Ha sostituito la precedente Costituzione del 1961. La costituzione \u00e8 stata modificata diciannove volte, tre delle quali tramite referendum, nel 2007, 2010, 2017, e una delle quali parzialmente tramite referendum nel 1987. Ad aprile 2016, 113 dei 177 articoli della Costituzione del 1982 sono stati complessivamente modificati.\nStoria.\nLa prima costituzione dell'Impero ottomano fu adottata nel 1876 e rivista nel 1908.\nFin dalla sua fondazione, il moderno stato turco \u00e8 stato governato da quattro documenti:\nL'attuale costituzione \u00e8 stata ratificata da referendum popolare durante la giunta militare del 1980-1983. Dalla sua ratifica nel 1982, l'attuale costituzione ha supervisionato molti importanti eventi e cambiamenti nella Repubblica di Turchia ed \u00e8 stata modificata molte volte per stare al passo con le congiunture geopolitiche globali e regionali. Nel 2010 sono state apportate importanti modifiche. Nel marzo 2011 \u00e8 stata apportata una modifica minore all'articolo 59, sui mezzi consentiti per impugnare le \"decisioni delle federazioni sportive relative all'amministrazione e alla disciplina delle attivit\u00e0 sportive\". In seguito al referendum costituzionale del 2017, sono state introdotte modifiche fondamentali, inclusa la modifica del sistema parlamentare turco in un sistema presidenziale.\nPanoramica.\nParte prima: Principi fondanti.\nLa Costituzione afferma che la Turchia \u00e8 una repubblica laica (2.1) e democratica (2.1) (1.1) che trae la propria sovranit\u00e0 (6.1) dal popolo. La sovranit\u00e0 spetta alla Nazione turca, che ne delega l'esercizio a un parlamento unicamerale eletto, la Grande Assemblea Nazionale Turca.\nL'articolo 4 dichiara l'inamovibilit\u00e0 dei principi fondanti della Repubblica definiti nei primi tre articoli e vieta ogni proposta di modifica. Il preambolo richiama anche i principi del nazionalismo, definito come il \"benessere materiale e spirituale della Repubblica\". La natura fondamentale della Turchia \u00e8 la \"la\u00efcit\u00e9\" (2), l'uguaglianza sociale (2), l'uguaglianza davanti alla legge (10), la forma di governo repubblicana (1), l'indivisibilit\u00e0 della Repubblica e della Nazione turca (3.1).\" Pertanto si propone di fondare uno stato-nazione unitario basato sui principi della democrazia laica.\nObbiettivi e doveri fondamentali dello Stato sono definiti all'articolo 5. La Costituzione stabilisce una separazione dei poteri tra il Potere Legislativo (7.1), il Potere Esecutivo (8.1) e il Potere Giudiziario (9.1) dello Stato. La separazione dei poteri tra legislativo ed esecutivo \u00e8 vaga, mentre quella tra esecutivo e legislativo con la magistratura \u00e8 rigida.\nParte seconda: diritti individuali e di gruppo.\nLa seconda parte della costituzione \u00e8 la carta dei diritti. L'articolo 12 garantisce \"diritti e libert\u00e0 fondamentali\", che sono definiti come comprendenti:\nL'articolo 5 della Costituzione enuncia la \"ragion d'essere\" dello Stato turco, ovvero \"fornire le condizioni necessarie per lo sviluppo dell'esistenza materiale e spirituale dell'individuo\".\nMolti di questi diritti radicati hanno la loro base nelle carte internazionali dei diritti, come la Dichiarazione universale dei diritti dell'uomo, che la Turchia \u00e8 stata una delle prime nazioni a ratificare nel dicembre 1948.\nUguaglianza dei cittadini.\nOltre alle disposizioni che stabiliscono la Turchia come stato laico, l'articolo 10 va oltre per quanto riguarda l'uguaglianza dei suoi cittadini, vietando qualsiasi discriminazione basata sulla loro \"lingua, razza, colore, sesso, opinione politica, convinzioni filosofiche o credenze religiose\" e garantendo la loro uguaglianza agli occhi della legge. Prendendo in prestito dagli ideali rivoluzionari francesi della nazione e della Repubblica,\u00a0l'articolo 3 afferma che \"Lo Stato turco, con il suo territorio e la sua nazione, \u00e8 un'entit\u00e0 indivisibile. La sua lingua \u00e8 il turco \". L'articolo 66 definisce un'identit\u00e0 civica turca: \"\u00e8 turco chiunque sia legato allo Stato turco attraverso il vincolo di cittadinanza\".\nLibert\u00e0 di espressione.\nL'articolo 26 stabilisce la libert\u00e0 di espressione e gli articoli 27 e 28 la libert\u00e0 di stampa, mentre gli articoli 33 e 34 affermano rispettivamente la libert\u00e0 di associazione e la libert\u00e0 di assemblea.\nDiritti delle associazioni.\nLe classi sono considerate irrilevanti in termini legali (A10). La Costituzione afferma il diritto dei lavoratori di formare sindacati \"senza autorizzazione\" e \"di possedere il diritto di iscriversi ad un sindacato e di recedere liberamente dall'iscrizione\" (A51). Gli articoli 53 e 54 affermano rispettivamente il diritto dei lavoratori di contrattazione collettiva e di sciopero.\nTerza parte: organi fondamentali.\nPotere legislativo.\nL'articolo 7 prevede l'istituzione di un parlamento unicamerale come unico organo di espressione del popolo sovrano. L'articolo 6 della Costituzione afferma che \"la sovranit\u00e0 \u00e8 pienamente e incondizionatamente investita della nazione\" e che \"la Nazione turca eserciter\u00e0 la sua sovranit\u00e0 attraverso gli organi autorizzati come prescritto dai principi stabiliti dalla Costituzione\". Lo stesso articolo esclude anche la delega di sovranit\u00e0 \"a qualsiasi individuo, gruppo o classe\" e afferma che \"nessuna persona o agenzia eserciter\u00e0 alcuna autorit\u00e0 statale che non derivi dalla Costituzione\". L'articolo 80 (A80) afferma il principio della sovranit\u00e0 nazionale: \"i membri della Grande Assemblea Nazionale turca rappresentano, non solo i propri collegi elettorali o costituenti, ma la Nazione nel suo insieme\".\nLa \"terza parte, capitolo uno\" (articoli 75-100) stabilisce le regole per l'elezione e il funzionamento della Grande Assemblea nazionale turca come organo legislativo, nonch\u00e9 le condizioni di ammissibilit\u00e0 (A76), l'immunit\u00e0 parlamentare (A83) e le procedure legislative generali che seguono. Per gli articoli 87 e 88, sia il governo che il parlamento possono proporre leggi, tuttavia \u00e8 solo il parlamento che ha il potere di emanare leggi (A87) e ratificare trattati della Repubblica con altri stati sovrani (A90).\nCon la riforma costituzionale del 2017 il presidente diventa sia il capo dello Stato che capo del governo, con il potere di nominare e rimuovere dall'incarico i ministri e il vicepresidente. Precedentemente il Presidente della Repubblica era eletto dal parlamento e aveva un ruolo prevalentemente cerimoniale come Capo dello Stato.\nGiudiziario.\nL'articolo 9 afferma che \"il potere giudiziario sar\u00e0 esercitato da tribunali indipendenti per conto della Nazione turca\". \"La parte quarta\" fornisce le regole relative al loro funzionamento e ne garantisce la piena indipendenza (A137-140). La magistratura si conforma al principio della separazione dei poteri non solo per la sua indipendenza dai poteri esecutivo e legislativo del governo, ma per la sua divisione in due entit\u00e0, giustizia amministrativa e giustizia giudiziaria, con il \"Dan\u0131\u015ftay\" (Consiglio di Stato) il tribunale supremo per il primo (A155) e l\"'Yarg\u0131tay\" (Alta Corte d'Appello) il tribunale supremo per il secondo (154).\nLa \"Parte Quarta, Sezione Seconda,\" prevede una Corte Costituzionale che si pronuncia sulla conformit\u00e0 delle leggi e dei decreti governativi alla Costituzione. Pu\u00f2 esaminare le cause deferite dal Presidente della Repubblica, dal governo, dai membri del Parlamento (A150) o da qualsiasi giudice davanti al quale sia stata sollevata una questione costituzionale da un imputato o da un attore (A152). La Corte costituzionale ha diritto al \"riesame sia a priori\" che \"a posteriori\" (rispettivamente prima e dopo l'emanazione), e pu\u00f2 invalidare intere leggi o interi decreti e vietarne l'applicazione per tutti i casi futuri (A153).\nEsecutivo.\nAi sensi dell'articolo 8, il potere esecutivo spetta al Presidente della Repubblica e al Consiglio dei ministri. \"La Parte Terza, Capo Primo, Sezione Seconda\" (artt. 109-116) stabilisce le regole per la conferma e il funzionamento dell'esecutivo, composto dal Presidente del Consiglio dei Ministri e dal Consiglio dei ministri (A109).\n\"La Parte Terza, Capitolo Due, Sezione Quarta,\" organizza il funzionamento dell'amministrazione centrale e di alcune importanti istituzioni della Repubblica come le sue universit\u00e0 (A130-132), le amministrazioni locali (A127), i servizi pubblici fondamentali (A128) e la sicurezza nazionale (A117- 118). L'articolo 123 stabilisce che \"l'organizzazione e le funzioni dell'amministrazione si basano sui principi di accentramento e di amministrazione locale\".\nSicurezza nazionale.\nLe forze armate turche (TAF) sono subordinate al presidente, in qualit\u00e0 di comandante in capo. Il Capo di Stato Maggiore delle TAF \u00e8 responsabile nei confronti del Presidente del Consiglio nell'esercizio delle sue funzioni, e quest'ultimo \u00e8 responsabile, insieme al resto del Consiglio dei ministri, dinanzi al Parlamento (A117).\nIl Consiglio di Sicurezza Nazionale \u00e8 un'organizzazione consultiva, composta dal Capo di Stato Maggiore e dai quattro principali Comandanti della TAF e da membri selezionati del Consiglio dei ministri, per sviluppare la \"politica di sicurezza nazionale dello Stato\" (A118).\nRevisione ed emendamenti.\nAll'articolo 175, stabilisce anche la procedura della propria revisione e modifica mediante referendum o voto a maggioranza qualificata di 2/3 nell'Assemblea nazionale. Non riconosce il diritto all'iniziativa popolare: solo i parlamentari possono proporre modifiche alla Costituzione.\nUna revisione della Costituzione \u00e8 stata approvata il 13 settembre 2010 con un'approvazione del 58% data dai 39 milioni di persone che hanno votato. Il cambiamento avrebbe consentito all'Assemblea nazionale di nominare un numero di giudici dell'alta corte, avrebbe ridotto il potere del sistema giudiziario militare sulla popolazione civile e avrebbe migliorato i diritti umani. Le modifiche rimuovono anche l'immunit\u00e0 dall'azione penale che gli ex leader del colpo di stato militare dei primi anni '80 si erano concessi.\nCritica.\nDiritti etnici.\nLa Costituzione del 1982 \u00e8 stata criticata in quanto limitante le libert\u00e0 culturali e politiche individuali rispetto alla precedente costituzione del 1961. Per il Trattato di Losanna che ha istituito legalmente la Repubblica Turca, le uniche minoranze sono Greci, Armeni ed Ebrei, che hanno anche alcuni privilegi non riconosciuti ad altre comunit\u00e0 etniche, per il trattato. Secondo l'Unione europea, la costituzione nega i diritti fondamentali della popolazione curda perch\u00e9 alcuni articoli, in particolare l'articolo 42, sono contro i diritti delle minoranze. La Commissione europea contro il razzismo e l'intolleranza (ECRI) del Consiglio d'Europa ha pubblicato il suo terzo rapporto sulla Turchia nel febbraio 2005. La commissione ha preso la posizione che il parlamento avrebbe dovuto rivedere l'articolo 42 della Costituzione, che vieta l'insegnamento di qualsiasi lingua diversa dal turco come prima lingua nelle scuole. Il principio costituzionale turco di non consentire l'insegnamento di altre lingue come prime lingue nelle scuole ai propri cittadini, oltre a quello ufficiale, \u00e8 criticato dall'UE, dalle organizzazioni per i diritti umani e dalle minoranze della Turchia. Ai curdi, che costituiscono tra il 10 e il 20% della popolazione turca, non \u00e8 consentito ricevere l'istruzione nella propria lingua madre a causa di tale articolo.\nAttualmente le lingue circassa, curda, zaza, laz possono essere scelte nelle lezioni in alcune scuole pubbliche. Dal 2003 possono essere offerti corsi privati di insegnamento delle lingue minoritarie, ma il curriculum, la nomina degli insegnanti e i criteri per l'iscrizione sono soggetti a restrizioni significative. Tutti i corsi privati di curdo sono stati chiusi nel 2005 a causa delle barriere burocratiche e della riluttanza dei curdi a dover \"pagare per imparare la loro lingua madre\". Nel 2015, solo 28 scuole offrivano la lingua curda come corso selettivo. Inoltre, n\u00e9 le scuole private n\u00e9 quelle pubbliche possono ancora utilizzare la lingua curda o altre lingue oltre al turco come prima lingua.\nLibert\u00e0 di espressione.\nLa costituzione garantisce la libert\u00e0 di espressione, come dichiarato all'. L'articolo 301 del codice penale turco stabilisce che \"Chiunque denigri pubblicamente la Nazione turca, la Repubblica o la Grande Assemblea Nazionale di Turchia, \u00e8 punito con la reclusione da sei mesi a tre anni\" e inoltre che \"Le espressioni di pensiero destinate criticare non costituisce reato\u201d.\nL'osservazione di Orhan Pamuk \"Un milione di armeni e 30.000 curdi sono stati uccisi in queste terre, e nessuno tranne me osa parlarne\" \u00e8 stata considerata da alcuni una violazione dell'articolo 10 della Costituzione e ha portato al suo processo nel 2005. La denuncia contro Orhan Pamuk era stata presentata da un gruppo di avvocati guidati da Kemal Kerin\u00e7siz e le accuse erano state presentate da un procuratore distrettuale ai sensi dell'articolo 301 del codice penale turco. Pamuk \u00e8 stato successivamente rilasciato e le accuse annullate dal ministero della giustizia per un cavillo. Lo stesso gruppo di avvocati ha anche presentato querele contro altri autori meno noti per gli stessi motivi. Kerin\u00e7siz \u00e8 stato incriminato nell'inchiesta Ergenekon del 2008, insieme a molti altri.\nInfluenza dei militari.\nSebbene modificata pi\u00f9 volte negli ultimi tre decenni, in particolare nel quadro delle riforme dell'Unione europea, la costituzione del 1982 \u00e8 anche criticata per aver dato ai militari troppa influenza negli affari politici attraverso il Consiglio di sicurezza nazionale. Le forze armate turche si considerano le custodi della natura laica e unitaria della Repubblica insieme alle riforme di Atat\u00fcrk e sono intervenute tre volte assumendo il governo nel 1960, nel 1971 e nel 1980."}
{"id": "9176380", "revid": "363629", "url": "https://it.wikipedia.org/wiki?curid=9176380", "title": "Giuseppe Micheli (1823)", "text": ""}
{"id": "9176387", "revid": "287204", "url": "https://it.wikipedia.org/wiki?curid=9176387", "title": "Judo ai XVI Giochi paralimpici estivi - 81 kg maschile", "text": "Le gare di judo della categoria fino a 81\u00a0kg maschile ai XVI Giochi paralimpici estivi si sono svolte il 28 agosto 2021 presso il Nippon Budokan.\nIl vincitore \u00e8 stato Huseyn Rahimli."}
{"id": "9176388", "revid": "1429175", "url": "https://it.wikipedia.org/wiki?curid=9176388", "title": "Giubileo di platino", "text": "Il giubileo di platino \u00e8 una celebrazione tenuta in occasione della ricorrenza di un anniversario. Tra le monarchie, a partire dal regno della Regina Vittoria, si fa riferimento a un 70\u00b0 anniversario del cosiddetto Accession Day (letteralmente \"giorno dell'adesione\", cio\u00e8 il giorno della morte del predecessore del Sovrano interessato).\nBhumibol Adulyadej, sovrano della Thailandia, celebr\u00f2 il proprio giubileo di platino nel 2016; mor\u00ec poco dopo l'inizio delle celebrazioni ufficiali per questa ricorrenza speciale.\nElisabetta II del Regno Unito e gli altri regni del Commonwealth ha celebrato il proprio Giubileo di Platino il 6 febbraio 2022; \u00e8 stato annunciato un lungo fine settimana festivo della durata di quattro giorni per il giugno del 2022.\nNella comunit\u00e0 civile, con l'espressione giubileo di diamante, ci si riferisce ad 75\u00b0 anniversario, ma tra le monarchie questa espressione viene utilizzata per un 60\u00b0 anniversario. Un anniversario di 100 anni \u00e8 invece indicato generalmente come centenario."}
{"id": "9176389", "revid": "1993636", "url": "https://it.wikipedia.org/wiki?curid=9176389", "title": "Storia costituzionale turca", "text": "La storia costituzionale della Turchia abbraccia diversi secoli. Nel corso dei secoli, la Turchia ha avuto molte costituzioni che hanno caratterizzato l'istituzione stabile e duratura del suo status di stato-nazione, la sua democratizzazione e il suo riconoscimento nel diritto internazionale.\nL'attuale costituzione turca \u00e8 stata ratificata nel 1982.\nLa costituzione turca \u00e8 stata ratificata nel 1921, rivista nel 1924, 1961, 1982 e, pi\u00f9 recentemente, nel 2010 e nel 2017."}
{"id": "9176397", "revid": "2039387", "url": "https://it.wikipedia.org/wiki?curid=9176397", "title": "Collegio elettorale di Pomigliano d'Arco (Camera dei deputati)", "text": "Il collegio di Pomigliano d'Arco fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Campania 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Pomigliano d'Arco era uno dei 47 collegi uninominali in cui era suddivisa la Campania e, come previsto dal D.Lgs. del 20 dicembre 1993 n. 536, era interamente compreso nella provincia di Napoli e comprendeva i seguenti comuni: Castello di Cisterna, Pomigliano d'Arco, Sant'Anastasia, Scisciano e Somma Vesuviana."}
{"id": "9176398", "revid": "1543377", "url": "https://it.wikipedia.org/wiki?curid=9176398", "title": "Georg Friedrich Grebner", "text": "Biografia.\nGrebner fu un pittore su ceramica tedesco, attivo a Norimberga, dal 1717 al 1730, a Bayreuth, dal 1731 al 1733, a Oettingen-Schrattenhofen, dal 1738 al 1740 e a Donauw\u00f6rth dal 1741.\nPraticolarmente apprezzato tra i suoi contemporanei per la facilit\u00e0 d'esecuzione e per la tecnica (esegu\u00ec numerosissimi pezzi, molti dei quali recano l'indicazione della data per intero), appare oggi ai critici d'arte, che gli riconoscono accuratezza e freschezza di lavoro e finezza nella delineazione e nelle decorazioni, abile soprattutto nell'imitare i pi\u00f9 svariati stili.\nLe sue opere migliori si trovano al Museo di Norimberga (dal suo primo periodo blu su bianco ai soggetti biblici di Bayreuth, e di Amburgo (soggetti di fauna e di flora)."}
{"id": "9176401", "revid": "599013", "url": "https://it.wikipedia.org/wiki?curid=9176401", "title": "Torta di sangue", "text": "La torta di sangue \u00e8 un piatto italiano tradizionale del Bergamasco e del nord della Lombardia, del Piacentino (Emilia-Romagna), dell'Astigiano, e del Canavese (Piemonte).\nStoria.\nLa torta di sangue era una preparazione contestuale alla macellazione del maiale, spesso mangiata con la polenta. In seguito al boom economico, il piatto cadde in disuso ed \u00e8 oggi quasi scomparso.\nPreparazione.\nLa versione dolce della torta di sangue si prepara facendo soffriggere o stufare delle cipolle a cui si aggiungono sangue di maiale, latte, formaggio, pangrattato, e noci moscate. In seguito il piatto viene infornato. \nFra Bergamo e la Val Camonica, l'alimento \u00e8 salato, e il sangue si mescola invece a formaggio grana, porri, formaggio grattugiato, uova, grasso, e spezie."}
{"id": "9176402", "revid": "1442080", "url": "https://it.wikipedia.org/wiki?curid=9176402", "title": "Stilpnopappus", "text": " Stilpnopappus \u00e8 un genere di piante angiosperme dicotiledoni della famiglia delle Asteraceae.\nEtimologia.\nIl nome scientifico del genere \u00e8 stato definito per la prima volta dai botanici Carl Friedrich Philipp von Martius (1794-1868) e Augustin Pyramus de Candolle (1778-1841) nella pubblicazione \" Prodromus Systematis Naturalis Regni Vegetabilis. (DC.)\" ( Prodr. [A. P. de Candolle] 5: 75 ) del 1836.\nDescrizione.\nLe piante di questa voce hanno un habitus erbaceo perenne o arbustivo. La pubescenza \u00e8 formata da peli semplici.\nLe foglie lungo il fusto sono disposte normalmente in modo alterno e sessile. La lamina \u00e8 intera e in genere ha la forma da strettamente lanceolata a ovata o ellittica con apici arrotondati. I bordi sono interi. Le venature sono pennate.\nLe infiorescenze sono di tipo cimoso-seriale o ascellare, formate da alcuni capolini (uno o pi\u00f9 per nodo) sessili. La struttura dei capolini \u00e8 quella tipica delle Asteraceae: un peduncolo sorregge un involucro composto da 20 - 50 brattee disposte su 3 - 4 serie che fanno da protezione al ricettacolo sul quale s'inseriscono i fiori di tipo tubuloso. Le brattee, in genere persistenti, si presentano con forme lineari, diritte e pungenti. Il ricettacolo pu\u00f2 essere provvisto di pagliette oppure no.\nI fiori, da 6 a 50 per capolino, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono inoltre ermafroditi e actinomorfi (raramente possono essere zigomorfi).\nI frutti sono degli acheni con pappo. Gli acheni, a forma pi\u00f9 o meno cilindrica, hanno 8 coste con la superficie sericea. All'apice dell'achenio \u00e8 presente un anello. All'interno si pu\u00f2 trovare del tessuto di tipo idioblasto e rafidi di tipo subquadrato da corti a moderatamente allungati; non \u00e8 presente il tessuto tipo fitomelanina. Il pappo, di norma \u00e8 persistente, \u00e8 formato da setole da lanceolate a subulate in una o pi\u00f9 serie.\nDistribuzione e habitat.\nLa distribuzione delle piante di questa voce \u00e8 relativa al Brasile e Venezuela.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Lepidaploinae descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Da un punto di vista filogenetico in base alle ultime analisi sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. I generi di Lepidaploinae appartengono al subclade relativo all'America tropicale (l'altro subclade americano comprende anche specie del Nord America e del Messico).\nLa sottotrib\u00f9, e quindi i suoi generi, si distingue per i seguenti caratteri:\nIn precedenza la trib\u00f9 Vernonieae, e quindi la sottotrib\u00f9 (Lepidaploinae) di questo genere, era descritta all'interno della sottofamiglia Cichorioideae. La costituzione di questo gruppo \u00e8 relativamente recente (2009); in precedenza tutti i generi della sottotrib\u00f9 erano descritti all'interno della sottotrib\u00f9 Vernoniinae. Nell'ambito della trib\u00f9 Lepidaploinae occupa, da un punto di vista filogenetico, una posizione abbastanza \"centrale\" insieme alle sottotrib\u00f9 Vernoniinae, Chrestinae e Elephantopinae. Attualmente la sottotrib\u00f9 Lepidaploinae, cos\u00ec come \u00e8 circoscritta, non risulta monofiletica.\nI caratteri distintivi per le specie di questo genere (\" Stilpnopappus\") sono:\nElenco delle specie.\nQuesto genere ha 21 specie:\nSinonimi.\nSono elencati alcuni sinonimi per questa entit\u00e0:"}
{"id": "9176418", "revid": "219355", "url": "https://it.wikipedia.org/wiki?curid=9176418", "title": "Chiesa del Porto", "text": ""}
{"id": "9176419", "revid": "484362", "url": "https://it.wikipedia.org/wiki?curid=9176419", "title": "Amcazade K\u00f6pr\u00fcl\u00fc H\u00fcseyin Pasci\u00e0", "text": " Membro della famiglia K\u00f6pr\u00fcl\u00fc, fu il gran visir dell'Impero ottomano sotto Mustafa II dal settembre 1697 al settembre 1702. Amcazade Koprulu Huseyin Pasci\u00e0 era vicino ai comuni sudditi musulmani ottomani essendo un membro della Confraternita dei Mevlevi. Era noto per essere interessato ai bisogni della gente comune cos\u00ec come a quelli delle classi militari e della amministrazione pubblica.\nBiografia.\nPrimi anni.\nAmcazade Huseyin nacque nel 1644 ed era il figlio di Hasan A\u011fa Kypriljoti, il fratello di K\u00f6pr\u00fcl\u00fc Mehmed Pasci\u00e0, e per questo ha l'epiteto di \"amcazade (nipote)\". Sabbiamo poco della sua giovinezza e della sua educazione. Suo padre aveva delle propriet\u00e0 agricole nel villaggio turco di \"Kozluca\" nell'attuale Bulgaria e il giovane Huseyin vi trascorse la sua giovinezza. Deve aver avuto una buona educazione classica ottomana da scrivano o militare, perch\u00e9 quando viene menzionato per la prima volta \u00e8 un ufficiale di stato maggiore. Partecip\u00f2 alla campagna per l'assedio di Vienna nel 1683, come alto ufficiale di stato maggiore dell'esercito ottomano, poich\u00e9 gli ottomani erano comandati dal Gran Visir Merzifonlu Kara Mustafa Pasci\u00e0, che era suo parente stretto. Dopo la sconfitta degli ottomani nella battaglia di Vienna e la ritirata a Belgrado, Merzifonlu Kara Mustafa fu giustiziato e Amcazade Huseyin fu arrestato a causa della sua stretta relazione con il comandante giustiziato.\nNel 1684 fu scarcerato, ma fu mandato lontano dalla sede del potere come amministratore di province con il grado di beilerbei. Prima fu nominato governatore di guardia di \u00c7ardak, vicino a Gallipoli, sullo stretto dei Dardanelli; poi gli fu dato il grado di visir e un incarico simile ma pi\u00f9 prestigioso a Seddulbahir. Nel 1691 fu nominato per un certo periodo governatore temporaneo (\"Caimacam\") di Istanbul e torn\u00f2 al suo lavoro principale sui Dardanelli. Nel 1694 fu nominato Capitan Pasci\u00e0 (grand'ammiraglio della marina ottomana) e fu determinante con l'aiuto di Mezzo Morto Huseyin Pasci\u00e0 nel riprendere Chio dai veneziani nel 1695. Per questo successo fu nominato governatore di Chio. Nel 1696 fu nuovamente nominato governatore temporaneo di Istanbul, ma presto fu inviato al posto di governatore di Belgrado. Nell'agosto 1697 l'esercito ottomano sotto il comando del sultano Mustafa II era impegnato in una campagna contro gli austriaci e venne a Belgrado. In un consiglio di guerra che pianificava cosa fare dopo, Amcazade Huseyin Pasci\u00e0 propose che l'esercito ottomano andasse a mettere sotto assedio la fortezza di Vara\u017edin, ma altri sostennero che si dovesse andare verso Temesvar; la loro proposta fu accettata e l'esercito ottomano fu sorpreso e sbaragliato nella battaglia di Zenta.\nSua figlia spos\u00f2 Kavanoz Ahmed Pasci\u00e0, che fu gran visir per un breve periodo nel 1703.\nGran Visierato.\nAmcazade K\u00f6pr\u00fcl\u00fc H\u00fcseyin Pasci\u00e0 fu nominato Gran Visir il 17 settembre 1697 subito dopo la disastrosa sconfitta ottomana nella battaglia di Zenta dell'11 settembre 1697. Il sultano gli promise che sarebbe stato libero di governare l'impero senza le sue interferenze. Si sperava che durante i negoziati per la pace che si sarebbero svolti a Carlowitz, egli avrebbe potuto usare l'abilit\u00e0 familiare per ottenere i migliori termini possibili per la fine della lunga guerra contro la Lega Santa del 1684, una coalizione di potenze europee che includeva la Monarchia Asburgica, la Confederazione Polacco-Lituana, la Repubblica di Venezia e Pietro I di Russia. Dopo lunghi mesi di negoziati, il trattato di Carlowitz fu firmato il 26 gennaio 1699. Gli ottomani cedettero alla monarchia asburgica tutta la provincia ottomana d'Ungheria, compresa la Transilvania che era stata conquistata dopo il 1526; la Podolia fu restituita alla Polonia e la maggior parte della Dalmazia e della Morea (la penisola del Peloponneso nella Grecia meridionale) passarono a Venezia. Con la pesante perdita di soldati professionisti nella battaglia di Zenta e i grandi territori ceduti, divenne ovvio che il sistema militare ottomano, il sistema finanziario e i sistemi burocratici che sostenevano l'esercito e lo stato dovevano essere riformati. Questo compito cadde principalmente sulle spalle del Gran Visir Amcazade K\u00f6pr\u00fcl\u00fc H\u00fcseyin Pasci\u00e0.\nAmcazade Huseyin inizi\u00f2 con le riforme economiche e finanziarie. Le accise sul tabacco e sul caff\u00e8, che erano quadruplicate durante la guerra per finanziare lo sforzo militare, furono sostanzialmente ridotte e cos\u00ec anche i dazi sui beni di consumo essenziali, per esempio il sapone e l'olio da cucina. Durante la guerra furono create tasse speciali di imposizione e coloro che non potevano pagare queste imposizioni fiscali straordinarie furono pesantemente multati. Amcazade Huseyin abol\u00ec queste imposizioni fiscali straordinarie ed emise un condono fiscale per coloro che non erano in grado di pagare e che dovevano pagare pesanti multe. Le aliquote delle tasse tradizionali furono abbassate in modo che corrispondessero alla capacit\u00e0 di pagare. Le monete svalutate battute durante la guerra furono sostituite da monete di pieno valore. Nuovi coltivatori, provenienti dai nomadi turcomanni, furono indotti a stabilirsi in luoghi come Urfa, Malatya, Antalya e Cipro dove il numero di contadini era sceso a livelli molto bassi. Furono fatti sforzi per sviluppare una nuova base manifatturiera, al posto delle devastate industrie artigianali ottomane e sostituendo le importazioni dall'Europa.\u200a\nAmcazade Huseyin, poi, fece rivedere i libri paga dell'esercito professionale (\"kap\u0131kulu\"). I giannizzeri, che prima del trattato di Carlowitz avevano raggiunto i 70.000 uomini, di cui solo 10.000 erano effettivamente combattenti, furono ridotti a 34.000 combattenti; mentre il corpo di artiglieria fu ridotto da 6.000 a 1.250. Ci fu un nuovo reclutamento nel Corpo degli Sipahi di Kap\u0131kulu. Allo stesso modo, i timariot sipahi provinciali furono riformati eliminando la corruzione e assicurandosi che fossero adeguatamente mantenuti e addestrati.\nAnche la marina fu riorganizzata sotto il comando di Mezzo Morto H\u00fcseyin Pasci\u00e0, che era uno stretto alleato di Amcazade Huseyin. Finalmente, una nuova flotta di galeoni a vela sostitu\u00ec le galee a remi. Anche gli ufficiali e il personale della marina furono completamente riorganizzati creando una completa gerarchia di ufficiali. I marinai dei galeoni di rango inferiore furono adeguatamente e regolarmente alloggiati in caserme; pagati bene e persino la loro pensione fu pensata per la prima volta nella marina ottomana. Infine, la burocrazia degli scrivani del governo centrale e del palazzo fu riorganizzata, mandando in pensione i vecchi scrivani inefficienti e introducendone di nuovi formati in nuove scuole di scrivani.\nIl sultano fu molto colpito dalla sconfitta nella battaglia di Zenta, dove era personalmente presente. Dando ad Amcazade Huseyin mano libera nel governare il suo regno, si ritir\u00f2 nella vita di corte, non a Istanbul ma nel vecchio palazzo di Edirne. Il suo consigliere pi\u00f9 vicino era il suo vecchio maestro, un ecclesiastico chiamato Feyzullah Efendi, che nomin\u00f2 come \"Sheikh ul-Islam\". Presto Feyzullah Efendi divenne la voce effettiva del sultano. Non appena gli effetti del Trattato di Carlowitz finirono, Feyzullah Efendi raccolse intorno a s\u00e9 una cricca di parenti e alleati; inizi\u00f2 a nominarli nei posti chiave dello stato e divenne il centro degli intrighi contro il Gran Visir Amcazade Huseyin. Feyzullah Efendi fece assegnare a suo figlio Fethullah Efendi una nomina che gli avrebbe dato il posto di sceicco-ul-islam quando suo padre lasci\u00f2 l'incarico. La nomina di uno sheikh-ul-Islam secondo le regole dinastiche era totalmente senza precedenti, ma Amcazade Huseyin non aveva molta scelta in materia. Da allora in poi, ogni volta che lo stato sotto Amcazade Huseyin inizi\u00f2 ad influenzare negativamente i suoi interessi, Feyzullah Efendi fu in grado di intervenire e fermare l'applicazione di tale politica. Nel luglio 1701 Mezzo Morto Huseyin Pasci\u00e0, che era un alleato di Amcazade Huseyin, mor\u00ec e il delicato equilibrio di potere tra Istanbul e Edirne si spost\u00f2 verso Feyzullah Efendi a Edirne. Questo frustr\u00f2 cos\u00ec tanto Amcazade Huseyin Pasci\u00e0, che la sua grave malattia viene attribuita a questa impotenza. Dopo questa malattia nel settembre 1702 Amcazade Huseyin Pasci\u00e0 si dimise dalla carica di Gran Visir.\nAnd\u00f2 a vivere nella sua tenuta di Silivri, vicino a Istanbul. Prima della fine dell'anno mor\u00ec nella sua tenuta. Fu sepolto in una \"t\u00fcrbe\" (mausoleo) nel quartiere di \"Sara\u00e7haneba\u015f\u0131\" a Istanbul.\nFu un abile amministratore e un importante riformatore dimostr\u00f2 ancora una volta l'abilit\u00e0 di un membro della dinastia Koprulu nel mantenere intatto il potere ottomano dopo una grande crisi, ma alla fine fu cacciato dalla carica da un potente chierico.\nUno dei pi\u00f9 antichi \"Yal\u0131\" (magioni in legno costruiti sulla riva del Bosforo), vicino al primo ponte sospeso, \u00e8 i resti parziali di uno appartenente a lui chiamato \"Koprulu Amcazade Huseyin Yalisi\". Si sostiene che Amcazade Huseyin abbia rivisto la copia finale negoziata del Trattato di Karlowitz in questa parte rimasta del palazzo."}
{"id": "9176420", "revid": "219355", "url": "https://it.wikipedia.org/wiki?curid=9176420", "title": "Chiesa dei Pescatori", "text": ""}
{"id": "9176422", "revid": "287204", "url": "https://it.wikipedia.org/wiki?curid=9176422", "title": "Silicon Saxony", "text": "Silicon Saxony \u00e8 una eingetragener Verein con sede a Dresda. Riunisce le aziende che si occupano di elettronica e informatica, in particolar modo di microelettronica e software. Il distretto industriale si sviluppa in Dresda/Freiberg/Chemnitz. Conta circa 350 soci, per oltre 40.000 dipendenti. \u00c8 uno dei distretti industriali pi\u00f9 grandi di Germania e di Europa. Oltre alle aziende, sono soci anche istituti di ricerca e universit\u00e0 e scuole superiori.\nStoria.\nCon lo scopo di sviluppare la regione storica dell'elettronica di Dresda e della Sassonia, risalente alla DDR e sviluppatasi anche dopo la riunificazione tedesca, viene fondata nel 2000.\nLa storia risale alla diffusione della elaborazione automatica dei dati nella DDR e in particolare a Karl-Marx-Stadt (Chemnitz) con l'introduzione del calcolatore Robotron 300.\nIl nome deriva dalla omologa americana Silicon Valley."}
{"id": "9176424", "revid": "365417", "url": "https://it.wikipedia.org/wiki?curid=9176424", "title": "Palazzo di Trebur", "text": "Il palazzo di Trebur (anche \"Tribur\") era un palazzo regio medievale a Trebur, situato oggi nel distretto di Gro\u00df-Gerau in Assia. Il complesso si presume si trovi nell'area della chiesa di San Lorenzo, nella quale sono ancora presenti resti del tessuto edilizio carolingio.\nStoria.\nTrebur fu menzionata per la prima volta nell'829 in un documento di Ludovico il Pio. Presumibilmente, una corte carolingia pi\u00f9 grande era gi\u00e0 stata situata qui prima, dalla quale fu amministrata la successiva foresta imperiale di Dreieich.\nSotto Ludovico II il Germanico, Trebur divenne uno dei palazzi reali pi\u00f9 visitati nell'area del Reno-Meno. Qui si tennero diverse diete importanti, la prima nell'871. Carlo il Grosso abdic\u00f2 a Trebur nell'887, il suo successore Arnolfo di Carinzia tenne un'importante assemblea ecclesiastica nel palazzo nell'895.\nIn epoca ottoniana, i soggiorni reali nel palazzo di Trebur diminuirono. Ottone il Grande trasfer\u00ec il palazzo e altri possedimenti alla sua seconda moglie Adelaide d'Italia come \"Wittum\". Ottone III diede la \"curtis Tribu\" a sua zia, la badessa Matilde di Quedlinburg, nel 985. Dopo la sua morte, il palazzo torn\u00f2 al demanio imperiale.\nSotto i Salici, le visite tornarono ad aumentare. Nel 1053, Enrico IV fu eletto erede al trono a Trebur. Nel 1076 ebbe luogo un \"F\u00fcrstentag\" a Trebur, durante la quale si tent\u00f2 di risolvere la lotta per le investiture. Dopo questo evento, le visite regolari cessarono.\nNel 1119, una dieta imperiale fu convocata per l'ultima volta a Tribur, ma fu trasferita altrove. Il palazzo rimase in possesso dell'impero fino alla fine del periodo Staufer. L'anti-re Guglielmo d'Olanda diede in pegno il palazzo ai conti di Katzenelnbogen nel 1249, e in seguito Trebur pass\u00f2 completamente in loro possesso. Dopo la loro estinzione, il luogo pass\u00f2 al langraviato d'Assia nel 1479 e al langraviato d'Assia-Darmstadt nel 1567.\nIl sito.\nI resti del sito si trovano su una collina pianeggiante sul bordo meridionale del villaggio vicino ai vecchi corsi d'acqua, oggi il Landgraben o la sua confluenza con lo Schwarzbach.\nAl tempo di Ludovico II il Germanico, il complesso intorno all'odierna chiesa barocca di San Lorenzo era probabilmente dotato di un \"palatium\" rappresentativo e di una chiesa (una basilica) pi\u00f9 grande. Un'importante ricostruzione ebbe luogo probabilmente in epoca ottoniana.\nGli edifici caddero in rovina a partire dal XII secolo. Sembra che le pietre del palazzo siano state riutilizzate nella costruzione del castello di Landskron vicino a Oppenheim sul lato opposto del Reno."}
{"id": "9176427", "revid": "110157", "url": "https://it.wikipedia.org/wiki?curid=9176427", "title": "Chiesa di Santa Maria di Caravaggio (Pavia)", "text": "La chiesa di Santa Maria di Caravaggio \u00e8 una chiesa parrocchiale di Pavia che sorge in viale Camillo Golgi 39.\nStoria.\nIl rione in cui sorge la chiesa, il Ponte di Pietra, si trova nella periferia occidentale di Pavia e conobbe una forte urbanizzazione, legata al repentino sviluppo industriale dell\u2019area, a partire dagli anni \u201920 del Novecento. A causa della densit\u00e0 abitativa e data la mancanza di precedenti edifici di culto nella zona, nel 1928 fu realizzato un piccolo santuario dedicato alla Madonna di Caravaggio, tuttavia, tale edificio si rivel\u00f2 ben presto inadeguato alle esigenze del rione, in continua espansione, tanto che nel 1944 inizi\u00f2, su progetto di Emilio Carlo Aschieri e di Eliseo Mocchi, il cantiere di una nuova, e pi\u00f9 grande, chiesa. La guerra prima e le ristrettezze economiche dei primissimi anni del dopoguerra bloccarono a lungo i lavori, tanto che 1956, la curia vescovile decise di affidare la progettazione e la costruzione della nuova chiesa a Giovanni Muzio, che, stralciando il progetto dell\u2019Aschieri, ridisegn\u00f2 completamente l\u2019edificio, che venne ultimato nel 1964.\nDescrizione.\nCome altri edifici religiosi progettati da Giovanni Muzio, la chiesa \u00e8 dotata di una cupola impostata su di una pianta a geometria complessa, mentre le coperture delle navate sono in parte piatte e in parte inclinate. La cupola, che richiama la forma di un giglio, simbolo mariano, \u00e8 provvista di una grande loggia, mentre l\u2019interno della lanterna presenta fasce di colore rosso, degradanti in direzione della luce, come a creare raggi di luce che dall\u2019alto scendono verso i fedeli. La statua delle Vergine, posta in cima alla cupola, \u00e8 opera di Antonio Majocchi. Gli altari hanno pianta poligonale e, al di sotto di quello maggiore, si trova l\u2019austera cripta, i cui decori richiamano quelli del tiburio. L'altare maggiore \u00e8 arricchito da grande affresco, opera del bergamasco Claudio Nani, raffigurante la Madonna, tra i Santi Siro e Vittore, con alle spalle l'immagine, ispirata all'affresco conservato nella chiesa di San Teodoro, di Pavia medievale. Il paramento murario della chiesa \u00e8 interamente rivestito con mattoni, lasciati a vista, come in molti edifici di et\u00e0 romanica. Lateralmente alla chiesa si trova la casa parrocchiale, anch\u2019essa realizzata con mattoni a vista e impostata su di una pianta a \u201cC\u201d."}
{"id": "9176428", "revid": "287204", "url": "https://it.wikipedia.org/wiki?curid=9176428", "title": "Martirio di sant'Alessandro (Salmeggia)", "text": "Il Martirio di sant'Alessandro \u00e8 un dipinto olio su tela, realizzato da Enea Salmeggia nel 1623 e conservato sulla parete semicircolare del coro della basilica di Sant'Alessandro in Colonna di Bergamo. La basilica fu edificata sul luogo del martirio del santo titolare, e la tela fu commissionata come la pi\u00f9 importante pittura della chiesa.\nStoria e descrizione.\nIl maestoso dipinto \u00e8 il lavoro pi\u00f9 grande realizzato dall'artista nembrese, diventando uno dei momenti fondamentali della sua attivit\u00e0 pittorica e testimonia la sua riconosciuta importanza come artista cittadino sia dai committenti che dai critici dell'arte. \nFu commissionato dai rettori della basilica il 15 settembre 1621, con l'impegno d'essere ultimato nel 1623 per la festa del Corpus Domini. In primo piano, sul lato sinistro, vi \u00e8 raffigurata una colonna spezzata dove siede uno dei tanti testimoni dell'evento drammatico, e conserva la data e la firma dell'autore: \u201cAENESAS SALMETIA|F. MDCXXIII\u201d.\nL'opera fu oggetto di un accurato restauro a opera del restauratore Antonio Zaccaria con il controllo di Amalia Daffra responsabile della Soprintendenza per i beni storici artistici ed etnoantropologici di Milano.\nLa composizione ruotante presenta quattro gruppi distinti di personaggi, inseriti con un calcolo preciso secondo i riferimenti simmetrici, che rispetto all'asse verticale dove \u00e8 posta la figura del carnefice \u00e8 disciplinato dalla linee diagonali pone su due ordini diversi i raffigurati. Centrale \u00e8 proprio la scena del martirio dove il protagonista non \u00e8 il santo martire ma il carnefice. Proprio in questa sua rotazione delle figure e degli eventi, il dipinto presenta assonanze con il Tintoretto nella \"Crocifissione\".\nPresenta forse troppe citazioni, il ripetersi di lavori che il Salmeggia aveva gi\u00e0 realizzato, portando ad appesantire l'opera in una macchina compositiva che richiama le raffigurazioni dei sacri monti, riprendendo il manierismo del tardo Cinquecento con le piante elaborate con la polarizzazione tra il devozionale e il realismo. Il Tassi riteneva che vi fosse, tra i tanti personaggi anche la raffigurazione dell'autore, anche se la cose non \u00e8 mai stata confermata ed \u00e8 forse solo tradizione popolare: \nL'autoritratto del Salmeggia potrebbe invece essere il terzo personaggio a destra con lo sguardo rivolto verso l'osservatore.\nL'opera di grande effetto, non risulta che abbia avuto un grande lavoro di preparazione con bozzetti, in particolare \u00e8 rimasta un \"Donna con la mano aperta sul petto\" e uno studio di cavaliere che dovrebbe essere riferibile al personaggio posto a destra che regge il gonfalone, conservati presso la Biblioteca Ambrosiana di Milano, che dovrebbe essere riferita al personaggio femminile posto dietro il santo a sinistra, e alcuni disegni conservati in accademia Carrara che sarebbero riconducibili al carnefice.\nVi era collaborazione tra gli amministratori della chiesa e il Salmeggia, infatti vi sono altri dipinti dell'artista: \"Cardinale Cornaro benedice la prima pietra della basilica di Sant'Alessandro in Colonna\", disegno realizzato per la gara d'appalto della monumentale scena del martirio, \"Trasfigurazione di Cristo\", \"Visita della Vergine a santa Elisabetta\" e la \"Trinit\u00e0\"."}
{"id": "9176430", "revid": "219355", "url": "https://it.wikipedia.org/wiki?curid=9176430", "title": "Chiesina dei Marinai", "text": ""}
{"id": "9176431", "revid": "219355", "url": "https://it.wikipedia.org/wiki?curid=9176431", "title": "Chiesetta dei Marinai", "text": ""}
{"id": "9176432", "revid": "219355", "url": "https://it.wikipedia.org/wiki?curid=9176432", "title": "Chiesa dei Marinai", "text": ""}
{"id": "9176433", "revid": "2039387", "url": "https://it.wikipedia.org/wiki?curid=9176433", "title": "Collegio elettorale di Nola (Camera dei deputati)", "text": "Il collegio di Nola fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Campania 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Nola era uno dei 47 collegi uninominali in cui era suddivisa la Campania e, come previsto dal D.Lgs. del 20 dicembre 1993 n. 536, era interamente compreso nella provincia di Napoli e comprendeva i seguenti comuni: Camposano, Cicciano, Cimitile, Comiziano, Mariglianella, Marigliano, Nola, San Vitaliano e Saviano."}
{"id": "9176435", "revid": "123727090", "url": "https://it.wikipedia.org/wiki?curid=9176435", "title": "Technische Universit\u00e4t Bergakademie Freiberg", "text": ""}
{"id": "9176437", "revid": "110157", "url": "https://it.wikipedia.org/wiki?curid=9176437", "title": "Monte Dev\u00e8s", "text": "Il Monte Dev\u00e8s \u00e8 una cima di origine vulcanica culminante a 1417\u00a0metri s.l.m. d'altitudine nel dipartimento dell'Alta Loira. \u00c8 la cima pi\u00f9 alta dell'omonimo massiccio all'interno del Massiccio Centrale. Risale al periodo Villafranchiano .\nSulla sua sommit\u00e0 \u00e8 stata installata un'antenna ripetitrice."}
{"id": "9176439", "revid": "47767", "url": "https://it.wikipedia.org/wiki?curid=9176439", "title": "Lago di Antermoia", "text": ""}
{"id": "9176444", "revid": "1602064", "url": "https://it.wikipedia.org/wiki?curid=9176444", "title": "Swami Yogananda Giri", "text": "Swami Yogananda Giri \u00e8 una figura religiosa ind\u00f9 in Italia. Fu il fondatore dell'Unione induista italiana.\nPrimi anni di vita.\nYogananda \u00e8 nato in Italia e si \u00e8 convertito all'induismo da adolescente. Dopo essere emigrato in India, impar\u00f2 il sanscrito e divenne istruito negli Agama dell'India meridionale. \u00c8 stato iniziato come monaco rinunciante nel 1982. Nel 1985 ha fondato il Gitananda Ashram a Savona."}
{"id": "9176448", "revid": "729019", "url": "https://it.wikipedia.org/wiki?curid=9176448", "title": "Valerij Sablin", "text": "Membro del Partito comunista sovietico, disilluso dalla corruzione e dalla stagnazione della leadership di Bre\u017enev, nel novembre 1975 guid\u00f2 l'ammutinamento della fregata anti-sottomarino \"Storo\u017eevoj\" (, \"guardia\" o \"sentinella\"), nella speranza di dare inizio ad una rivoluzione politica di stampo leninista. L'ammutinamento fall\u00ec, e Sablin fu giustiziato per alto tradimento nove mesi dopo.\nLa storia dell'ammutinamento ispir\u00f2 la trama del romanzo di Tom Clancy \"La grande fuga dell'Ottobre Rosso\".\nBiografia.\nPrimi anni.\nValerij Sablin nacque il 1\u00b0 gennaio 1939, figlio di un ufficiale di Marina. Si diplom\u00f2 all'Istituto Navale \"Frunze\" di Leningrado nel 1960 e prest\u00f2 servizio nella Flotta del Nord. Sablin non ebbe mai paura di esprimere apertamente le sue opinioni; nel 1962, quando aveva 23 anni, scrisse una lettera a Nikita Chru\u0161\u010d\u00ebv con la richiesta di \"liberare il Partito Comunista dagli adulatori e dagli elementi corrotti\", cosa che caus\u00f2 a Sablin un rimprovero dai suoi superiori.\nNel 1973 si laure\u00f2 all'Accademia politico-militare \"Vladimir Lenin\", e fu nominato commissario politico. Uno dei suoi colleghi avrebbe ricordato in seguito:\nL'ammutinamento.\nL'8 novembre 1975, il capitano di 3\u00b0 rango Valerij Sablin sequestr\u00f2 la \"Storo\u017eevoj\", una fregata della classe Burevestnik dove prestava servizio come commissario politico, dopo aver confinato il capitano e gli altri ufficiali in uno sgabuzzino. Il piano di Sablin era quello di portare la nave dal golfo di Riga a nord nel golfo di Finlandia e a Leningrado, attraverso il fiume Neva, ormeggio del dimesso incrociatore \"Aurora\" (simbolo della rivoluzione russa), da dove avrebbe protestato per radio e televisione contro la corruzione dilagante nel governo Bre\u017enev. Aveva intenzione di dire quello che molti dicevano in privato: che la rivoluzione e la patria erano in pericolo; che le autorit\u00e0 al potere erano coinvolte fino al collo nella corruzione, nella demagogia, nella corruzione e nella menzogna, e stavano portando il paese in un abisso; che gli ideali del comunismo erano stati scartati; e che c'era un urgente bisogno di far rivivere i principi leninisti di giustizia.\nPrima della partenza verso Leningrado, un ufficiale fugg\u00ec dalla detenzione e chiese assistenza via radio. Quando la Storo\u017eevoj super\u00f2 la foce del golfo di Riga, dieci bombardieri e aerei da ricognizione e tredici navi da guerra erano all'inseguimento, sparando una serie di colpi di avvertimento sulla prua. Diverse bombe furono sganciate davanti e dietro la nave, bersagliata anche dal fuoco dei cannoni. Il timone della Storo\u017eevoj venne danneggiato e alla fine fu fermata. Le navi inseguitrici si avvicinarono e la fregata fu abbordata da un commando della marina sovietica.\nA quel punto, tuttavia, Sablin era stato gi\u00e0 colpito al ginocchio e imprigionato dal suo stesso equipaggio, che aveva anche liberato il capitano e gli altri ufficiali prigionieri.\nMesso di fronte alla corte marziale, Sablin fu accusato di tradimento e nel giugno 1976 fu dichiarato colpevole. Sebbene questo crimine di solito comportasse una pena detentiva di 15 anni, Sablin fu giustiziato il 3 agosto 1976. Il suo secondo in comando durante l'ammutinamento, il marinaio Alexander Shein, ricevette una pena detentiva di otto anni. Gli altri ammutinati furono liberati ma disonorati e allontanati dalla marina sovietica.\nNel 1994, il Collegio Militare della Corte Suprema della Federazione Russa ha riesaminato le sentenze con possibilit\u00e0 di riabilitazione postuma. La corte ha per\u00f2 solo riabilitato parzialmente Sablin anzich\u00e9 scagionare completamente lui e Shein (che a quel tempo aveva scontato la sua pena).\n\"Caccia a Ottobre Rosso\".\nL'Unione Sovietica cerc\u00f2 fin da subito di nascondere quest'incidente, in particolare le sue finalit\u00e0 politiche e ideologiche, cercando di far passare il tutto come un tentativo di diserzione verso l'Occidente di un equipaggio sovietico.\nInfatti, il golfo di Riga pu\u00f2 essere lasciato verso nord solo attraverso uno stretto passaggio tra le isole estoni di Saaremaa e Hiiumaa e la terraferma. Una nave diretta a Leningrado da Riga, che per\u00f2 desidera evitare tale percorso, deve inizialmente dirigersi a ovest, verso l'isola svedese di Gotland. Sablin percorse questa rotta, il che diede l'impressione errata che la Storo\u017eevoj si stesse dirigendo verso la Svezia, o persino verso la Danimarca, membro della NATO, invece che a Leningrado.\nFino alla fine della Guerra Fredda, l'intelligence occidentale continu\u00f2 a credere che l'equipaggio avesse pianificato di disertare.\nGregory D. Young fu il primo occidentale a indagare sull'ammutinamento come parte della sua tesi di laurea del 1982 \"\"Mutiny on Storozhevoy: A Case Study of Dissent in the Soviet Navy\", e pi\u00f9 tardi nel libro \"The Last Sentry\"\" di Young e Nate Braden. La tesi, depositata negli archivi della United States Naval Academy, viene letta da Tom Clancy, il quale vi si ispira per scrivere il libro \"La grande fuga dell'Ottobre Rosso\" e dal quale ne deriver\u00e0 il noto film del 1990 \"Caccia a Ottobre Rosso\", diretto da John McTiernan.\nRispetto alla storia reale, il capitano Marko Ramius si rivolta contro il governo sovietico non per riportarlo sulla linea leninista, ma per vendicare l'uccisione della moglie. Il mezzo navale nella finzione non \u00e8 una fregata anti-sottomarino ma il sottomarino \"Ottobre Rosso\", il quale non viene dirottato verso l'Unione Sovietica ma verso le coste degli Stati Uniti d'America, in quanto Ramius intende consegnarlo agli statunitensi. Altre parti che non hanno attinenza con la realt\u00e0 sono il personaggio del cuoco - agente del KGB e fedele al governo sovietico - intenzionato a far esplodere il sottomarino, con tutto l'equipaggio, per non farlo cadere in mani nemiche."}
{"id": "9176451", "revid": "92723", "url": "https://it.wikipedia.org/wiki?curid=9176451", "title": "Sergei Lemeshev", "text": ""}
{"id": "9176455", "revid": "6923", "url": "https://it.wikipedia.org/wiki?curid=9176455", "title": "Finale della Coppa delle nazioni africane 1992", "text": "La finale della Coppa delle nazioni africane 1992 si disput\u00f2 il 26 gennaio 1992 allo Stadio L\u00e9opold S\u00e9dar Senghor di Dakar, tra le nazionali di e . La partita fu vinta dalla Costa d'Avorio per 11-10 dopo che i tempi regolamentari e supplementari terminarono 0-0; in tal modo gli ivoriani vinsero il loro primo trofeo nella massima competizione tra nazionali maschili africane."}
{"id": "9176456", "revid": "886680", "url": "https://it.wikipedia.org/wiki?curid=9176456", "title": "Valery Sablin", "text": ""}
{"id": "9176463", "revid": "92723", "url": "https://it.wikipedia.org/wiki?curid=9176463", "title": "Lacand\u00f2n", "text": ""}
{"id": "9176488", "revid": "6923", "url": "https://it.wikipedia.org/wiki?curid=9176488", "title": "Finale della Coppa delle nazioni africane 1990", "text": "La finale della Coppa delle nazioni africane 1990 si disput\u00f2 il 16 marzo 1990 allo Stadio 5 Juillet 1962 di Algeri, tra le nazionali di e . La partita fu vinta per 1-0 dall'Algeria, che si aggiudic\u00f2 il suo primo trofeo nella massima competizione tra nazionali maschili africane."}
{"id": "9176492", "revid": "599013", "url": "https://it.wikipedia.org/wiki?curid=9176492", "title": "\u0130brahim T\u0131\u011fc\u0131", "text": " \nBiografia.\nSi \u00e8 classificato undicesimo nel torneo dei 97 kg agli europei di Varsavia 2021.\nAi mondiali di Oslo 2021 ha concluso al quattordicesimo posto, a seguito della sconfitta riportata agli ottavi contro lo statunitense G'Angelo Hancock."}
{"id": "9176495", "revid": "1957984", "url": "https://it.wikipedia.org/wiki?curid=9176495", "title": "Passo Gries", "text": ""}
{"id": "9176497", "revid": "224230", "url": "https://it.wikipedia.org/wiki?curid=9176497", "title": "Gulag di Karaganda", "text": ""}
{"id": "9176504", "revid": "1745361", "url": "https://it.wikipedia.org/wiki?curid=9176504", "title": "Shag (tabacco)", "text": ""}
{"id": "9176505", "revid": "57342", "url": "https://it.wikipedia.org/wiki?curid=9176505", "title": "Ennio (film)", "text": " Ennio \u00e8 un documentario del 2021 diretto da Giuseppe Tornatore, incentrato sulla figura del compositore italiano Ennio Morricone, scomparso il 6 luglio 2020, realizzato attraverso le interviste a registi, sceneggiatori, musicisti, cantautori, critici e collaboratori (tra cui Tornatore stesso) che hanno lavorato con lui o che lo hanno apprezzato durante tutta la sua lunga carriera.\nTrama.\nGiuseppe Tornatore, regista Premio Oscar, rende omaggio a uno storico amico e collaboratore, il compositore Ennio Morricone, ripercorrendone vita e opere, dall'esordio con Sergio Leone fino al Premio Oscar per \"The Hateful Eight\" nel 2016. Lo aiutano le interviste a rinomati registi e musicisti, le registrazioni di alcuni acclamati tour mondiali del maestro, le clip tratte da alcuni iconici film musicati da Morricone e i filmati esclusivi delle scene e dei luoghi che hanno definito la sua vita.\nDistribuzione.\nPresentato in anteprima il 10 settembre 2021 al Festival del cinema di Venezia e successivamente al Festival di Bari, \u00e8 uscito in anteprima al cinema il 29 e 30 gennaio 2022 prima dell\u2019uscita nazionale nelle sale del 17 febbraio 2022."}
{"id": "9176506", "revid": "400694", "url": "https://it.wikipedia.org/wiki?curid=9176506", "title": "Shag", "text": ""}
{"id": "9176508", "revid": "606919", "url": "https://it.wikipedia.org/wiki?curid=9176508", "title": "Chiesa abbaziale di San Benedetto Martire", "text": " \nLa chiesa di San Benedetto Martire \u00e8 un'abbazia di San Benedetto del Tronto del XVII secolo che custodisce la tomba di San Benedetto, patrono della citt\u00e0. L'abbazia \u00e8 la pi\u00f9 antica della citt\u00e0 ed \u00e8 situata nel vecchio incasato del Paese Alto, nella parte alta di San Benedetto del Tronto, con affaccio su piazza Bice Piacentini. Nonch\u00e9 vicinissima alla Torre dei Gualtieri, situata in piazza Giuseppe Sacconi dove c'\u00e8 Palazzo Anelli, edificio risalente al 1730, oggi sede del vescovado.\nStoria.\nIl progetto iniziale della chiesa risale all'XI secolo dove sorgeva l'antica pieve di San Benedetto, sorta sul sepolcro di San Benedetto, dopo il 1140, venne costruita la cinta muraria. Poco rimane dell'antico sepolcro e del vecchio edificio poich\u00e9 la chiesa fu modificata ed ampliata alla fine del XVIII secolo su disegno dell'architetto Pietro Augustoni.\nSan Benedetto Martire.\nSoldato romano dislocato nel presidio militare alla difesa della citt\u00e0 di Cupra Marittima, essendosi rifiutato di abiurare la fede cristiana e di riconoscere gli dei pagani, fu martirizzato sul ponte del torrente Menocchia il 13 Ottobre del 304 d.C.., il suo corpo fu gettato in mare. La leggenda narra che in mare la testa non si sia separata dal corpo, e che le sue membra siano state trasportate verso sud grazie all'aiuto di alcuni delfini, che le hanno trasportate fino ad adagiarle sulle spiagge prospicienti all'odierna San Benedetto del Tronto. Qui il corpo del martire sarebbe stato trovato da un contadino, che dopo aver chiamato aiuto ha caricato i resti del santo su un carretto trainato da buoi. Questi avrebbero trainato il carro fin sopra un colle poco distante dalla costa, dove Benedetto \u00e8 stato finalmente sepolto. Sul luogo sarebbero sorte poi una cappella e una Pieve, attorno alla quale, si \u00e8 sviluppato il primo nucleo urbano dell'antica San Benedetto. \nDescrizione.\nLa chiesa \u00e8 a navata unica. Oltre all\u2019altare maggiore, vi sono altri sei altari, tre a destra e tre a sinistra. Costruita in stile neoclassico, piuttosto semplice, interamente in laterizio, con facciata con cornici e paraste e timpano in pietra, nella chiesa sono conservate, oltre a reperti, epigrafi e lapidi, diverse altre opere: una pala d'altare del 1707 del pittore fermano Ubaldo Ricci relativa all'ultima cena, una pala della Madonna del Rosario di anonimo del XVI secolo e un'altra della Madonna del Carmelo, sempre di anonimo, del XVIII secolo; inoltre il simulacro dell'Immacolata Concezione realizzata nel 1856, un Cristo Morto della seconda met\u00e0 dell'Ottocento e soprattutto l'altare di San Benedetto martire con reliquie del Santo. Artistiche vetrate adornano i finestroni che si susseguono al vertice della navata della Abbazia. Vi sono istoriate, nel quadro di policrome simmetrie, le simbologie dei sacramenti: battesimo, confessione, cresima, matrimonio, ordine sacro e unzione dei malati. Sono custodite all'interno le spoglie del Venerato Padre Giovanni dello Spirito Santo.Affiancato al corpo principale della chiesa, adiacente all\u2019area presbiteriale, si eleva l\u2019alto campanile a torre."}
{"id": "9176532", "revid": "15756", "url": "https://it.wikipedia.org/wiki?curid=9176532", "title": "Palazzo Bonelli (Barletta)", "text": "Il Palazzo Bonelli \u00e8 un palazzo medievale di Barletta, ubicato alla confluenza di importanti arterie viarie della citt\u00e0 e costituisce una testimonianza di architettura civile medievale. \u00c9 uno dei rarissimi esempi di architettura civile privata medievale esistenti in Puglia e in Italia meridionale, giunti fino a noi in condizioni pressoch\u00e9 intatte. La sua fondazione \u00e8 collocabile verso la fine del XIII secolo, quando la citt\u00e0 assunse una particolare importanza e floridezza.\nStoria.\nAppositamente situato in una zona di passaggio della citt\u00e0 antica, molto ambita ed importante per l\u2019alta societ\u00e0 dell\u2019epoca, il palazzo fu edificato nel 1324 da Guala d\u2019Yserio. Alla morte di d\u2019Yserio, il palazzo divenne di propriet\u00e0 della famiglia Della Marra, che ne rimase proprietaria fino al 1600, in quanto d\u2019Yserio nel 1326 aveva sposato Adolisia Della Marra. Non avendo avuto figli, alla morte di d\u2019Yserio fu nominata erede Adolisia.\nGli studi su questo influente e numeroso gruppo familiare, la cui storia, coprendo un arco di circa sei secoli, ci consentono di ricostruire uno spaccato delle vicende politiche ed istituzionali della citt\u00e0, a fornirci le poche notizie storiche sull\u2019edificio. Palazzo Bonelli sarebbe stata infatti la prima dimora della famiglia, trasferitasi intorno al 1633 in via Cialdini, nel bel palazzo rinascimentale che porta ancora oggi il loro nome, attuale sede della Pinacoteca De Nittis. La famiglia Della Marra tra le pi\u00f9 antiche di Barletta, raggiunse il suo apice di potere proprio tra il XIV ed il XVI secolo. La sua importanza fu tale da denominare il borgo in cui si trovava \u201c\"Marrensium\"\u201d ovvero dei Della Marra e per suo volere, in vicinanza della casa sull\u2019area dove \u00e8 ubicata l\u2019attuale piazzetta, fu costruita una chiesa (distrutta nel corso dei secoli successivi) dedicata a san Ruggiero vescovo di Canne.\nNon si hanno notizie in merito alle vicende storiche che interessarono l'edificio, nel periodo compreso tra il 1362 ed il 1582. Testimonianze documentarie si trovano partire dal 1583, in cui risulta di propriet\u00e0 della famiglia Visco. Da questo momento, per il palazzo si prospetteranno a breve scadenza molteplici cambiamenti di propriet\u00e0, infatti nel 1608 fu sequestrato ad Alessandro Visco e fu dato in pegno a Vincenzo Gentile, il quale ad aprile del 1616 lo cedette ai coniugi Antonio De Paredes e Camilla Marulli. Nel 1685 fu acquistato dai fratelli Cesare e Filippo Bonelli, appartenenti alla famiglia di origine normanna, stabilitasi a Barletta nel 1100. \nLa famiglia Bonelli ha conservato la propriet\u00e0 del palazzo fino a quando, durante gli anni ottanta del Novecento, l'intero complesso venne venduto alla cassa di Risparmio di Puglia, il quale avvi\u00f2 un primo intervento di restauro, mai concluso a causa della successiva vendita dell\u2019immobile al Comune di Barletta. Dopo un periodo di totale abbandono, lo stabile fu sottoposto ad importanti lavori strutturali finalizzati a consolidarne la struttura. Attualmente, risulta ancora privo di destinazione d\u2019uso e non \u00e8 visitabile.\nPalazzo Bonelli \u00e8 stato dichiarato monumento nazionale nel 1910.\nDescrizione.\nEsterno.\nL'analisi delle strutture, sottoposte nel corso dei secoli a numerose trasformazioni architettoniche, evidenzia che il palazzo \u00e8 attualmente il risultato dell'aggregazione di diversi corpi di fabbrica, tra cui i pi\u00f9 antichi risalgolo probabilmente al XIII secolo. La fase edilizia pi\u00f9 importante, caratterizzata dagli interventi voluti dai Della Marra, \u00e8 collocabile tra il XIV e XV secolo. Successivamente, tra il XVII e il XIX secolo, i Bonelli ampliarono il palazzo adeguandolo allo stile e al gusto del tempo.\nLa facciata si compone di due parti distinte: la zona inferiore, con il lungo porticato oggi chiuso da cancellate ma un tempo percorribile, \u00e8 costituita da dieci archi sul prospetto di corso Garibaldi e da un arco per ciascuno dei lati che sporgono sulla strada. Completamente chiusa \u00e8 la parte di nord-est, che presenta due tarde monofore. Le restanti aperture risultano invece murate per un'altezza di circa un metro e mezzo, ad eccezione degli arconi che corrispondono ai due portali di accesso, rispettivamente ai numeri civici 216 e 218. Apparentemente omogeneo, anche per effetto del restringimento della strada che ne impedisce una visione d\u2019insieme, questo porticato presenta archi di diversa altezza e larghezza, realizzati tutti con una doppia ghiera di cui quella esterna leggermente sopravanzata. Differenti come dimensioni sono anche i pilastri che li sostengono, soprattutto il quinto e il sesto da nord-est, pi\u00f9 sottili e senza alcun risvolto interno, come invece accade per gli altri pilastri.\nLa facciata principale si apre su Corso Garibaldi, con un porticato di gusto gotico scandito da dodici arcate con archi ogivali a doppia ghiera su pilastri quadrati. Al palazzo si accede attraverso due portali: il primo, adiacente alle due campate e il secondo, a destra. Il piano superiore, riferibile ad interventi svolti in et\u00e0 moderna, mostra una serie di finestre architravate e conserva tracce della fabbrica medievale, evidenti nella piccola monofora con arco lunato e nell'apertura dal profilo a edicola.\nInterno.\nL'interno \u00e8 caratteizzato da numerosi ambienti organizzati intorno a cortili in acluni dei quali sono evidenti resti della preziosa decorazione medievale. Del corredo scultoreo si segnalano, in particolare la lunetta scolpira del portale al piano nobile che ospita una carnosa pianta con foglie e frutti, alcuni capitelli, assimilabili al tipo di chrochets con fogliame uncinato e le eleganti bifore con archetti tribolati del delicato intaglio a motivi vegetali."}
{"id": "9176534", "revid": "1784492", "url": "https://it.wikipedia.org/wiki?curid=9176534", "title": "Filip Mar\u010di\u0107", "text": "Carriera.\nClub.\nMuove i primi passi nell' per poi continuare la sua formazione calcistica nelle giovanili del .\nNel 2005 fa il suo ritorno tra le file dell'Hajduk e, il 13 agosto seguente, fa il suo debutto in prima squadra subentrando al posto di Nenad Pralija in occasione della vittoria casalinga di campionato ai danni del (1-0)."}
{"id": "9176539", "revid": "1598370", "url": "https://it.wikipedia.org/wiki?curid=9176539", "title": "Lucy Salani", "text": "Lucy Salani \u00e8 nata come Luciano Salani e cresciuta a Bologna come uomo omosessuale. Antifascista, dopo aver disertato sia l'esercito fascista italiano che quello nazista, \u00e8 stata deportata a Dachau nel 1944, dove \u00e8 rimasta per sei mesi, fino alla liberazione del campo per opera degli americani nel 1945. In seguito \u00e8 vissuta a Torino, lavorando come tappezziera e frequentando l'ambiente transessuale italiano e parigino. Di ritorno a Bologna negli anni '80, vi si \u00e8 stabilita dopo la pensione.\nLa sua storia \u00e8 diventata nota negli anni dopo il 2010, grazie al lavoro della scrittrice e regista Gabriella Romano, che le ha dedicato due opere. Salani \u00e8 considerata dal Movimento Identit\u00e0 Trans l'unica persona transessuale italiana ad essere sopravvissuta alle persecuzioni fasciste e naziste.\nBiografia.\nGiovinezza sotto il fascismo.\nLucy Salani \u00e8 nata nel 1924 a Fossano, comune piemontese, due anni dopo l'arrivo al potere di Benito Mussolini. La famiglia, d'origine emiliana, era antifascista. Negli anni seguenti la famiglia si \u00e8 trasferita a Bologna. Percepita come un \"ragazzo differente\", Salani \u00e8 stata rifiutata dal padre e dai suoi fratelli. Sotto le minacce dei fascisti, ha dovuto tenere nascoste le sue relazioni omosessuali.\nSeconda guerra mondiale.\nRichiamata in servizio dall'esercito italiano nell'agosto del 1943, Lucy Salani ha cercato di scamparne dichiarandosi omosessuale, senza riuscirci. \u00c8 stata quindi mandata a Cormons, in artiglieria. Ha disertato poco dopo l'armistizio dell'8 settembre 1943, tornando a Bologna e ritrovando i propri genitori sfollati a Mirandola. Temendoli in pericolo a causa della propria diserzione, ha abbandonato la clandestinit\u00e0 e, costretta a unirsi ai fascisti o ai tedeschi, si \u00e8 unita all'esercito nazista a Suviana, dove \u00e8 stata destinata alla lotta antiaerea. \u00c8 riuscita a disertare anche l'esercito nazista, buttandosi nell'acqua gelida e scappando dall'ospedale di Bologna in cui era stata ricoverata per una conseguente polmonite.\nSuccessivamente \u00e8 vissuta a Bologna come prostituta, avendo come clienti diversi ufficiali tedeschi. Durante uno di questi incontri, la polizia ha fatto irruzione nell'albergo in cui si trovava con uno di questi e l'ha fermata, scoprendo cos\u00ec della sua diserzione. Successivamente \u00e8 stata rinchiusa nella cantina di un casolare nei pressi di Padova, dalla quale era riuscita a scappare grazie a una serratura difettosa, per poi essere ricatturata poco dopo a Mirandola. A questo punto, dopo una permanenza nel carcere di Bologna e in quello di Modena, \u00e8 stata portata a Verona per essere processata dai tedeschi. Condannata a morte, ha chiesto la grazia a Albert Kesselring, riuscendo a ottenerla: la condanna \u00e8 stata tramutata in lavori forzati in un campo di lavoro a Bernau, nella Germania meridionale, dove venivano fabbricati componenti delle bombe V1 e V2. Anche dal campo di lavoro \u00e8 riuscita a scappare, insieme a un altro prigioniero, rimasto successivamente ucciso dai tedeschi nel tentativo di fuga. Arrivata in treno fino al confine tra l'Austria e l'Italia, viene qui scoperta e catturata.\nSuccessivamente \u00e8 stata deportata al campo di concentramento di Dachau in quanto disertore dell'esercito tedesco, e contrassegnata con il triangolo rosso. \u00c8 sopravvissuta per sei mesi nel campo, fino alla liberazione da parte delle truppe americane nell'aprile del 1945, quando aveva vent'anni. Il giorno della liberazione \u00e8 sopravvissuta a una fucilazione per opera dei nazisti, durante la quale \u00e8 stata ferita a un ginocchio. Gli americani l'hanno ritrovata tra i cadaveri.\nVita nell'Italia liberata.\nDopo la liberazione, Lucy Salani si \u00e8 guadagnata da vivere come tappezziera. Ha lavorato nel nord del paese, tra Roma e Torino. Di passaggio a Parigi, ha frequentato l'ambiente trans e i cabaret delle travestite.\nLucy Salani si \u00e8 trasferita a Londra nel mezzo degli anni '80 per sottoporsi a un'operazione di riattribuzione del sesso, senza poter modificare i suoi documenti d'identit\u00e0.\nPensione a Bologna.\nLucy Salani \u00e8 tornata a Bologna nel corso degli anni '80, per occuparsi dei suoi genitori, per poi trascorrerci il resto della vita.\nAlcuni giornali hanno riportato alla fine degli anni 2010 la notizia secondo cui ci vive isolata, senza famiglia e in povert\u00e0. Ha ricevuto cure e visite dai volontari del Movimento Identit\u00e0 Trans. Nonostante l'et\u00e0 di 94 anni, nel 2018 \u00e8 stata rifiutata da numerose case di riposo, che dichiarano di non poterla accettare perch\u00e9 non potrebbe utilizzare n\u00e9 i servizi per gli uomini, per ragioni morfologiche, n\u00e9 quelli delle donne, a causa del sesso maschile registrato sui suoi documenti.\nRiconoscimento.\nLa storia di Lucy Salani \u00e8 diventata nota grazie alla biografia scritta da Gabriella Romano, intitolata \"Il mio nome \u00e8 Lucy. L'Italia del XX secolo nei ricordi di una transessuale\", pubblicata nel 2009 da Donzelli Editore. Due anni pi\u00f9 tardi Gabriella Romano ha realizzato anche il documentario \"Essere Lucy\".\nIl Movimento Identit\u00e0 Trans considera Lucy Salani la sola persona transessuale ad essere sopravvissuta, in Italia, alle persecuzioni nazi-fasciste e ai campi di concentramento.\nNel 2014, il regista Gianni Amelio ha intervistato Lucy Salani nel documentario \"Felice chi \u00e8 diverso\". Quattro anni pi\u00f9 tardi \u00e8 stata invitata al Giorno della Memoria organizzato da Arcigay e Arcilesbica. In quell'occasione ha dichiarato: \u00ab\u00c8 impossibile dimenticare e perdonare. Ancora alcune notti mi sogno le cose pi\u00f9 orrende che ho visto e mi sembra di essere ancora l\u00ec dentro e per questo voglio che la gente sappia cosa succedeva nei campi di concentramento perch\u00e9 non accada pi\u00f9\u00bb.\nNel novembre 2019, il presidente di Arcigay Roma, Francesco Angeli, ha chiesto al Presidente della Repubblica Sergio Mattarella che Lucy Salani fosse nominata senatrice a vita.\nTra il 2020 e il 2021 Matteo Botrugno e Daniele Coluccini hanno girato il film documentario \"C'\u00e8 un soffio di vita soltanto\", sulla vita di Lucy Salani. Il film la segue, all'et\u00e0 di 96 anni, nella sua vita di tutti i giorni a Bologna e in alcuni momenti a Dachau, dove era stata invitata per le celebrazioni del 75\u00ba anniversario della liberazione del campo. Il titolo del documentario \u00e8 preso da un verso finale di una poesia scritta da Lucy stessa."}
{"id": "9176542", "revid": "1214201", "url": "https://it.wikipedia.org/wiki?curid=9176542", "title": "Finnvedsvallen", "text": "Il Finnvedsvallen \u00e8 uno stadio situato a V\u00e4rnamo, in Svezia.\nOltre ad essere l'impianto di casa della locale squadra di calcio, l'IFK V\u00e4rnamo, rappresenta anche l'unico stadio di atletica della cittadina.\nL'impianto, situato su una sponda del fiume Lagan, venne inaugurato nel 1935. Negli anni '80 venne rinnovato e fu inoltre costruita una nuova tribuna. Oggi pu\u00f2 contenere circa 5\u00a0000 posti.\nLe tribune sono dislocate lungo i due lati lunghi del campo da gioco. Dietro alle porte sui due lati corti non sono infatti presenti tribune.\nA seguito della prima storica promozione dell'IFK V\u00e4rnamo nell'Allsvenskan 2022, l'impianto non soddisfava i requisiti minimi per ospitare le gare della massima serie, tuttavia ha ottenuto una deroga triennale in attesa della costruzione di un nuovo stadio approvata dal comune di V\u00e4rnamo il 24 febbraio 2022."}
{"id": "9176543", "revid": "633073", "url": "https://it.wikipedia.org/wiki?curid=9176543", "title": "319th Air Base Wing", "text": ""}
{"id": "9176548", "revid": "30610", "url": "https://it.wikipedia.org/wiki?curid=9176548", "title": "WIND Mobile", "text": ""}
{"id": "9176564", "revid": "205250", "url": "https://it.wikipedia.org/wiki?curid=9176564", "title": "Jos\u00e9 de Azlor y Virto de Vera", "text": "Durante il suo mandato, riprese il Texas orientale alla Nuova Francia senza sparare un colpo. Ristabil\u00ec sette missioni e tre presidi, e quadruplic\u00f2 il numero di soldati spagnoli di stanza in Texas. Aguayo e sua moglie erano anche proprietari di una grandissima propriet\u00e0, o latifondo, a Coahuila. I suoi discendenti ereditarono e ampliarono le propriet\u00e0 terriere. La dinastia Aguayo continu\u00f2 fino al 1825.\nBiografia.\nAguayo discendeva da una nobile famiglia spagnola di Aragona. Spos\u00f2 Ignacia Javiera de Echeverz y Subiza (1673-1733), erede del primo marchese di Aguayo, e per matrimonio divenne il secondo marchese di San Miguel de Aguayo alla morte del suocero nel 1699. Nel 1712 la coppia si trasfer\u00ec dalla Spagna a Coahuila per gestire la terra ereditata che era uno dei pi\u00f9 grandi latifondi di tutte le Americhe. La coppia stabil\u00ec il proprio quartier generale a San Francisco de los Patos (dal 1892 chiamato General Cepeda). Aguayo espanse le propriet\u00e0 terriere della famiglia e ottenne il controllo di molte delle scarse fonti d'acqua nel deserto di Chihuahua a Coahuila. Ottenne la propriet\u00e0 delle fonti d'acqua nei pressi del villaggio di Parras de la Fuente, e vendette l'acqua ai contadini della zona. Parras era importante per i suoi vigneti irrigati e la grande produzione di vino e brandy. La prima azienda vinicola nelle Americhe venne realizzata a Parras.\nGovernatorato.\nDurante la Guerra della Quadruplice Alleanza, Regno Unito e Francia, che si erano schierate insieme contro la Spagna, tentarono di impadronirsi degli interessi spagnoli in Nord America. Nel giugno 1719, sette francesi di Natchitoches, Louisiana, presero il controllo della missione del Texas orientale di \"San Miguel de los Adaes\" dal suo unico difensore, che non sapeva che i paesi erano in guerra. I soldati francesi dissero che stavano arrivando altri 100 soldati e i coloni spagnoli, i missionari e i soldati rimasti abbandonarono l'area e fuggirono a San Antonio.\nQuell'anno, Aguayo fu nominato governatore delle province di Coahuila e Texas spagnolo. Si era offerto volontario per finanziare la riconquista del Texas e aveva raccolto un esercito di 500\u00a0soldati. Tuttavia la sua partenza venne ritardata di un anno poich\u00e9 dovette affrontare problemi con gli indiani a Coahuila e una devastante siccit\u00e0 che stermin\u00f2 oltre l'80% dei cavalli che aveva acquistato per la spedizione. La siccit\u00e0 termin\u00f2 con piogge torrenziali, che resero impossibile il viaggio fino alla fine del 1720. Poco prima della sua partenza, i combattimenti in Europa si fermarono e Filippo V ordin\u00f2 ad Aguayo di non invadere la Louisiana francese, ma di trovare un modo per riconquistare il Texas spagnolo orientale senza usare la forza.\nLa spedizione port\u00f2 con s\u00e9 pi\u00f9 di 2800\u00a0cavalli, 6400\u00a0pecore e molte capre; ci\u00f2 costituiva il primo gregge di \"bestiame\" in Texas. Venne cos\u00ec notevolmente aumentato il numero di animali domestici nella regione, e segn\u00f2 l'inizio del ranching spagnolo in Texas.\nNel luglio 1721, mentre si avvicinava al fiume Neches, la spedizione di Aguayo incontr\u00f2 Louis Juchereau de Saint-Denis, comandante delle forze francesi nell'area, che stava conducendo un raid con l'obiettivo di prendere il controllo della missione spagnola a San Antonio de Bexar. Rendendosi conto di essere gravemente in inferiorit\u00e0 numerica, St. Denis accett\u00f2 di abbandonare il Texas messicano orientale e tornare in Louisiana. Aguayo ordin\u00f2 la costruzione di un nuovo forte spagnolo, \"Nuestra Se\u00f1ora del Pilar de los Adaes\", situato vicino all'attuale Robeline, a soli 19 km dall'insediamento francese di Natchitoches. Il nuovo forte divenne la prima capitale del Texas spagnolo; era sorvegliato da 6\u00a0cannoni e 100\u00a0soldati.\nVennero riaperte le sei missioni del Texas spagnolo e il Presidio Dolores, ora noto come Presidio de los Tejas, venne spostato dal fiume Neches in un sito vicino alla missione Pur\u00edsima Concepci\u00f3n vicino al fiume Angelina. Gli spagnoli costruirono poi un altro forte, Presidio Nuestra Se\u00f1ora de Loreto de la Bah\u00eda, noto come \"La Bah\u00eda\", sul sito dell'ex Fort Saint Louis francese. Nelle vicinanze stabilirono una missione, Esp\u00edritu Santo de Z\u00fa\u00f1iga (nota anche come \"La Bah\u00eda\"), per gli indiani Coco, Karankawa e Cujane. Novanta uomini furono lasciati a presidio della guarnigione.\nIl 13 giugno 1722, tornato a Citt\u00e0 del Messico dalla spedizione, si dimise dal governatorato di Coahuila e Texas. All'inizio della sua spedizione, il Texas era costituito solo da San Antonio e circa 60\u00a0soldati; alle sue dimissioni la provincia era cresciuta fino a consistere di 4\u00a0presidi, oltre 250\u00a0soldati, 10\u00a0missioni, e la cittadina civile di San Antonio. La spedizione di Aguayo rafforz\u00f2 la pretesa spagnola sul Texas che i francesi non contesero mai pi\u00f9.\nMorte ed eredit\u00e0.\nNel 1724, Aguayo fu onorato dal re spagnolo con una promozione a Feldmaresciallo e mor\u00ec il 9 marzo 1734. La figlia di Aguayo, la marchesa di Aguayo, si spos\u00f2 con un'altra grande famiglia di proprietari terrieri nel 1735 e ottenne il titolo su altre terre. Nel 1760 le propriet\u00e0 erano costituite da 5944278 ettari di terra e le greggi di pecore vennero stimate in pi\u00f9 di 200.000 capi. Il loro quartier generale a Patos aveva una popolazione di 1.200 abitanti. Gli stessi Aguayos erano proprietari terrieri assenti, che vivevano a Citt\u00e0 del Messico come molti grandi proprietari terrieri con propriet\u00e0 nell'entroterra messicano.\nLa cattiva gestione e i rischi di allevare bestiame in una regione soggetta a siccit\u00e0 spinsero la famiglia Aguayo a vendere gran parte delle loro propriet\u00e0 a investitori inglesi nel 1825. La famiglia S\u00e1nchez Navarro acquist\u00f2 l'intera tenuta di Aguayo nel 1840 e divenne cos\u00ec il pi\u00f9 grande proprietario terriero di tutte le Americhe."}
{"id": "9176567", "revid": "149485", "url": "https://it.wikipedia.org/wiki?curid=9176567", "title": "Alex Sz\u0151ke", "text": "Biografia.\nAll'et\u00e0 di diciannove anni, ha esordito agli europei di Roma 2020, sua prima grande competizione internazionale seniores, dove si \u00e8 classificato al nono posto, a seguito dell'eliminazione ai quarti per mano del russo Aleksandr Golovin; agli ottavi aveva sconfitto il serbo Mikheil Kajaia. Lo stesso anno ha vinto la medaglia d'argento alla Coppa del mondo individuale di Belgrado, competizione che ha preso il posto dei mondiali, annullati a causa dell'insorgere emergenza sanitaria, conseguenza della pandemia di COVID-19, in cui ha superato nell'ordine il greco Michail Iosifidis agli ottavi, il kirghiso Uzur Dzhuzupbekov ai quarti e il ceco Artur Omarov in semifinale ed ha perso la finale contro il russo Musa Evloev.\nHa guadagnato la qualificazione ai Giochi olimpici estivi grazie alla vittoria nel Torneo mondiale di qualificazione olimpica di Sofia 2021. Nel torneo qualificatiorio continentale di Budapest era giunto terzo.\nNell'agosto 2021 ha quindi rappresentato l' ai Giochi olimpici di , in cui si \u00e8 classificato quinto nel torneo dei 97\u00a0kg a seguito della sconfitta riportata contro il polacco Tadeusz Michalik nella finale per il gradino pi\u00f9 basso del podio; era finito ai ripescaggi perdendo a quarti contro il russo Musa Evloev, poi campione olimpico. Ai mondiali di Oslo 2021 ha vinto la medaglia d'argento, dopo aver perso la finale contro l'iraniano Mohammad Hadi Saravi; in precedenza aveva battuto ai punti l'ucraino Yevhenii Saveta agli ottavi, il tedesco Peter \u00d6hler ai quarti e lo statunitense G'Angelo Hancock in semifinale."}
{"id": "9176579", "revid": "1310927", "url": "https://it.wikipedia.org/wiki?curid=9176579", "title": "Bruno Eduardo Moraes", "text": "Carriera.\nHa giocato nella massima serie brasiliana e in quella emiratina, e nella seconda divisione brasiliana.\nStatistiche.\nPresenze e reti nei club.\n\"Statistiche aggiornate al 28 ottobre 2021.\""}
{"id": "9176581", "revid": "392652", "url": "https://it.wikipedia.org/wiki?curid=9176581", "title": "Gazi H\u00fcseyin Pasci\u00e0", "text": " Fu governatore dell'Egitto (1635-1637), Capitan Pasci\u00e0 negli anni 1630, e brevemente Gran Visir nel 1656.\nFormazione.\nH\u00fcseyin era di origine turca e nacque a Yeni\u015fehir, vicino a Bursa, nel nord-ovest dell'Anatolia. Oltre a questo, poco si sa dei suoi primi giorni a Costantinopoli (l'attuale \u0130stanbul), la capitale ottomana. Durante il regno di Murat IV, era un membro dello staff di palazzo. Lo shah di Persia aveva inviato a Murat IV un regalo prestigioso, un arco che era ritenuto non tendibile. H\u00fcseyin attir\u00f2 l'attenzione quando tir\u00f2 facilmente l'arco. Dopo aver ottenuto l'apprezzamento del sultano, fu promosso a vari incarichi: Mirahur (capo stalliere), governatore di Silistria (ora nella moderna Bulgaria), \"beylerbei\" (alto governatore) dell'Egitto, \"beylerbei\" dell'Anatolia, Capitan Pasci\u00e0 (grande ammiraglio), ecc. Partecip\u00f2 alle campagne contro Baghdad nel moderno Iraq (Presa di Baghdad (1638)) e Yerevan (ora nella moderna Armenia). Durante il regno di Ibrahim I, serv\u00ec in varie province europee come governatore, e nel 1646, divenne il governatore a La Canea, a Creta (ora in Grecia).\nGovernatore d'Egitto.\nH\u00fcseyin Pasci\u00e0 fu nominato governatore dell'Eyalet d'Egitto nel 1635, succedendo a Bak\u0131rc\u0131 Ahmed Pasci\u00e0 governando fino al 1637. Si dice che fosse un governatore crudele e violento che uccideva per divertimento. Fin dal primo giorno del suo arrivo in Egitto, quando confisc\u00f2 le tende temporanee del suo ministro delle finanze e dei suoi consiglieri per le proprie, H\u00fcseyin Pasci\u00e0 inizi\u00f2 una serie di azioni che lo resero ampiamente antipatico alla popolazione locale. Port\u00f2 con s\u00e9 in Egitto un gran numero di drusi, che commisero furti al Cairo, la capitale, e i suoi uomini estorsero denaro ai locali per una prossima festa che celebrava il suo arrivo. H\u00fcseyin Pasci\u00e0 era anche coinvolto nel furto delle eredit\u00e0 dei ricchi locali, tanto che divenne un modo affidabile per vendicarsi di un nemico riferendo al Pasci\u00e0 che lui o lei aveva ricevuto un'eredit\u00e0 da un parente. Si dice anche che spesso andasse a cavallo tra folle di persone e animali, brandendo una spada, per divertimento. Ogni mese costringeva la gente del posto a scambiare le loro monete d'oro con monete con titolo inferiore e mandava burocrati e funzionari in luoghi remoti per diletto. Durante il suo governo, fece giustiziare pi\u00f9 di 1.200 persone, senza contare quelle che uccise per mano sua.\nNonostante la sua crudelt\u00e0, H\u00fcseyin Pasci\u00e0 era un abile comandante e leader delle truppe locali, un compito particolarmente difficile in Egitto. Era attento ai dettagli del governo nel \"divan\" e diminu\u00ec con successo le rapine e i furti in Egitto.\nDopo il suo licenziamento dall'incarico nel 1637, il sultano Murad IV gli richiese una verifica della tesoreria provinciale egiziana e delle entrate pubbliche, e che pagasse quanto doveva all'erario. Al suo rifiuto, il kaymakam (governatore ad interim) che lo sostitu\u00ec fino all'arrivo del suo successore imprigion\u00f2 H\u00fcseyin, e fu liberato solo quando pag\u00f2 una grossa somma.\nDopo l'Egitto.\nDurante la campagna di Baghdat di Murad IV ebbe successo nel catturare diversi forti. Il sultano lo perdon\u00f2 e lo nomin\u00f2 membro del suo \"divan\". In seguito fu nominato ammiraglio della flotta ottomana. Riusc\u00ec a catturare 30 galee corsare nel Mar Nero. Le sue successive missioni furono a Ochakiv (ora in Ukrania), Baghdad e Budapest.\nGuerra di Candia.\nLa conquista dell'isola dell'Egeo, Creta, da parte di Venezia, fu una prova insolita per l'impero ottomano. Mentre l'impero ottomano era in stagnazione, la tecnologia militare e navale degli europei era in crescita. Anche se La Canea, una delle principali citt\u00e0 cretesi, era stata conquistata nel 1645, il resto dell'isola, specialmente Candia, fu in grado di resistere agli ottomani. L'impero ottomano non fu in grado di inviare rinforzi a Creta perch\u00e9 lo stretto dei Dardanelli (\u00c7anakkale) era bloccato dalla marina veneziana.\nCos\u00ec, l'esercito ottomano a Creta era in stallo. Anche in queste circostanze, H\u00fcseyin cattur\u00f2 diverse fortezze tra cui Rethymno e pose l'assedio a Candia. Ricostru\u00ec anche molti edifici e il forte di La Canea. Il sultano Mehmet IV lo promosse a gran visir il 28 febbraio 1656.Tuttavia non esercit\u00f2 mai la carica. Molto prima del ritorno di Huseyin a Costantinopoli, il sultano cambi\u00f2 idea e nomin\u00f2 il rivale di H\u00fcseyin, Zurnazen Mustafa Pasci\u00e0, gran visir il 6 marzo 1656 (sebbene il mandato di Zurnazen \u00e8 stato ancora pi\u00f9 breve di quello di H\u00fcseyin).\nUltimi anni.\nH\u00fcseyin fu assegnato come beilerbei (governatore) di Rumelia, una carica inferiore a quella di gran visir, ma superiore a quelle dei beilerbei di altre province. Tuttavia, il nuovo gran visir K\u00f6pr\u00fcl\u00fc Mehmed Pasci\u00e0 temeva il prestigio di H\u00fcseyin, lo chiam\u00f2 a Costantinopoli e convinse il sultano a imprigionarlo e poi a giustiziarlo nel 1659."}
{"id": "9176585", "revid": "599013", "url": "https://it.wikipedia.org/wiki?curid=9176585", "title": "Luiz Henrique dos Santos J\u00fanior", "text": "Caratteristiche tecniche.\n\u00c8 un terzino sinistro."}
{"id": "9176588", "revid": "149485", "url": "https://it.wikipedia.org/wiki?curid=9176588", "title": "Alex Szoke", "text": ""}
{"id": "9176589", "revid": "149485", "url": "https://it.wikipedia.org/wiki?curid=9176589", "title": "Alex Gerg\u0151 Sz\u0151ke", "text": ""}
{"id": "9176590", "revid": "149485", "url": "https://it.wikipedia.org/wiki?curid=9176590", "title": "Alex Gergoe Szoeke", "text": ""}
{"id": "9176591", "revid": "149485", "url": "https://it.wikipedia.org/wiki?curid=9176591", "title": "Alex Szoeke", "text": ""}
{"id": "9176593", "revid": "1214201", "url": "https://it.wikipedia.org/wiki?curid=9176593", "title": "IFK Varnamo", "text": ""}
{"id": "9176596", "revid": "827882", "url": "https://it.wikipedia.org/wiki?curid=9176596", "title": "General Foods", "text": "La General Foods era un'industria alimentare statunitense.\nStoria.\nPost Cereal Company.\nLa General Foods risale al 1895, anno in cui C. W. Post fond\u00f2 la Post Cereal Company di Battle Creek (Michigan). Dopo essere stato paziente presso la locale casa di cura, che era all'epoca diretta da John Harvey Kellogg (fratello del fondatore della celebre multinazionale alimentare), Post decise di prendere ad esempio il regime alimentare che seguivano i frequentatori del luogo per creare una sua linea di prodotti da vendere tramite la sua azienda, e rivaleggiare cos\u00ec con i Kellogg. Post decise di inaugurare la sua attivit\u00e0 presso un fienile conosciuto come \"Old Beardsley Farm\", e spese 78 dollari per acquistare le prime attrezzature produttive. Il primo prodotto lanciato dalla neonata attivit\u00e0 fu Postum, una cosiddetta \"bevanda di cereali\" con grano e melassa definita dall'azienda una migliore alternativa al caff\u00e8. La prima linea di cereali della Post furono i Grape-Nuts, lanciati nel 1897. Nel 1904 fu la volta degli Elijah's Manna (ribattezzati quattro anni dopo Post Toasties).\nGeneral Foods.\nMarjorie Merriweather Post, figlia di C.W. Post, succedette al padre quando questi mor\u00ec nel 1914. Durante gli anni venti, la societ\u00e0 acquis\u00ec diversi marchi e aziende alimentari fra cui Jell-O (1925), Walter Baker &amp; Company (1927), e Maxwell House (1928).\nNel 1926, dopo aver fatto scalo a Gloucester con la sua \"Sea Cloud\", Marjorie Post mangi\u00f2 del cibo che, come scopr\u00ec alla fine del pasto, era stato congelato mesi prima. Sorpresa della lunga durata di conservazione che hanno gli alimenti lasciati a bassissime temperature, lei decise di acquisire la General Seafood Corporation di Clarence Birdseye e produrre prodotti surgelati. Tuttavia, l'imprenditrice riusc\u00ec a convincere i manager della sua azienda a prendere possesso di quell'attivit\u00e0 solo tre anni dopo. A seguito di questa acquisizione, la Postum cambi\u00f2 nome in General Foods Corporation. Goldman rivendette la sua quota alla General Foods nel 1932 subendo una leggera perdita.\nNel 1932 l'azienda pubblic\u00f2 un libro di cucina illustrato intitolato \"General Foods Cook Book\", dedicato alle casalinghe americane, ed edito cinque volte in un lustro.\nLa General Foods fu acquisita dalla Philip Morris Companies nel 1985. Nel 1989, la Philip Morris fuse assieme la General Foods e la Kraft Foods, che aveva precedentemente acquisito nel 1987. La loro unione port\u00f2 alla nascita della divisione \"Kraft General Foods\". I marchi di cereali della Nabisco vennero acquisiti nel 1993. Nel 1995, la Kraft General Foods venne ribattezzata \"Kraft Foods\". Il 15 novembre 2007, la Kraft annunci\u00f2 che avrebbe scorporato la Post Cereals e unito quell'attivit\u00e0 con la Ralcorp. Tale fusione termin\u00f2 il 4 agosto 2008, momento in cui il nome ufficiale della societ\u00e0 divenne Post Foods."}
{"id": "9176602", "revid": "88740", "url": "https://it.wikipedia.org/wiki?curid=9176602", "title": "Vatan ve H\u00fcrriyet", "text": "Vatan ve H\u00fcrriyet (\"Patria e Libert\u00e0\" in turco) \u00e8 stata una piccola societ\u00e0 rivoluzionaria segreta di ufficiali riformisti contrari al regime autocratico del sultano ottomano Abdul Hamid II all'inizio del XX secolo. Fu avviata da Mustafa Cantekin mentre era in esilio in Siria. Il futuro fondatore della Repubblica di Turchia, Mustafa Kemal Atat\u00fcrk, si un\u00ec al gruppo nel 1905 come giovane tenente dell'esercito ottomano a Damasco."}
{"id": "9176605", "revid": "2218638", "url": "https://it.wikipedia.org/wiki?curid=9176605", "title": "Andrzej Dzi\u0119ga", "text": "Biografia.\nFormazione e ministero sacerdotale.\nDopo essere entrato nel seminario di Siedlce, \u00e8 stato ordinato sacerdote l'11 giugno 1977 dal vescovo Jan Mazur. \nDal 1977 al 1982 \u00e8 stato vicario parrocchiale nelle parrocchie di Malowa G\u00f3ra e Radory\u017c Ko\u015bcielny. \nDal 1982 al 1987 ha frequentato l\u2019universit\u00e0 cattolica di Lublino, conseguendo nel 1985 la licenza e nel 1988 il dottorato in diritto canonico. Dal 1986 al 1989 ha ricoperto il ruolo di notaio del tribunale diocesano di Siedlce, mentre dal 1989 al 1991 \u00e8 vice postulatore del processo di beatificazione dei martiri di Podlachia; dal 1989 al 2002 \u00e8 stato giudice del medesimo tribunale. Nel 1989 \u00e8 stato nominato docente di diritto canonico presso l'universit\u00e0 di Lublino e nel 1995 ha ottenuto l\u2019abilitazione. Dal 1992 al 1995 \u00e8 stato cancelliere della curia dell\u2019Ordinariato militare in Polonia. Dal 1994 al 1997 \u00e8 stato uno degli organizzatori del I Sinodo della diocesi di Drohiczyn. Dal 1996 al 1999 \u00e8 stato pro-decano della facolt\u00e0 di diritto canonico e successivamente \u00e8 stato nominato decano e docente della facolt\u00e0 di diritto canonico e civile presso l'universit\u00e0 di Lublino ed \u00e8 contemporaneamente docente del Seminario di Drohiczyn.\nHa ricevuto i titoli di membro del Capitolo della Cattedrale di Drohiczyn e Cappellano di Sua Santit\u00e0. \u00c8 stato membro dell\u2019Associazione dei Canonisti Polacchi, Redattore della serie editoriale \u201cIl Diritto processuale ecclesiale. Materiali e studi\u201d e membro del consiglio scientifico di \u201cLaw &amp; Social Bounds\u201d.\nMinistero episcopale.\nIl 7 ottobre 2002 papa Giovanni Paolo II lo ha nominato vescovo di Sandomierz. Il 24 novembre 2002 ha ricevuto la consacrazione episcopale dalle mani dell'arcivescovo J\u00f3zef Kowalczyk Nunzio Apostolico in Polonia, co-consacranti l'arcivescovo di Lublino J\u00f3zef Miros\u0142aw \u017byci\u0144ski e il vescovo emerito di Sandomierz Wac\u0142aw J\u00f3zef \u015awierzawski e ha fatto il suo ingresso in diocesi. Il suo motto episcopale \u00e8 \u201e\"Dominus Jesus\"\u201d. \nDal 2008 \u00e8 membro eletto del consiglio permanente della Conferenza Episcopale Polacca, oltre a presiedere la commissione per gli istituti di vita consacrata e le societ\u00e0 di vita apostolica, la commissione mista vescovi - superiori religiosi maggiori e il Consiglio giuridico.\nIl 21 febbraio 2009 papa Benedetto XVI lo ha nominato arcivescovo metropolita di Stettino-Kamie\u0144. \nIn qualit\u00e0 di arcivescovo metropolita di Stettino e Kamie\u0144, ha assunto automaticamente la carica di Gran Cancelliere della facolt\u00e0 di teologia dell'universit\u00e0 di Stettino. Si \u00e8 insediato nella Cattedrale di San Giacomo di Stettino il 4 aprile successivo.\nHa ricevuto il pallio a Roma da papa Benedetto XVI il 30 giugno 2009.\nNell\u2019ambito della Conferenza Episcopale Polacca ricopre le funzioni di Presidente della Commissione mista Vescovi \u2013 Superiori Maggiori, del Consiglio Legale e del Consiglio Scientifico. Inoltre \u00e8 membro del Consiglio Permanente, della commissione mista Governo e Conferenza Episcopale, della Commissione di Revisione, della Famiglia e dell\u2019Equipe Pastorale di Radio Maria.\nGenealogia episcopale.\nLa genealogia episcopale \u00e8:\nOnorificenze.\nNel 2006 dal Sindaco di Sandomierz ha ricevuto il titolo onorario di \u201eBene Meritus\u201d.\nNel 2014 ha ricevuto il titolo di dottore honoris causa dell\u2019 Universit\u00e0 Cattolica P\u00e9ter P\u00e1zm\u00e1ny di Budapeszt"}
{"id": "9176607", "revid": "827882", "url": "https://it.wikipedia.org/wiki?curid=9176607", "title": "Sartre (disambigua)", "text": ""}
{"id": "9176609", "revid": "1516566", "url": "https://it.wikipedia.org/wiki?curid=9176609", "title": "Chiesa di San Lorenzo Martire (Antrona Schieranco)", "text": "La chiesa di San Lorenzo Martire \u00e8 la parrocchiale di Antronapiana, frazione-capoluogo del comune sparso di Antrona Schieranco, in provincia del Verbano-Cusio-Ossola e diocesi di Novara; fa parte dell'unit\u00e0 pastorale di Villadossola.\nStoria.\nLa presente chiesetta del borgo, sorta nel XIII secolo, fu distrutta il 27 luglio 1642 dalla frana che and\u00f2 poi ad ostruire la valle, formando cos\u00ec il lago di Antrona.\nCos\u00ec, gli antronesi incaricarono il capomastro Bartolomeo Tami di redigere il disegno della nuova parrocchiale; la chiesa fu realizzata tra il 1653 e il 1685 rifacendo l'antico oratorio di San Rocco. Nel frattempo, era stato edificato il campanile, eretto tra il 1656 e il 1660\nDescrizione.\nEsterno.\nLa facciata a salienti della chiesa, rivolta a ponente e anticipata dal protiro, le cui colonne sorreggono degli archi a tutto sesto, presenta al centro il portale maggiore architravato e una serliana, mentre le ali laterali sono caratterizzate dagli ingressi secondari.\nAnnesso alla parrocchiale \u00e8 il campanile a base quadrata, la cui cella presenta una monofora su ogni lato ed \u00e8 coperta dalla guglia.\nInterno.\nL'interno dell'edificio si compone di tre navate; qui sono conservate diverse opere di pregio, tra le quali il barocco ciborio dell'altare maggiore, ultimato nel 1686, il pulpito, costruito tra il 1720 e il 1721, e dipinti eseguiti da Bernardino Peretti."}
{"id": "9176611", "revid": "1543377", "url": "https://it.wikipedia.org/wiki?curid=9176611", "title": "Los Adaes", "text": "Los Adaes fu la capitale del Texas spagnolo (Tejas) sulla frontiera nord-orientale della Nuova Spagna dal 1729 al 1770. Comprendeva una missione, San Miguel de Cuellar de los Adaes, e un presidio, Nuestra Se\u00f1ora del Pilar de Los Adaes (Nostra Signora del Pilar dell'Adaes). Il nome Adaes rappresenta il popolo indigeno Adai, che doveva essere servito dalla missione.\nIl sito, ora conservato nel Los Adaes State Historic Site gestito dallo stato del Texas, si trova sulla Louisiana Highway 485 nell'attuale parrocchia di Natchitoches, in Louisiana. \u00c8 stato designato come monumento storico nazionale nel 1986.\nStoria.\nSebbene la Spagna rivendicasse gran parte della costa del Golfo del Nord America come parte del suo territorio coloniale, ignor\u00f2 in gran parte la regione a est del Rio Grande per tutto il XVII secolo. Nel 1699 furono istituiti forti francesi nella baia di Biloxi e sul fiume Mississippi, ponendo fine al controllo esclusivo della Spagna sulla costa del Golfo. Gli spagnoli riconobbero che l'invasione francese poteva minacciare altre aree spagnole e ordinarono la rioccupazione del Texas come cuscinetto tra la Nuova Spagna e gli insediamenti francesi in Louisiana.\nIl 12 aprile 1716, una spedizione guidata da Domingo Ramon lasci\u00f2 San Juan Bautista per il Tejas, con l'intenzione di stabilire quattro\u00a0missioni e un presidio. Allo stesso tempo, i francesi stavano costruendo un forte a Natchitoches, avendo fondato la citt\u00e0 nel 1714. Gli spagnoli risposero fondando altre due missioni a ovest di Natchitoches, tra cui San Miguel de los Adaes (per un totale di sei missioni nella regione). Le ultime due missioni si trovavano in un'area contesa; La Francia sosteneva che il fiume Sabine fosse il confine occidentale della Louisiana coloniale, mentre la Spagna sosteneva che il fiume Rosso fosse il confine orientale del Texas coloniale, lasciando una sovrapposizione di 72\u00a0km.\nNel 1719, le potenze europee si imbarcarono nella Guerra della Quadruplice Alleanza. Nel giugno 1719, 7 francesi di Natchitoches presero il controllo della missione di San Miguel de los Adaes dal suo unico difensore, che non sapeva che le nazioni erano in guerra. I soldati francesi dissero ai presenti che stavano arrivando altri 100 soldati; i coloni spagnoli, i missionari e i soldati rimasti abbandonarono la zona e fuggirono a San Antonio.\nIl marchese de San Miguel de Aguayo si offr\u00ec volontario per riconquistare il Texas spagnolo e radun\u00f2 un esercito di 500\u00a0soldati. Nel luglio 1721 Aguayo raggiunse il fiume Neches. La sua spedizione incontr\u00f2 una forza francese \"in rotta\" per attaccare San Antonio de Bexar, ma i francesi, in inferiorit\u00e0 numerica, decisero di ritirarsi in Louisiana. Aguayo ordin\u00f2 quindi la costruzione di un nuovo presidio, Nuestra Se\u00f1ora del Pilar de Los Adaes, situato vicino all'attuale Robeline in Louisiana, a soli 19\u00a0km da Natchitoches. Il nuovo forte divenne la prima capitale del Texas spagnolo, ed era sorvegliato da 6\u00a0cannoni e da una guarnigione di 100\u00a0soldati. Vennero riaperte tutte e sei le missioni del Tejas orientale, sotto la protezione del nuovo presidio.\nLa Spagna scoraggi\u00f2 la produzione agricola nelle sue colonie e limit\u00f2 il commercio di merci spagnole gestite da mercanti spagnoli e trasportate su navi spagnole. La maggior parte dei porti, compresi tutti quelli del Texas, vennero chiusi alle navi commerciali nella speranza di dissuadere i contrabbandieri. Per legge, tutte le merci destinate al Texas dovevano essere spedite a Vera Cruz e poi trasportate oltre le montagne a Citt\u00e0 del Messico prima di essere spedite in Texas. Ci\u00f2 rese le merci molto costose negli insediamenti del Texas. A causa della grande distanza tra Los Adaes e il resto delle porzioni popolate del Texas spagnolo, i coloni della zona si rivolgevano pi\u00f9 spesso ai coloni francesi della vicina Natchitoches, in Louisiana, per il commercio. Senza molti beni da commerciare, tuttavia, i missionari e i coloni spagnoli avevano poco da offrire agli indiani, che rimasero fedeli ai commercianti francesi.\nPoich\u00e9 i coloni spagnoli nella zona non riscontrarono ostilit\u00e0 da parte dei nativi americani, dal momento che il locale traduttore dei caddo era cordiale, i missionari francescani ebbero successo nel convertire la popolazione locale al cattolicesimo. Dopo molti anni di frustrazione al riguardo, nel 1768, il Collegio di Nuestra Se\u00f1ora de Guadalupe de Zacatecas, che era il garante dei missionari a Los Adaes, richiam\u00f2 i suoi missionari e la missione venne chiusa.\nIl 3 novembre 1762, come parte del Trattato di Fontainebleau, la Francia cedette alla Spagna la porzione della Louisiana a ovest del fiume Mississippi. Con la Francia non pi\u00f9 una minaccia per gli interessi nordamericani della Spagna, la monarchia spagnola incaric\u00f2 il marchese de Rubi di ispezionare tutti i presidi sulla frontiera settentrionale della Nuova Spagna e di formulare raccomandazioni per il futuro. Rubi raccomand\u00f2 che il Texas orientale fosse completamente abbandonato, con tutta la popolazione che si trasferiva a San Antonio. Con la Louisiana sotto il controllo spagnolo, non c'era bisogno che Los Adaes risiedesse cos\u00ec vicino a Natchitoches, specialmente dopo che le missioni si erano trasferite a San Antonio. Nell'agosto 1768, il governatore in carica, Juan Mar\u00eda Vicencio, Baron de Ripperd\u00e1, trasfer\u00ec il suo quartier generale e la guarnigione a San Antonio, che nel 1772 divenne la nuova capitale del Texas spagnolo.\nI coloni che vivevano vicino a Los Adaes furono costretti a stabilirsi a San Antonio, nel 1773. Nei sei anni tra l'ispezione e la rimozione dei coloni, la popolazione del Texas orientale era aumentata da 200 coloni di origine europea a 500 persone, un misto di spagnoli, francesi, indiani e alcuni neri. Ai coloni furono dati solo cinque\u00a0giorni per prepararsi al trasferimento a San Antonio. Molti di loro perirono durante il viaggio di tre mesi e altri subito dopo il loro arrivo.\nDopo accese proteste, gli ex residenti del Texas orientale furono autorizzati a lasciare San Antonio l'anno successivo (1774), ma non fu loro permesso di localizzarsi oltre il fiume Trinity, a 282\u00a0km da Natchitoches. Nel 1779, i Comanche iniziarono a razziare il nuovo insediamento. Gli ex coloni di Los Adaes scelsero di trasferirsi pi\u00f9 a est nella vecchia missione di Nacogdoches, dove fondarono la citt\u00e0 con lo stesso nome. La nuova citt\u00e0 divenne ben presto un punto di passaggio per il contrabbando.\nIl sito di Los Adaes \u00e8 stato dichiarato monumento storico nazionale nel 1986. \u00c8 un sito sul sentiero storico nazionale \"El Camino Real de los Tejas\".\nOggi.\nOggi il sito di Los Adaes \u00e8 il sito si trova vicino alla citt\u00e0 di Robeline, in Louisiana. Il sito di Los Adaes ha dimostrato di essere uno dei siti archeologici pi\u00f9 importanti degli Stati Uniti per lo studio della cultura coloniale spagnola.\nIl dottor Hiram F. \"Pete\" Gregory Jr., un archeologo della vicina Northwestern State University, ha condotto scavi storici nel presidio dagli anni 1960 agli anni 1980. Negli anni 1990, lo stato ha nominato il dottor George Avery nella nuova posizione di archeologo della stazione dell'area commemorativa dello stato di Los Adaes (come veniva chiamata all'epoca). In questa veste, Avery ha contribuito. Da allora Los Adaes ha perso la sua posizione di archeologo della stazione, tuttavia, Avery, Gregory e altri archeologi specializzati nelle terre di confine coloniali spagnole continuano ad approfondire la conoscenza di questo avamposto di frontiera. Gregory, in particolare, ha sostenuto la necessit\u00e0 di un maggiore interesse accademico per Los Adaes e per la storia coloniale della Louisiana settentrionale e centrale in generale. "}
{"id": "9176612", "revid": "61051", "url": "https://it.wikipedia.org/wiki?curid=9176612", "title": "Lena Lattwein", "text": "Carriera.\nClub.\nLattwein ha iniziato la sua carriera nel JFG Untere Ill, club di Eppelborn, dove ha giocato nelle squadre giovanili maschili fino alla seconda met\u00e0 della stagione 2016-2017.\nA inizio 2017 si trasferisce al , dove gioca per la prima volta in una squadra interamente femminile. Aggregata alla prima squadra che disputa il girone S\u00fcd della 2. Frauen-Bundesliga, secondo livello del campionato tedesco di calcio femminile, debutta, non ancora diciassettenne, il 19 febbraio, alla 12\u00aa giornata di campionato, nella sconfitta esterna per 3-1 con il e andando a rete, con una tripletta, una giornata pi\u00f9 tardi, nella successiva sfida con l' vinta per 4-0. In quella stagione gioca tutti i restanti incontri del campionato, collezionando 6 reti e 10 presenze nella serie cadetta tedesca di categoria.\nNell'estate del 2017 si trasferisce all', firmando un contratto biennale e venendo inserita in rosa con la prima squadra gi\u00e0 alla sua stagione di debutto in Frauen-Bundesliga. Il tecnico J\u00fcrgen Ehrmann, sebbene la ancora giovane et\u00e0, decide di farla debuttare in campionato da titolare fin dalla 1\u00aa giornata, il 2 settembre, nella sconfitta esterna per 6-0 con le campionesse in carica del . Segna il suo primo gol in Bundesliga il 15 ottobre 2017 (5\u00aa giornata) nella vittoria in trasferta sul , fissando al 77' il risultato finale sul 3-0. Nel settembre 2018, con largo anticipo sulla data di scadenza, Lattwein decide di prolungare di un anno il suo contratto con il club di Sinsheim. Nelle quattro stagioni all'Hoffenheim, con quella d'esordio che la vede giocare anche un incontro con la squadra riserve () in serie cadetta, marca complessivamente 68 presenze in campionato, segnando 14 reti, ottenendo nelle ultime due stagioni, con Gabor Gallai che rileva Ehrmann sulla panchina dell'Hoffenheim in quella 2020-2021, i migliori risultati sportivi della squadra dalla sua istituzione, il 3\u00ba posto che, per il rinnovato regolamento UEFA per la Champions femminile fa accedere le bianco-blu all'edizione 2020-2021.\nLattwein, tuttavia, gi\u00e0 a gennaio viene annunciato il suo trasferimento al Wolfsburg a fine stagione, non perdendo cos\u00ec l'opportunit\u00e0 nel corso della stagione entrante per disputare comunque la UEFA Women's Champions League. A disposizione del tecnico Tommy Stroot, debutta con la nuova maglia gi\u00e0 alla 1\u00aa giornata di campionato, il 28 agosto, nella vittoria casalinga per 3-0 con il , facendo il suo esordio in Champions League qualche giorno pi\u00f9 tardi, il 1\u00ba settembre, nella prima delle due sfide con le francesi del al secondo turno di qualificazione.\nNazionale.\nLattwein inizia ad essere convocata dalla Federcalcio tedesca nel 2013, inizialmente per vestire la maglia della nazionale Under-15 che il 30 ottobre di quell'anno affronta in amichevole le pari et\u00e0 della Scozia, siglando in quell'occasione anche le due prime reti con la maglia della Germania, quella che apre le marcature e porta sul 3-0 il parziale dell'incontro vinto per 6-0 dalle tedesche. Dopo essere stata convocata con questa formazione in altre 5 occasioni, siglando altri due gol, nel 2015 passa alla Under-16 che in quell'anno disputa lo UEFA Development Tournament, vincendolo, contro le pari et\u00e0 di Francia, Paesi Bassi e Scozia.\nNel 2018 arriva anche la prima convocazione in nazionale maggiore, chiamata dal commissario tecnico Horst Hrubesch per l'amichevole con l' del 6 ottobre in seguito all'assenza di Lena Petermann, ma dovendo attendere il 10 novembre successivo per fare il suo debutto, sempre in amichevole, a Osnabr\u00fcck, vinta per 5-2 sull', dove scesa in campo da titolare gioca l'intera partita. Dopo il cambio di panchina della nazionale tedesca, la nuova ct Martina Voss-Tecklenburg continua a convocarla sia per le qualificazioni all'Europeo di Inghilterra 2022 che per quelle quelle al Mondiale di Australia e Nuova Zelanda 2023."}
{"id": "9176614", "revid": "729019", "url": "https://it.wikipedia.org/wiki?curid=9176614", "title": "4 cm kan\u00f3n vz. 36", "text": "Il 4 cm kan\u00f3n vz. 36 era un cannone anticarro da fortezza sviluppato e prodotto dalla \u0160koda per l'installazione nelle fortificazioni di confine cecoslovacche negli anni precedenti alla seconda guerra mondiale. Quest'arma venne realizzata in installazione L1, che affiancava al cannone una mitragliatrice pesante ZB-53, o Q con il solo cannone. Era un'arma molto efficace, all'epoca una delle migliori al mondo, in grado di fornire difesa anticarro alla linea di fortificazioni. Gli eserciti di molti paesi mostrarono interesse ad acquistarlo.\nSviluppo.\nInizialmente l'arma fu sviluppata in due diversi calibri, 37 e 47 mm. Nel 1935, \u0160koda produsse il primo cannone anticarro semiautomatico calibro 47 mm con otturatore a cuneo verticale. La canna di quest'arma era lunga 2.040 mm, con 20 rigature destrorse. Dopo un tiro prolungato, la canna doveva essere raffreddata ad acqua e poteva essere rapidamente sostituita in caso di danni in circa 15 minuti. L'arma aveva cinque sicure incorporate contro lo sparo accidentale. Nelle fortificazioni il cannone era fissato ad un affusto ad installazione a sfera. La cadenza di tiro era di 35 colpi al minuto.\nVenne considerata l'installazione in torri rotanti, che dovevano costituire l'armamento principale delle fortezze di fanteria, ma la loro costruzione fu infine abbandonata. L'installazione con cannone singolo \"Q\" venne utilizzata nella parte pi\u00f9 antica delle fortificazioni, vicino Ostrava. Successivamente nella stragrande maggioranza dei casi il cannone venne montato in installazione \"L1\", che comprendeva anche una mitragliatrice ZB-53. L'operatore dell'arma poteva mirare in due modi: con telescopio vz. 36 o utilizzando la cosiddetta mappa panoramica, che era posta sopra l'arma montata.\nNel 1936, il primo prototipo, denominato dall'azienda \u0160koda A6, fu testato per la prima volta nel poligono militare di Milovice e in un bunker nell'area di addestramento militare di Brdy. Dopo il superamento di impegnativi test, il 12 novembre 1936, dei 18 ufficiali della Commissione degli armamenti 17 votarono a favore dell'adozione del pezzo. Il primo ordine segu\u00ec a breve.\nProduzione.\nIl Ministero della Difesa Nazionale ordin\u00f2 741 cannoni in tre serie. Nella prima serie, ordinata l'8 luglio 1937, furono consegnate tutte le 268 armi ordinate: 21 pezzi del numero totale furono consegnati come bocca da fuoco separata \"Q\", i restanti 247 cannoni furono consegnati in installazione \"L1\". Il secondo ordine per 273 cannoni fu inoltrato il 30 marzo 1938, ma non un solo pezzo giunse alle forze armate. La terza serie, ordinata nel luglio 1938, prevedeva la consegna di 200 cannoni.\nImpiego operativo.\nIl \"4 cm kan\u00f3n vz. 36\" doveva costituire l'armamento principale delle fortezze per la fanteria del sistema difensivo cecoslovacco. Alcuni pezzi furono collocati anche nei bunker di ingresso delle opere. Essa era inoltre destinata ai bunker isolati, posti a difesa dell'ingresso delle altre opere e delle torri rotanti dell'artiglieria da fortezza.\nDiversi Paesi (Argentina, Belgio, Bolivia, Brasile, Egitto, Francia, Cile, Jugoslavia, Per\u00f9, Grecia, Siam, Unione Sovietica e Svizzera) espressero il loro interesse per questo tipo di arma per equipaggiare i propri sistemi di fortificazioni, ma a causa della Conferenza di Monaco non ebbe seguito. Sulla Linea Rupnik jugoslava, in gran parte ispirata alle fortificazioni cecoslovacche, ad esempio furono costruiti bunker leggeri progettati per ospitare questo cannone (in seguito furono installati temporaneamente cannoni anticarro campali).\nNell'esercito tedesco.\nDopo l'occupazione tedesca della Cecoslovacchia, la Wehrmacht si impadron\u00ec di questo cannone e lo immise in servizio con la denominazione 4,7 cm PaK K 36(t). Nel 1939 le prime armi andarono ad equipaggiare la Linea Sigfrido. Venne poi installato in 493 opere del Vallo Atlantico. L'arma venne utilizzata anche nel gruppo di opere Ludendorff, nella sezione settentrionale della Linea Oder-Warthe-Bogen.\nMunizionamento.\nIl munizionamento previsto per il \"vz. 36\" includeva tre tipi di proietto:\nAlla fine entrarono in servizio solo i primi due tipi di munizioni. Il Ministero della Difesa Nazionale ordin\u00f2 un totale di 125.000 granate ad alto esplosivo e 196.000 granate anticarro da \u0160koda. Queste munizioni furono prodotte ad Adamov e a Dubnica nad V\u00e1hom. Le due granate furono adottate anche dai tedeschi rispettivamente come 4,7 cm Gr. 36(t) e 4,7 cm PzGr. 36(t). Seguirono nuovi ordini, questa volta per le esigenze della Wehrmacht: nel 1940 per 161.200 munizioni esplosive, nel 1941 per 259.000 esplosive e 409.000 anticarro e nel 1942 per 240.000 esplosive. Dal 1943 seguirono consegne mensili regolari, che proseguirono fino al 1944."}
{"id": "9176616", "revid": "1543377", "url": "https://it.wikipedia.org/wiki?curid=9176616", "title": "Charles Wolseley, VII baronetto", "text": "Biografia.\nFiglio di Sir William Wolseley, VI baronetto (1740 - 1817) e di Charlotte Chambers di Wimbledon. Dopo aver avuto una educazione privata, in giovane et\u00e0 intraprese il tradizionale Grand Tour sul continente europeo, nel corso del quale entr\u00f2 in contatto con i movimenti rivoluzionari dell'epoca. Fu presente alla presa della Bastiglia, nel corso della Rivoluzione francese, nella quale, secondo un discorso pronunciato a Stockton il 28 giugno 1819, prese direttamente parte. &lt;br&gt;\nI suoi primi contatti con il radicalismo inglese risalgono al 1811, quando firm\u00f2 una petizione a favore di una riforma del Parlamento inglese, e risulta tra i primi organizzatori de movimenti radicali denominati \"Hampden Clubs\", ispirati dal riformatore inglese John Cartwright. Ottenne il titolo di \"Baronetto\" il 5 agosto 1817, quando il movimento riformatore era all'apice delle sue attivit\u00e0 politiche. La sua prima apparizione pubblica in qualit\u00e0 di sostenitore radicale fu in qualit\u00e0 di presidente di una grande manifestazione tenutasi nel giugno del 1819 a Stockport, dove dichiar\u00f2, da testimone e protagonista della Bastiglia, che l'equivalente inglese sarebbe stato prossimo. Il 12 luglio di quello stesso anno, un'assemblea di rappresentanti del movimento riformatore si riun\u00ec a Birmingham, non rappresentata all'interno del Parlamento inglese, ed elessero Sir Charles come loro rappresentante parlamentare \"informale\", pur se in sua assenza, con il compito di manifestare le loro istanze di fronte alla Camera dei Comuni.&lt;br&gt;\nFu Cartwright in persona a recarsi nella dimora di Sir Charles per comunicare la risoluzione dell'assemblea dei riformatori, ed i due trascorsero diversi giorni insieme per stabilire le contromisure da opporre alla politica repressiva decisa dal governo contro le manifestazioni radicali. Il 19 luglio, venne arrestato per sedizione a causa del suo discorso tenuto a Stockton nel giugno di quello stesso anno, incarcerato e poi liberato su cauzione. Nel frattempo, in attesa di giudizio, Sir Charles si prodig\u00f2 per assistere in ogni modo i familiari delle vittime del massacro di Peterloo.&lt;br&gt;\nNell'aprile del 1820 ebbe inizio il suo processo presso il tribunale di Chester, dove al suo fianco in qualit\u00e0 di imputato si trovava un sacerdote dissidente di nome Joseph Harrison; entrambi vennero accusati di sedizione e cospirazione e condannati a diciotto mesi di prigione. Mentre scontava la sua pena detentiva ad Abington, il 16 gennaio 1821 venne eletto insieme ad altri otto membri, tra i quali il filosofo Jeremy Bentham e Sir Francis Burdett, a costituire un comitato degli elettori del Middlesex per la promozione delle riforme politiche rivendicate dal movimento radicale, e il suo rilascio venne salutato con una grande manifestazione pubblica da parte dei radicali.&lt;br&gt;\nCome gran parte dei rappresentanti del suo movimento, anche Sir Charles fu uno strenuo sostenitore della regina Carolina di Brunswick, durante il periodo di prigionia scrisse diverse lettere pubblicate sul \"The Times\" in sua difesa cos\u00ec come a Lord Castlereagh. Nonostante ci\u00f2, dopo il suo rilascio, Sir Charles si ritir\u00f2 gradualmente dall'attivismo politico, e, a partire dal 1826, non partecip\u00f2 ad alcuna manifestazione politica a carattere pubblico. Convertitosi al Cattolicesimo, venne battezzato nell'ottobre del 1837, mor\u00ec nella sua dimora di Wolseley Hall il 3 ottobre 1846, lasciando il titolo di Baronetto a suo figlio, Charles (1813- 1854), VIII baronetto Wolseley. "}
{"id": "9176620", "revid": "599013", "url": "https://it.wikipedia.org/wiki?curid=9176620", "title": "D'Ernest Johnson", "text": "Carriera.\nNew Orleans Saints.\nDopo non essere stato scelto nel Draft NFL 2018, Johnson fu invitato al minicamp dei rookie dei New Orleans Saints ma non firm\u00f2 con la squadra.\nOrlando Apollos.\nJohnson firm\u00f2 con gli Orlando Apollos della Alliance of American Football per la sua stagione inaugurale nel 2019. In otto gare con gli Apollos corse 372 yard.\nCleveland Browns.\nLa AAF cess\u00f2 le sue operazioni nell'aprile 2019 e Johnson firm\u00f2 con i Cleveland Browns il 16 maggio 2019. Dopo un training camp positivo riusc\u00ec ad entrare nei 53 uomini del roster per la stagione regolare. Debutt\u00f2 nella stagione regolare con una corsa da 13 yard nel primo turno contro i Tennessee Titans. La sua stagione si chiuse con 21 yard corse e 71 ricevute.\nNella settimana 4 della stagione 2020 ebbe 13 possessi per 95 yard nella vittoria 49\u201338 sui Dallas Cowboys.\nIl 21 ottobre 2021 Johnson disput\u00f2 la sua prima partita come titolare contro i Denver Broncos, dopo gli infortuni di Nick Chubb e Kareem Hunt. Corse 146 yard su 22 possessi e un touchdown, venendo premiato come running back della settimana."}
{"id": "9176621", "revid": "729019", "url": "https://it.wikipedia.org/wiki?curid=9176621", "title": "Otokar Cobra", "text": "La famiglia Otokar Cobra \u00e8 una serie di Infantry Mobility Vehicle (IMV) 4\u00d74 prodotta dall'azienda turca Otokar e in servizio dal 1997. Il veicolo pu\u00f2 essere allestito con diversi moduli o armamenti per adattarlo a diverse tipologie di missione.\nCaratteristiche.\nLo scafo in monoscocca con fondo a V dei Cobra \u00e8 realizzato in acciaio con accessi laterali e posteriore ed \u00e8 inclinato per incrementare la protezione balistica; il telaio \u00e8 progettato basandosi sugli HMMWV, con il quale i Cobra condividono alcune parti. Il motore \u00e8 un diesel V8 turbocompresso da 6,5 l e 140 kW che fornisce un rapporto peso/potenza di circa 21\u00a0kW/t. Tutti i veicoli della famiglia Cobra sono aerotrasportabili. Il mezzo ha capacit\u00e0 anfibie e pu\u00f2 attraversare senza preparazione un guado fino a mm. La versione Cobra II \u00e8 completamente ridisegnata per migliorare le capacit\u00e0 di protezione da proiettili e da esplosioni e per aumentare la capacit\u00e0 di trasporto.\nIl veicolo \u00e8 una piattaforma che pu\u00f2 essere adattata per varie tipologie di missione, incluse trasporto truppe, ricognizione, ambulanza, veicolo di comando, veicolo NBC e veicolo di polizia. Grazie alla sua struttura modulare il Cobra pu\u00f2 essere dotato di diversi armamenti, tra cui mitragliatrici da 7,62 mm e da 12,7 mm, lanciagranate da 40 mm, cannone da 20 mm, missili anticarro, antiaerei e munizioni circuitanti.\nImpiego operativo.\nI Cobra sono stati dispiegati dalla Georgia nella seconda guerra in Ossezia del Sud, dove 2 esemplari sono stati distrutti e altri 6 sono stati catturati dalle forze armate russe o ossete, di cui 4 integrati nelle locali forze armate e 2 inviati in Russia. La Nigeria impiega i propri Cobra per contrastare gli insorti di Boko Haram nel nord del paese.\nLa Turchia utilizza il Cobra in operazioni antiterrorismo domestiche e nel Kurdistan iracheno e lo ha dispiegato in Afghanistan. Diversi esemplari sono impiegati nel nord della Siria e alcuni stati forniti agli insorti dell'Esercito nazionale siriano, che ha anche prodotto veicoli corazzati improvvisati basati sul Cobra.\nAlcuni mezzi sono stati catturati dalle forze jihadiste in Nigeria, in Burkina Faso e in Siria."}
{"id": "9176640", "revid": "547034", "url": "https://it.wikipedia.org/wiki?curid=9176640", "title": "Leone Manti", "text": "Biografia.\nFu eletto Deputato della XI legislatura della Repubblica Italiana per la DC nel 1992. \nGi\u00e0 consigliere regionale in Calabria, si candid\u00f2 alla presidenza della Provincia di Reggio Calabria nel 2006, venendo sconfitto da Giuseppe Morabito."}
{"id": "9176641", "revid": "729019", "url": "https://it.wikipedia.org/wiki?curid=9176641", "title": "Grande muraglia di Gorgan", "text": "La Grande muraglia di Gorgan \u00e8 un sistema difensivo di epoca sasanide situato vicino alla moderna Gorgan nella provincia di Golest\u0101n dell'Iran nord - orientale, all'angolo sud-orientale del Mar Caspio. L'estremit\u00e0 occidentale, Mar Caspio, del muro \u00e8 vicino ai resti del forte a: 37.13981\u00b0N 54.1788733\u00b0E ; l'estremit\u00e0 orientale del muro, vicino alla citt\u00e0 di Pishkamar, \u00e8 vicino ai resti del forte a: 37.5206739\u00b0N 55.5770498\u00b0E. \u00a0\nLa muraglia si trova in un restringimento geografico tra il Mar Caspio e le montagne dell'Iran nord-orientale. \u00c8 una delle numerose porte del Caspio nella parte orientale di una regione conosciuta nell'antichit\u00e0 come Hyrcania, sulla rotta nomade dalle steppe settentrionali al cuore dell'Iran. Si ritiene che il muro abbia protetto l' Impero Sassanide a sud dai popoli del nord, \u00a0probabilmente gli Unni bianchi. Tuttavia, nel suo libro \"Empires and Walls\" , Chaichian (2014) mette in dubbio la validit\u00e0 di questa interpretazione utilizzando prove storiche di potenziali minacce politico-militari nella regione e la geografia economica dei dintorni della muraglia di Gorgan. \u00c8 descritto come \"tra le pi\u00f9 ambiziose e sofisticate mura di frontiera\" mai costruite al mondo, \u00a0e la pi\u00f9 importante delle fortificazioni difensive sassane.\nLa muraglia lungo 195 km (121 mi) e largo 6-10 m (20-33 piedi), \u00a0e presenta oltre 30 fortezze distanziate a intervalli tra 10 e 50 km (6,2 e 31,1 mi). \u00c8 superato solo dai sistemi di mura della Grande muraglia cinese come l'edificio a segmento singolo pi\u00f9 lungo e il muro difensivo pi\u00f9 lungo esistente.\nNome.\nTra gli archeologi la muraglia \u00e8 anche conosciuta come \"Il serpente rosso\" (turkmeno: Qizil Alan) per il colore dei suoi mattoni. In persiano, \u00e8 stato reso popolare con il nome di \"Barriera di Alessandro\" ( \u0633\u062f \u0627\u0633\u06a9\u0646\u062f\u0631 Sadd-i-Iskandar ) o \" muro di Alessandro \", riferito ad Alessandro Magno. I primi musulmani sono passati attraverso le porte del Caspio nella sua marcia affrettata a Ircania e l'oriente. E' anche noto come \"Barriera di Anushirvan \" ( \u0633\u062f \u0627\u0646\u0648\u0634\u06cc\u0631\u0648\u0627\u0646 Sadd-i Anushiravan ) e \"\u0633\u062f \u067e\u06cc\u0631\u0648\u0632 \u200e), ed \u00e8 ufficialmente indicato come \"Muro di difesa di Gorgan\" ( \u062f\u06cc\u0648\u0627\u0631 \u062f\u0641\u0627\u0639\u06cc \u06af\u0631\u06af\u0627\u0646 \u200e). \u00c8 conosciuto come Q\u00efz\u00efl Y\u00eflan o Qazal Al'an ai turkmeni iraniani locali.\nDescrizione.\nI materiali da costruzione sono costituiti da mattoni di fango, mattoni cotti, gesso e malta . L'argilla \u00e8 stata utilizzata anche durante il primo periodo dei Parti. I mattoni di fango erano pi\u00f9 popolari nel primo periodo nella costruzione di fortezze e citt\u00e0, mentre i mattoni cotti divennero popolari nel periodo successivo. A volte un mattone veniva messo in posizione verticale, con due file orizzontali di mattoni poste sopra e sotto. Le dimensioni del fango o dei mattoni cotti differiscono, ma in generale la dimensione standard era 40 \u00d7 40 \u00d7 10 cm. I mattoni cotti erano ricavati dal terreno locale di loess e cotti in forni lungo la linea del muro.\nQuesto muraglia inizia dalla costa del Caspio, circonda a nord di Gonbade Kavous (antico Gorgan, o Jorjan in arabo), continua verso nord-est e scompare nei monti Pishkamar. Il muro si trova leggermente a nord di un fiume locale e presenta un fossato di 5 m (16 piedi) che conduceva l'acqua lungo la maggior parte del muro.\nNel 1999 \u00e8 stata condotta un'indagine archeologica logistica relativa al muro a causa di problemi nei progetti di sviluppo, in particolare durante la costruzione della diga di Golestan, che irriga tutte le aree coperte dal muro. Nel punto di collegamento del muro e del canale di scolo della diga, gli architetti hanno scoperto i resti della Grande Muraglia di Gorgan. Le 40 fortezze individuate variano per dimensione e forma ma la maggior parte sono fortezze quadrate, realizzate con la stessa muratura del muro stesso e della stessa epoca. A causa di molte difficolt\u00e0 di sviluppo e progetti agricoli, gli archeologi sono stati incaricati di delimitare il reperto storico mediante la posa di blocchi di cemento.\nPi\u00f9 grande del Vallo di Adriano ed il Vallo Antonino presi insieme (due strutture separate in Gran Bretagna che hanno segnato i limiti settentrionali del Impero Romano), \u00e8 stato definito il pi\u00f9 grande monumento di questo tipo tra l'Europa e la Cina. Il muro \u00e8 secondo solo alle mura che compongono la Grande Muraglia cinese come il pi\u00f9 lungo muro difensivo esistente e sebbene ora in sostanziale rovina, era forse ancora pi\u00f9 solidamente costruito rispetto alle prime forme della Grande Muraglia."}
{"id": "9176642", "revid": "69794", "url": "https://it.wikipedia.org/wiki?curid=9176642", "title": "Vincenzo Ciconte", "text": ""}
{"id": "9176643", "revid": "1501558", "url": "https://it.wikipedia.org/wiki?curid=9176643", "title": "Finale della Coppa delle nazioni africane 1965", "text": "La finale della Coppa delle nazioni africane 1965 si disput\u00f2 il 21 novembre 1965 allo Stadio Chedli Zouiten di Tunisi, tra le nazionali di e . Fu vinta per 3-2 dal Ghana ai supplementari che si port\u00f2 a casa il suo secondo trofeo in assoluto nella storia della massima competizione tra nazionali maschili africane."}
{"id": "9176649", "revid": "287204", "url": "https://it.wikipedia.org/wiki?curid=9176649", "title": "Vincenzo Fant\u00f2", "text": "Biografia.\nFu eletto Deputato della IX legislatura della Repubblica Italiana per il PCI nel 1983. "}
{"id": "9176651", "revid": "380453", "url": "https://it.wikipedia.org/wiki?curid=9176651", "title": "Coppa panamericana di pallavolo femminile Under-23 2016", "text": "La Coppa panamericana di pallavolo femminile Under-23 2016 si \u00e8 svolta dal 19 al 25 settembre 2016 a Lima e San Vicente de Ca\u00f1ete, in Per\u00f9: al torneo hanno partecipato sei squadre nazionali Under-23 nordamericane e sudamericane e la vittoria finale \u00e8 andata per la terza volta consecutiva alla .\nRegolamento.\nFormula.\nLe squadre hanno disputato un round-robin; al termine del round-robin:\nCriteri di classifica.\nSe il risultato finale \u00e8 stato di 3-0 sono stati assegnati 5 punti alla squadra vincente e 0 a quella sconfitta, se il risultato finale \u00e8 stato di 3-1 sono stati assegnati 4 punti alla squadra vincente e 1 a quella sconfitta, se il risultato finale \u00e8 stato di 3-2 sono stati assegnati 3 punti alla squadra vincente e 2 a quella sconfitta.\nL'ordine del posizionamento in classifica \u00e8 stato definito in base a:"}
{"id": "9176656", "revid": "93436", "url": "https://it.wikipedia.org/wiki?curid=9176656", "title": "La testa fra le nuvole", "text": "La testa fra le nuvole \u00e8 il romanzo d'esordio dell'autrice italiana Susanna Tamaro, pubblicato da Marsilio Editori nel 1989. Il libro arriv\u00f2 in finale al Premio Calvino e vinse il Premio Elsa Morante opera prima; \u00e8 stato poi tradotto in diverse lingue.\nTrama.\nRuben \u00e8 un quindicenne orfano, di famiglia un tempo ricchissima ma poi decaduta, molto ingenuo e indolente, che vive con la nonna e la bisnonna in una villa immersa in un grande giardino, nel quale ama trascorrere il tempo dormicchiando. La sua routine \u00e8 sconvolta dall'arrivo di Oskar, il nuovo precettore assunto dalle nonne per lui. Un giorno Ruben, mentre si esercita nel lancio del giavellotto (unica attivit\u00e0 fisica dalla quale tragga piacere) trafigge involontariamente Oskar; per non essere arrestato per il suo omicidio, fugge precipitosamente alla stazione ferroviaria e sale sul primo treno in partenza, diretto alla capitale con l'obiettivo di raggiungere in America il suo zio Isacco, industriale del materasso ancora in condizioni economiche floride.\nSul treno fa la conoscenza di Spartaco, un ragazzo probabilmente fuggito da un riformatorio, col quale scambia i vestiti, e di Ilaria, una signora cieca. Ruben va a vivere con quest'ultima nel suo appartemento diventandone l'accompagnatore: alla cieca piace recarsi fino all'ingresso di Cinecitt\u00e0 e farsi raccontare dal guardiano i film in lavorazione. Un giorno per\u00f2 gli studi sono chiusi per sciopero; Ruben, per compiacere Ilaria (che gli allunga delle generose mance) inventa su due piedi una fantasiosa descrizione delle scenografie e delle riprese di un kolossal. Quando l'indomani tornano a Cinecitt\u00e0, lo sciopero \u00e8 terminato: il ragazzo, temendo le ire d'Ilaria per essere stata ingannata, fugge di nuovo, saltando sul retro di un furgone che per combinazione \u00e8 guidato da Spartaco. Ruben gli racconta la sua storia con Ilaria; Spartaco, da parte sua, gli propone di lavorare con lui come \"stuntman\" in una produzione americana. I due giovani iniziano perci\u00f2 ad esercitarsi per diventare acrobati e cascatori provetti. Spartaco entra anche di soppiatto in casa d'Ilaria per recuperare i soldi delle mance di Ruben, ma nello sconcerto di quest'ultimo pretende poi di tenerli per s\u00e9. Una notte, durante un \"esercizio acrobatico\", Spartaco pianta in asso Ruben sul tetto di un palazzo; questi poi scivola e cade in un balcone. Il proprietario dell'appartamento che vi si affaccia, il barone Aurelio (uomo vizioso e dissoluto), lo assume come cameriere personale. Ruben deve sottostare anche ai capricci di Ida detta Domitilla, la fidanzata del barone, un'ex pedicure che si spaccia per veggente. Stanco della situazione che lo vede fare un lavoro sgradevole non pagato, dopo tre mesi Ruben ha l'idea di derubare il suo padrone per avere i soldi con cui pagarsi il viaggio in America, ma viene scoperto dal barone e costretto ad un gioco erotico, interrotto dall'arrivo di Domitilla che gli d\u00e0 possibilit\u00e0 di scappare.\nPer riposarsi durante la fuga Ruben entra in un giardino che gli ricorda quello di casa sua; l\u00ec viene scambiato dalla proprietaria, la vedova inglese Margy, per il giardiniere che aveva ingaggiato perch\u00e9 si occupasse delle piante durante la sua imminente assenza. Il ragazzo approfitta dell'equivoco e mette a frutto tutte le nozioni di giardinaggio apprese negli anni precedenti, sistemandosi per la notte nel ripostiglio degli attrezzi. Un giorno un piccolo aeroplano fa un atterraggio di fortuna nel parco: ne scende un uomo di nome Arturo che si definisce \"un archeoaviatore\". Egli, mediante un apparecchio di sua invenzione, \u00e8 in grado di captare tutti i discorsi pronunciati dall'umanit\u00e0 fin dai tempi pi\u00f9 remoti e accumulatisi sotto forma di onde sonore nell'alta atmosfera; la sua ricerca \u00e8 stata interrotta proprio mentre stava captando un dialogo tra Archimede e un suo allievo nel quale l'inventore siracusano gli chiedeva quanti fossero i granelli di sabbia esistenti al mondo. Ruben, che \u00e8 rimasto affascinato dal quesito, dopo la partenza di Arturo si chiede come farlo tornare, e si risponde che dovr\u00e0 trasformare il parco di Margy in un vero aeroporto. Abbatte gli alberi e taglia i fiori per realizzare la pista; poi, rendendosi conto che una denuncia da parte di Margy potrebbe avere come conseguenza l'arresto per l'omicidio di Oskar, fugge ancora e, giunto al porto, s'imbarca sulla prima nave in partenza.\nQui ha inizialmente la mansione di lavapiatti, poi diventa il sostituto barista di notte, ruolo nel quale pu\u00f2 assistere alle evoluzioni di ballerini improvvisati o professionisti. Ad un certo punto la nave comincia ad imbarcare acqua, ma grazie alla perizia del comandante riesce ad arrivare al porto di un'isola vicina senza affondare; Ruben comunque, dopo essere sbarcato, non vi vuole pi\u00f9 risalire. Durante il soggiorno sull'isola si riconcilia con la natura e si chiede se abbia veramente ucciso Oskar e se tutti i fatti di cui ha memoria siano realmente accaduti. Incontra poi di nuovo Arturo che gli offre un passaggio per l'America col suo aeroplano."}
{"id": "9176657", "revid": "757396", "url": "https://it.wikipedia.org/wiki?curid=9176657", "title": "Saski Baskonia 2012-2013", "text": "Questa voce raccoglie le informazioni riguardanti il Saski Baskonia nelle competizioni ufficiali della stagione 2012-2013.\nStagione.\nLa stagione 2012-2013 del Saski Baskonia \u00e8 la 40\u00aa nel massimo campionato spagnolo di pallacanestro, la Liga ACB.\nRoster.\n\"Aggiornato al 28 ottobre 2021.\""}
{"id": "9176659", "revid": "729019", "url": "https://it.wikipedia.org/wiki?curid=9176659", "title": "\u0160koda 7,5 cm Vz. 1936", "text": "Lo \u0160koda 75 mm vzor 1936 era un cannone da montagna cecoslovacco, prodotto dalla \u0160koda per il mercato estero. Una variante venne realizzato su licenza in Unione Sovietica come 76 mm M1938. Il pezzo poteva essere scomposto in tre carichi per il trasporto e in 10 carichi per il someggio, compreso lo scudo di protezione dei serventi."}
{"id": "9176664", "revid": "1318658", "url": "https://it.wikipedia.org/wiki?curid=9176664", "title": "Finale della Coppa delle nazioni africane 1968", "text": "La finale della Coppa delle nazioni africane 1968 si disput\u00f2 il 21 gennaio 1968 allo Stadio Haile Selassie I di Addis Abeba, tra le nazionali di e . Fu vinta per 1-0 dal Congo-Kinshasa che si port\u00f2 a casa il suo primo trofeo in assoluto nella storia della massima competizione tra nazionali maschili africane."}
{"id": "9176665", "revid": "729019", "url": "https://it.wikipedia.org/wiki?curid=9176665", "title": "\u0160koda 7,5 cm Vz. 1939", "text": "Lo \u0160koda 75 mm vzor 1939 era un cannone da montagna cecoslovacco, prodotto dalla \u0160koda per il mercato estero. Piccoli lotti vennero esportati in Romania e in Iran. Il pezzo poteva essere scomposto in 8 carichi per il someggio, compreso lo scudo di protezione dei serventi. I pezzi rumeni equipaggiarono due battaglioni di artiglieria da montagna."}
{"id": "9176666", "revid": "69794", "url": "https://it.wikipedia.org/wiki?curid=9176666", "title": "Guido Mantella", "text": "Biografia.\nFu Parlamentare della Democrazia Cristiana nelle Legislature VI, VII e VIII."}
{"id": "9176673", "revid": "110157", "url": "https://it.wikipedia.org/wiki?curid=9176673", "title": "San Saba (fiume)", "text": "Il San Saba \u00e8 un fiume dello stato americano del Texas. \u00c8 un corso d'acqua non sviluppato e panoramico situato sul confine settentrionale dell'altopiano di Edwards.\nCorso.\nIl fiume inizia con due rami principali. Il North Valley Prong corre verso est attraverso la contea di Schleicher per 59 km, mentre il Middle Valley Prong percorre 56 km attraverso la stessa contea.\nEntrambi si uniscono vicino a Fort McKavett per formare il fiume San Saba, che scorre per altre 224 km a est/nord-est fino a sfociare nel fiume Colorado a est della citt\u00e0 di San Saba.\nUn importante affluente \u00e8 il Brady Creek, lungo 144 km e parallelo al percorso del San Saba a nord. \nStoria.\nIl fiume venne nominato dal governatore del Texas spagnolo, Juan Antonio Bustillo y Ceballos, nel 1732. Lo chiam\u00f2 \"R\u00edo de San Sab\u00e1 de las Nueces\" (\"Fiume di San Sabba delle Noci\"), perch\u00e9 lui e le sue truppe erano arrivate il 5 dicembre, giorno della festa di San Sabba (439-532), una delle principali figure di vita monastica cristiana.\nLa missione di Santa Cruz de San Sab\u00e1 fu fondata sul fiume nel 1757. "}
{"id": "9176675", "revid": "1442080", "url": "https://it.wikipedia.org/wiki?curid=9176675", "title": "Struchium sparganophorum", "text": " Struchium sparganophorum \u00e8 una pianta angiosperma dicotiledone della famiglia delle Asteraceae. \"Struchium sparganophorum\" \u00e8 anche l'unica specie del genere Struchium .\nEtimologia.\nIl nome scientifico della specie \u00e8 stato definito per la prima volta dai botanici Linneo (1707-1778) e Carl Ernst Otto Kuntze (1843-1907) nella pubblicazione \" Revisio Generum Plantarum: vascularium omnium atque cellularium multarum secundum leges nomeclaturae internationales cum enumeratione plantarum exoticarum in itinere mundi collectarum. Leipzig\" ( Revis. Gen. Pl. 1: 366 ) del 1891.\nIl nome scientifico del genere \u00e8 stato definito per la prima volta dal botanico Patrick Browne (1720-1790) nella pubblicazione \" Civil and Natural History of Jamaica in Three Parts, The\" ( Civ. Nat. Hist. Jamaica 312, t. 34) del 1756.\nDescrizione.\nLe piante di questa voce hanno un habitus erbaceo annuale decombente. La pubescenza \u00e8 formata da peli semplici sparsi.\nLe foglie lungo il fusto sono disposte normalmente in modo alterno e subsessile. La lamina \u00e8 intera e in genere ha la forma varia da lanceolata a ellittica con apici acuti e base attenuata. Il contorno \u00e8 subcrenulato/seghettato. La consistenza \u00e8 cartacea. Le venature sono pennate.\nLe infiorescenze sono di ascellare, formate da alcuni capolini discoidi, omogami e sessili agglomerati variamente. La struttura dei capolini \u00e8 quella tipica delle Asteraceae: un peduncolo sorregge un involucro a forma emisferica composto da 20 - 25 brattee disposte su 2 serie subuguali che fanno da protezione al ricettacolo sul quale s'inseriscono i fiori di tipo tubuloso. Le brattee, in genere persistenti, si presentano con forme lineari, diritte e pungenti. Il ricettacolo pu\u00f2 essere provvisto di pagliette oppure no.\nI fiori, da 50 a 70 per capolino, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono inoltre ermafroditi e actinomorfi (raramente possono essere zigomorfi).\nI frutti sono degli acheni con pappo. Gli acheni, a forma pi\u00f9 o meno cilindrico-turbinata, hanno 3 - 5 coste (o angoli) con la superficie glabra (non sericea). Il \"carpopodium\" (carpoforo) \u00e8 presente. All'interno si pu\u00f2 trovare del tessuto di tipo idioblasto e rafidi di tipo subquadrato da corti a moderatamente allungati; non \u00e8 presente il tessuto tipo fitomelanina. Il pappo, coroniforme, \u00e8 formato da una serie di squame cartilaginee connate.\nDistribuzione e habitat.\nLa distribuzione delle piante di questa voce \u00e8 relativa all'America Meridionale, altrove (Africa, India e Indocina) \u00e8 avventizia.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Lepidaploinae descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Da un punto di vista filogenetico in base alle ultime analisi sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. I generi di Lepidaploinae appartengono al subclade relativo all'America tropicale (l'altro subclade americano comprende anche specie del Nord America e del Messico).\nLa sottotrib\u00f9, e quindi i suoi generi, si distingue per i seguenti caratteri:\nIn precedenza la trib\u00f9 Vernonieae, e quindi la sottotrib\u00f9 (Lepidaploinae) di questo genere, era descritta all'interno della sottofamiglia Cichorioideae. La costituzione di questo gruppo \u00e8 relativamente recente (2009); in precedenza tutti i generi della sottotrib\u00f9 erano descritti all'interno della sottotrib\u00f9 Vernoniinae. Nell'ambito della trib\u00f9 Lepidaploinae occupa, da un punto di vista filogenetico, una posizione abbastanza \"centrale\" insieme alle sottotrib\u00f9 Vernoniinae, Chrestinae e Elephantopinae. Attualmente la sottotrib\u00f9 Lepidaploinae, cos\u00ec come \u00e8 circoscritta, non risulta monofiletica.\nI caratteri distintivi per le specie di questo genere (\" Struchium \") sono:\nIl numero cromosomico delle specie di questo genere \u00e8: 2n = 32.\nSinonimi.\nSono elencati alcuni sinonimi per questa entit\u00e0:\nI sinonimi per il genere sono:"}
{"id": "9176676", "revid": "1564499", "url": "https://it.wikipedia.org/wiki?curid=9176676", "title": "Vincenzo Aliberti", "text": "Biografia.\nNato ad Ariano di Puglia il 27 settembre 1922, consegu\u00ec la laurea in giurisprudenza ed esercit\u00f2 la professione di avvocato ad Ascoli Piceno, dove fu anche presidente dell'ordine professionale e dell'Unione regionale degli ordini forensi delle Marche. Per nomina ministeriale divenne commissario, e in seguito presidente, dell'Istituto statale d'arte di Ascoli.\nFu attivo politicamente nelle file dei monarchici, prima di passare poi alla Democrazia Cristiana. Venne eletto consigliere provinciale di Ascoli Piceno, e fu consigliere comunale per quattro legislature (1956-1960, 1960-1964, 1964-1966, 1966-1971), ricoprendo anche la carica di assessore nell'ultima giunta presieduta da Serafino Orlini. Dal dicembre 1969 fu sindaco di Ascoli Piceno dopo le dimissioni di Pacifico Saldari per motivi di salute.\nFu per molti anni presidente della Cassa di Risparmio di Ascoli Piceno. Mor\u00ec nel 1997 all'et\u00e0 di settantacinque anni."}
{"id": "9176677", "revid": "199745", "url": "https://it.wikipedia.org/wiki?curid=9176677", "title": "Struchium", "text": ""}
{"id": "9176709", "revid": "324090", "url": "https://it.wikipedia.org/wiki?curid=9176709", "title": "Giubileo di zaffiro di Elisabetta II del Regno Unito", "text": "Il Giubileo di zaffiro di Elisabetta II, celebrato il 6 febbraio 2017, ha segnato i sessantacinque anni di regno della regina Elisabetta II del Regno Unito. In quanto monarca pi\u00f9 longevo nella storia britannica, Elisabetta II \u00e8 il primo sovrano britannico e la prima regina al mondo a poter celebrare un Giubileo di zaffiro.\nA differenza dei suoi giubilei d'argento, d'oro e di diamante, non si sono svolte celebrazioni pubbliche diffuse per il giubileo di zaffiro della regina. Come per il Giubileo di Rubino del febbraio 1992, la Regina non ha assunto alcun impegno ufficiale. Come allora, ha trascorso la giornata in \"tranquilla riflessione\" per l'anniversario della morte di suo padre, Giorgio VI, e continuando a svolgere il proprio lavoro a Sandringham House. Ha partecipato a un servizio presso la chiesa di San Pietro e Paolo a West Newton, nel Norfolk, domenica 5 febbraio, dove \u00e8 stata accolta da una nutrita folla. Alcune celebrazioni su larga scala si sono svolte nel giugno 2016, per celebrare il suo 90\u00b0 compleanno. Nonostante le proposte per celebrazioni in grande stile per celebrare il 65\u00b0 anniversario nel giugno 2017, incluso un lungo fine settimana di festeggiamenti, non si sono svolte tali celebrazioni. \nCommemorazione.\nIl Giubileo di zaffiro \u00e8 stato celebrato con l'emissione di francobolli blu da parte della Royal Mail, di monete commemorative da parte della Royal Mint e una ristampa di un ritratto ufficiale della regina, eseguito nel 2014 da David Bailey. In questo ritratto ufficiale, la regina indossa gli stessi gioielli di zaffiro che ricevette come regalo di nozze da suo padre. Nel settembre 2017, un nuovo centro comunitario a Collier Row, Romford, \u00e8 stato nominato \"Sapphire Jubilee Community Center\" in suo onore. \nIl Giubileo \u00e8 stato festeggiato con un lungo suono di campane nell'Abbazia di Westminster, un saluto officiale di celebrazione composto da 41 colpi della King's Troop, la Royal Horse Artillery a Green Park, un ulteriore saluto di 62 colpi della Honorable Artillery Company dalla Torre di Londra e altri saluti con salve di cannone nei diversi altri luoghi simbolo del Regno Unito. \nTheresa May, il primo ministro del Regno Unito del tempo, ha rivolto un pensiero a nome del Regno Unito alla Regina, affermando che quell'occasione \u00e8 stata \"una ulteriore pietra miliare straordinaria per la nostra straordinaria Regina. . . . Sono certa che la nazione intera si unir\u00e0 a me oggi per celebrare e ringraziare per la vita che Sua Maest\u00e0 la Regina ha reso al servizio del paese e del Commonwealth . \u00c8 stata davvero un'ispirazione per tutti noi e sono orgogliosa, a nome della nazione, di offrire i nostri umili ringraziamenti e congratulazioni per aver celebrato questo Giubileo di zaffiro.\" \nJustin Trudeau, il primo ministro del Canada del tempo, ha espresso i suoi complimenti per la Regina in un tweet. \nIl segretario generale del Commonwealth, la baronessa Scotland di Asthal, si \u00e8 congratulata con Sua Maest\u00e0 per aver raggiunto il traguardo come Capo del Commonwealth e ha affermato di trovare in lei \"...una monarca ispiratrice. \u00c8 chiaro quanto Lei apprezzi il Commonwealth, quanto tutta la grande famiglia del Commonwealth sia cara al suo cuore e in cambio quanto le persone dei nostri 52 stati membri la apprezzino e la amino. La sua saggezza, i suoi consigli e il suo meraviglioso supporto sono stati preziosi doni per me da quando sono stato eletta a questa importante carica nell'aprile 2016.\" \nAnche il primo ministro israeliano, Benjamin Netanyahu, si \u00e8 congratulato con la Regina con un tweet.\nPresso il Parlamento della Nuova Zelanda, Winston Peters, Leader della Nuova Zelanda, ha proposto una mozione relativa alla celebrazione del Giubileo di zaffiro della Regina, dopo poco approvata dallo stesso. Nella mozione, la Camera si \u00e8 congratulata con la Regina del Regno Unito e della Nuova Zelanda per essere diventata il primo monarca a raggiungere e celebrare un giubileo di zaffiro, oltrepassando il confine dei 65 anni sul trono. \nLa \"spilla a fiocco di neve\" del Giubileo di zaffiro.\nIn una celebrazione per il centocinquantesimo anniversario dell'unione del Canada, presso la Canada House, il 19 luglio 2017, il governatore generale del Canada del tempo David Johnston ha presentato alla Regina la \"spilla con fiocco di neve\" come celebrazione del Giubileo di zaffiro e come dono del governo del Canada per commemorare il cosiddetto Canada 150 . David Johnston ha regalato alla Regina la spilla subito prima che lei e S.A.R. il Duca di Edimburgo svelassero una targa commemorativa posta sulla Via del Giubileo, al di fuori dalla Canada House. La spilla \u00e8 stata progettata in maniera molto simile alla precedente spilla \"Diamond Maple Leaf\". Il pezzo \u00e8 stato realizzato da Hillberg e Berk del Saskatchewan ed \u00e8 costituito da zaffiri provenienti da un campione trovato nel 2002 sull'isola di Baffin, dai fratelli Seemeega e Nowdluk Aqpik. \nI Premi per il Giubileo.\nPer celebrare lo Sapphire Jubilee of the Queen, il Welwyn Hatfield Borough Council ha istituito i Queen's Sapphire Jubilee Awards per onorare e sostenere con un fattivo impegno economico la prossima generazione di atleti, artisti, musicisti, ballerini e attori, che potranno \"cambiare il mondo, aiutandoli e incoraggiandoli a raggiungere il loro pieno potenziale, consentendo loro di ispirare le prossime generazioni\". \nI Queen's Sapphire Jubilee Awards sono stati assegnati a molti giovani di et\u00e0 compresa tra i 7 e i 20 anni, per aiutarli a iniziare, migliorare ed eccellere nello sport, nell'arte, nella danza e nel teatro. Il premio ricevuto pu\u00f2 essere speso e utilizzato per coprire spese relative all'acquisto di attrezzatura, coaching, viaggio o tasse essenziali per il loro progresso. I premi vengono consegnati ogni anno, a tutti i candidati vincitori in occasione del Consiglio annuale. \nIl giglio della valle di Penhaligon.\nPenhaligon, nota fabbrica di profumi, ha creato e messo in commercio una versione del suo classico profumo \"Lily of the Valley\" in edizione limitata, per commemorare il Queen's Sapphire Jubilee e celebrare il grande traguardo. Sono state prodotte solo 65 bottiglie di cristallo, una per ogni anno dall'ascesa al trono della Regina nel 1952 e i fiocchi su ogni singola bottiglia erano ricamati con un numero. \u00c8 stato annunciato che una percentuale dei profitti di questo prodotto sarebbe andata al progetto intitolato a Sua Maest\u00e0, il Queen Elizabeth Scholarship Trust. \nMonete commemorative in titanio Pobjoy Mint.\nLa British Pobjoy Mint ha coniato delle speciali monete in titanio, riportanti sul verso lo stemma reale, per celebrare il Giubileo di zaffiro della regina. Il dritto delle monete, invece, presenta un ritratto della Regina Elisabetta II. Il titanio, data la sua peculiarit\u00e0 nella modellazione, reagisce in modo diverso ad ogni colpo, rendendo ogni moneta coniata unica, in particolare per il colore assunto. Le monete presentano anche un effetto rigato, sempre dovuto alla loro composizione. \nLo zaffiro del Giubileo di Garrard.\nNel 2018, la Casa Garrard, nota gioielleria del Regno Unito ha creato e presentato al pubblico uno zaffiro birmano di colore \"blu reale\" da 118,88 carati, incastonato in una spilla con una estremamente esclusiva montatura \"a grappolo\". Il gioiello \u00e8 stato chiamato cos\u00ec in onore del 65\u00b0 anniversario dell'ascesa al trono della Regina Elisabetta II, un anniversario tradizionalmente contrassegnata dal dono di uno zaffiro, e rende omaggio al ruolo della Maison nel rimodellare la Corona di Stato Imperiale. \nSapphire Ice &amp; Leisure Centre.\nIl Sapphire Ice &amp; Leisure Centre con sede a Romford, nel Regno Unito, chiamato cos\u00ec in onore del Giubileo di zaffiro della regina Elisabetta II, \u00e8 stato aperto al pubblico il 3 febbraio 2018. L'edificio \u00e8 composto da una struttura di cinque piani, comprende una piscina a otto corsie per le gare di nuoto e una pista di pattinaggio con un lato di 56 metri e l'altro 26 metri, ed \u00e8 stata scelta come sede della squadra di hockey su ghiaccio London Raiders . Altri servizi per il tempo libero come saune, una palestra all'avanguardia, studi di danza, sale fitness, caff\u00e8 e negozi sono posti ai piani superiori della struttura. Guardando dall'esterno, si pu\u00f2 notare la combinazione della forma rettangolare dell'edificio con la sua facciata leggera, voluta dall'architetto per imitare l'aspetto di un cubetto di ghiaccio. "}
{"id": "9176710", "revid": "907365", "url": "https://it.wikipedia.org/wiki?curid=9176710", "title": "Brest Challenger 2021 - Singolare", "text": "Ugo Humbert era il detentore del titolo ma ha scelto di non partecipare a questa edizione.\nIn finale Brandon Nakashima ha sconfitto Jo\u00e3o Sousa con il punteggio di 6-3, 6-3."}
{"id": "9176713", "revid": "512653", "url": "https://it.wikipedia.org/wiki?curid=9176713", "title": "Partito Repubblicano Nazionale (USA)", "text": "Il Partito Repubblicano Nazionale, noto anche come Anti-Jacksonian Party o semplicemente Republicans, \u00e8 stato un partito politico degli Stati Uniti, sorto dalla fazione del Partito Democratico-Repubblicano che sostenne John Quincy Adams nelle elezioni presidenziali del 1824.\nConosciuti inizialmente come \"repubblicani di Adams e Clay\", i politici sostenitori di Adams al Congresso e nei singoli stati furono indicati come \"Uomini di Adams\" durante la sua presidenza (1825-1829). Quando Andrew Jackson divenne presidente, in seguito alla vittoria su Adams nelle elezioni del 1828, il gruppo divenne l'opposizione alla Presidenza e si organizz\u00f2 come soggetto politico in contrasto al presidente (\"Anti-Jackson\"). L'uso del termine \"repubblicano nazionale\" risale al 1830.\nAlle elezioni del 1832, il partito, appoggiando il sistema americano di miglioramenti interni e l'introduzione di azioni protezionistiche, candid\u00f2 Henry Clay che fu sconfitto da Jackson. Dopo le elezioni, gli oppositori di Jackson si riunirono in un nuovo soggetto politico, il Partito Whig, in cui confluirono Repubblicani nazionali, anti-massoni e altri.\nStoria.\nPrima dell'elezione di John Quincy Adams alla presidenza nel 1825, il Partito Democratico-Repubblicano, unico partito politico nazionale negli Stati Uniti per oltre un decennio, inizi\u00f2 a frantumarsi, perdendo la propria identit\u00e0, sostanzialmente unitaria. I suoi caucus non si riunivano pi\u00f9 per selezionare i candidati, perch\u00e9 i partecipanti avevano interessi separati e contrastanti. Dopo le elezioni del 1824, si svilupparono quindi fazioni a sostegno di Adams ed altre a favore di Andrew Jackson. Gli alleati del Presidente, inclusa la maggior parte degli ex federalisti (come Daniel Webster e lo stesso Adams), sarebbero gradualmente diventati componenti del Partito Repubblicano Nazionale, mentre i politici che sostenevano Jackson, avrebbero poi contribuito a formare il moderno Partito Democratico .\nDopo la sconfitta di Adams nelle elezioni del 1828, i suoi sostenitori si raggrupparono attorno a Henry Clay e l'opposizione al Presidente Jackson si \u00e8 organizz\u00f2 come Partito Repubblicano Nazionale. Il nuovo partito, guidato da Clay, mantenne la sua visione nazionalistica che intendeva utilizzare le risorse del paese per costruire un'economia forte. La piattaforma programmatica del nuovo partito era imperniata sul sistema americano di miglioramenti interni finanziati a livello nazionale, accompagnati da una tariffa protezionistica che avrebbe potuto promuovere uno sviluppo economico pi\u00f9 rapido. Inoltre, aggregando interessi differenti provenienti da varie regioni del paese, il partito intendeva facilitare l'unit\u00e0 e l'armonia nazionale.\nI Repubblicani Nazionali vedevano l'Unione come un insieme organico e corporativo, idealizzando Clay per la sua prospettiva politica centrata sull'interesse nazionale. Al contrario, disprezzavano coloro che identificavano come politici \"di partito\" per aver assecondato gli interessi locali dei singoli stati a scapito dell'interesse nazionale. Il partito si riun\u00ec in una convention nazionale alla fine del 1831 e nomin\u00f2 Clay candidato alla presidenza e John Sergeant alla vicepresidenza.\nFormazione del Partito Whig.\nIl partito Whig emerse nel 1833-1834, dopo la sconfitta di Clay alle presindenziali del 1832, come coalizione di repubblicani nazionali, anti-massoni, Jacksoniani disamorati e persone che in precedenza si riconscevano nell'azione politica dei federalisti del decennio prima. In poco tempo, infatti, gli interessi contrapposti al presidente Jackson si coagularono nel Whig Party in cui conflu\u00ec il Partito Repubblicano Nazionale, insieme altri partiti pi\u00f9 piccoli con l'obiettivo di contrastare le riforme di Jackson.\nPresidenti Nazionali Repubblicani.\nJohn Quincy Adams \u00e8 stato l'unico presidente del Partito Nazionale Repubblicano."}
{"id": "9176718", "revid": "767487", "url": "https://it.wikipedia.org/wiki?curid=9176718", "title": "Carla (film)", "text": "Carla \u00e8 un film biografico del 2021 diretto da Emanuele Imbucci e liberamente ispirato all'autobiografia \"Passo dopo passo. La mia storia\" della celebre ballerina Carla Fracci.\nTrama.\nNella Milano dell'immediato dopoguerra la bambina Carla Fracci viene iscritta alla Scuola di Ballo del Teatro alla Scala. Nel 1955, dopo \"La sonnambula\" interpretata da Maria Callas, il regista Luchino Visconti la sceglie per il balletto di Fokine \"Lo spettro della rosa\". Sempre alla Scala conosce Beppe Menegatti, all'epoca aiuto regista di Visconti. Dopo la maternit\u00e0 ritorna sulle scene ne \"Lo schiaccianoci\" con Rudol'f Nureev.\nProduzione.\nIl film \u00e8 stato realizzato con la consulenza diretta della stessa Carla Fracci, del marito Beppe Menegatti e della loro collaboratrice storica Luisa Graziadei. Le riprese hanno avuto luogo a Roma, Orvieto e Milano e, per la prima volta per una fiction, all'interno del Teatro alla Scala.\nLe coreografie sono state curate da Paul Chalmer. Le controfigure nelle parti danzate sono: Susanna Salvi per Alessandra Mastronardi (Carla Fracci), Giacomo Castellana per L\u00e9o Dussolier (Rudolf Nureyev) e Silvia Fanfani per Paola Calliari (Ginevra Andegari).\nLa conferenza stampa \u00e8 avvenuta a Milano il 27 ottobre 2021.\nDistribuzione.\nDistribuito in anteprima nei cinema per tre giorni dall'8 al 10 novembre 2021 da QMI, il film \u00e8 stato trasmesso in chiaro su Rai 1 il 5 dicembre, totalizzando spettatori e uno share del 17,7%."}
{"id": "9176720", "revid": "62244", "url": "https://it.wikipedia.org/wiki?curid=9176720", "title": "Nilson Angulo", "text": "Carriera.\nClub.\nCresciuto nel settore giovanile dell', debutta in prima squadra il 23 giugno 2021 in occasione dell'incontro di supercoppa nazionale vinto 4-2 contro il .\nNazionale.\nIl 28 ottobre 2021 debutta con la nazionale ecuadoriana giocando l'amichevole vinta 3-2 contro il .\nStatistiche.\n\"Statistiche aggiornate al 28 ottobre 2021.\""}
{"id": "9176724", "revid": "484362", "url": "https://it.wikipedia.org/wiki?curid=9176724", "title": "Disputa delle Curili", "text": ""}
{"id": "9176725", "revid": "4175", "url": "https://it.wikipedia.org/wiki?curid=9176725", "title": "Super Rugby Unlocked", "text": ""}
{"id": "9176727", "revid": "484362", "url": "https://it.wikipedia.org/wiki?curid=9176727", "title": "Invasione delle Curili", "text": ""}
{"id": "9176731", "revid": "110157", "url": "https://it.wikipedia.org/wiki?curid=9176731", "title": "Google Ngram Viewer", "text": "Google Ngram Viewer \u00e8 un motore di ricerca sviluppato da Google per mostrare attraverso un grafico, quanto \u00e8 stata presente una specifica parola o nome nei libri scritti in un certo periodo. "}
{"id": "9176732", "revid": "599013", "url": "https://it.wikipedia.org/wiki?curid=9176732", "title": "Djorkaeff Reasco", "text": "Carriera.\nClub.\nCresciuto nel settore giovanile dell', debutta in prima squadra il 12 dicembre 2016 in occasione dell'incontro di Primera Categor\u00eda Serie A pareggiato 1-1 contro il .\nNazionale.\nIl 28 ottobre 2021 debutta con la nazionale ecuadoriana giocando l'amichevole vinta 3-2 contro il .\nStatistiche.\n\"Statistiche aggiornate al 28 ottobre 2021.\""}
{"id": "9176735", "revid": "84184", "url": "https://it.wikipedia.org/wiki?curid=9176735", "title": "Kipketer", "text": ""}
{"id": "9176747", "revid": "1451528", "url": "https://it.wikipedia.org/wiki?curid=9176747", "title": "IntelliJ", "text": ""}
{"id": "9176749", "revid": "1451528", "url": "https://it.wikipedia.org/wiki?curid=9176749", "title": "VS Code", "text": ""}
{"id": "9176751", "revid": "6923", "url": "https://it.wikipedia.org/wiki?curid=9176751", "title": "Artur Sargsi\u00e1n", "text": "Biografia.\nAi mondiali di Oslo 2021 ha vinto la medaglia di bronzo, superando l'italiano Nikoloz Kakhelashvili nella finale per il terzo gradino del podio."}
{"id": "9176752", "revid": "149485", "url": "https://it.wikipedia.org/wiki?curid=9176752", "title": "Artur Sargsian", "text": ""}
{"id": "9176755", "revid": "307923", "url": "https://it.wikipedia.org/wiki?curid=9176755", "title": "Delhy Tejero", "text": "Fece parte di quel gruppo di donne artiste, come Maruja Mallo, \u00c1ngeles Santos, Remedios Varo, Pitti Bartolozzi, che a partire dagli anni Trenta del Novecento si distinsero nel panorama dell'avanguardia madrilena e incarnarono nella vita privata e nella loro opera il modello di \"donna nuova\" che si diffuse in Spagna e in diversi paesi d'Europa nei primi decenni del secolo. \nDurante il suo percorso artistico Delhy Tejero speriment\u00f2 diversi linguaggi espressivi, dall'illustrazione grafica al muralismo, dal disegno su carta alla pittura a olio, introducendo nuove tecniche, come la decalcomania e il \"perlismo\", attraversando e alternando differenti stili\u02d0 figurativismo, surrealismo, astrattismo, arte informale.\nBiografia.\nAdela Tejero Bedata nacque a Toro nel 1904, in una modesta famiglia borghese, seconda di tre figlie. La madre, Paula Bedate Rodr\u00edguez, mor\u00ec di parto quando lei aveva sei anni, e fu il padre, Agust\u00edn Tejero Romero, uomo di profonda fede religiosa, segretario del Consiglio Comunale di Toro, ad occuparsi della crescita ed educazione delle figlie. Adela frequent\u00f2 dei corsi di disegno presso la Fondazione Gonz\u00e1lez Allende, un'istituzione legata all'Instituci\u00f3n Libre de Ense\u00f1anza e nel 1924 pubblic\u00f2 le sue prime illustrazioni su riviste locali\u02d0 \"El Noticiero de Toro, Independencia\" e \"El Popular\".\nAnni Venti\u02d0 gli anni della formazione.\nNel 1925, in conformit\u00e0 ai canoni riservati alla formazione delle ragazze appartenenti alla classe media, il padre la iscrisse a Madrid alla scuola femminile delle suore di San Luis de los Franc\u00e9s per studiare lingue, stenografia e sartoria. L'anno seguente, previo apposito esame, Adela decise tuttavia di iscriversi anche alla Reale Accademia di Belle Arti, dove trov\u00f2 come maestri Julio Romero de Torres, Domenech e Moreno Carbonero. Nei suoi Diari, rivolgendosi al padre, cos\u00ec avrebbe motivato la sua scelta\u02d0 \"imparare il francese e a fare cartamodelli non mi interessa. Perdonami padre, ma \u00e8 cos\u00ec. Voglio solo dipingere. Lascia che qualcuno mi insegni a dipingere. \u00c8 l'unica lingua che mi interessa, quella per cui sono nata.\u201d \nNel 1928 il Ministero non rinnov\u00f2 la borsa di studio che le permetteva di continuare a vivere e studiare a Madrid e Delhy Tejero si trov\u00f2 un lavoro per poter continuare gli studi che aveva scelto. Inizi\u00f2 la sua carriera come illustratrice in numerose riviste di grande tiratura, come \"Estampa, Cr\u00f3nica, Blanco y Negro\" e \"La Esfera\"\". \"\nGrazie alla raggiunta indipendenza economica, dal 1928 al 1931 visse nella Residencia de Se\u00f1oritas gestita da Mar\u00eda de Maetzu, un ambiente educativo cosmopolita e liberale, dove venne a contatto con importanti personalit\u00e0, come Garc\u00eda Lorca, G\u00f3mez de la Serna, Rafael Alberti e intrecci\u00f2 amicizia con un gruppo di allieve che sarebbero diventate le principali protagoniste del rinnovamento dell'ambiente artistico e intellettuale del tempo\u02d0 le pittrici Maruja Mallo, Remedios Varo, Rosario de Velasco, l'illustratrice Pitti Bartolozzi, la poetessa Marina Romero, la giornalista Josefina Carabias. \nNell'ottobre 1929 Delhy venne nominata insegnante di disegno e belle arti presso l'Accademia di San Fernando. Quell'anno, influenzata dalle correnti orientaliste e come tributo a Tagore, decise di cambiare il suo nome, Adela, in Delhy, come la capitale dell'India. Cos\u00ec la descrisse Pitti Bartolozzi, testimoniando la trasformazione avvenuta nella sua amica dall'arrivo a Madrid\u02d0\nAnni Trenta\u02d0 affermazione artistica.\nNel 1930 Delhy partecip\u00f2 per la prima volta all'Esposizione Nazionale di Belle Arti, nella sezione delle arti decorative, dove ricevette una menzione. Nello stesso anno ottenne una borsa di studio per recarsi all'estero. Fra gennaio e giugno 1931 and\u00f2 a Parigi e a Bruxelles, dove studi\u00f2 pittura murale applicata all'industria alla Scuola Superiore Logelain ed espose in una mostra collettiva.\nAl suo ritorno in Spagna venne nominata docente ad interim di pittura murale presso l'Accademia delle Arti e dei Mestieri di Madrid.\nNella sua scelta di perseguire il suo sogno di artista, raggiungere l'indipendenza economica, muoversi liberamente nell'ambiente pubblico, ma anche nei suoi dipinti e illustrazioni, come quelle, in stile d\u00e9co, realizzate per il romanzo a puntate \"La Venus bolchevique\" pubblicato nel 1932 sulla rivista \"Cr\u00f3nica\", Delhy Tejero rifletteva il modello della \"donna nuova\" autonoma e sicura di s\u00e9, urbana e cosmopolita, svincolata dal ruolo di moglie e madre, che negli anni Venti e Trenta, non solo in Spagna, rappresentava il simbolo del cambiamento dei tempi. \nNel 1932 ricevette all'Esposizione Nazionale, la prima mostra celebrata dopo la proclamazione della Repubblica, la terza medaglia in Arti Decorative per la sua opera \"Castilla\", un trittico su tela di grandi dimensioni con tre figure centrali, un uomo e una donna con in braccio un bambino e ai due lati tipici paesaggi castigliani. L'uomo guarda la donna con amore, la donna guarda di fronte a s\u00e9, fissando lo spettatore.\nMuralismo, art d\u00e9co, surrealismo.\nNel dicembre 1933 Delhy tenne la sua prima mostra personale al Circolo di Belle Arti di Madrid, dove espose pitture ad olio di grande formato, progetti di murales che ricordano lo stile di Diego Rivera, opere decorative, con temi molto diversi, e una raccolta di disegni con tecniche sperimentali, come la decalcomania, per la sua serie \"Brujas\", o \"Duendinas.\" Questi ultimi disegni, sviluppati da Tejero nell'arco degli anni Trenta, hanno per soggetto personaggi femminili benevoli, creature fantastiche, ideate dall'artista come numi tutelari, fate protettrici della sua attivit\u00e0 creativa. Queste illustrazioni su carta, tela, in bianco e nero o a colori, appartengono a quella fase onirica che avvicina la pittrice al surrealismo e al mondo dell'infanzia. \nNel 1934 Tejero realizz\u00f2 su commissione delle decorazioni in stile d\u00e9co su alcuni locali ed edifici\u02d0 il cinema del Palacio de la Prensa, nella Gran V\u00eda di Madrid e la profumeria \"La Hamburguesa\" dei genitori di Rosario Nadal, la prima moglie di Camilo Jos\u00e9 Cela. Nello stesso anno partecip\u00f2 ad un concorso dedicato ai costumi regionali presentando un dipinto a olio di stile neocubista, \"Mercado Zamorano\", in cui risalta la sua pittura e lo studio compiuto sul folclore locale. Rappresenta una scena di mercato con personaggi vestiti con i tipici costumi di Zamora. In primo piano al centro, una giovane ragazza vestita con un abito colorato regge una brocca sulle spalle, dietro la schiena.\nI viaggi e la guerra.\nIl suo desiderio di conoscere altri artisti e venire a contatto con la produzione delle avanguardie del tempo, la port\u00f2 a viaggiare sia all'interno che all'esterno dei confini spagnoli. Da giugno a settembre del 1934 visit\u00f2 diverse citt\u00e0 del Marocco\u02d0 Tangeri, Fez, Casablanca, Larache, Tetuan. Nel 1935 fu nuovamente a Parigi; nel settembre dell'anno successivo, due mesi dopo lo scoppio della guerra civile, fece ritorno in Spagna, ma venne fermata dalla polizia segreta a Salamanca, capitale del vittorioso generale Franco, perch\u00e9 sospettata di essere una spia straniera. Una volta rilasciata, non le fu possibile raggiungere Madrid. Rimase a Toro, dove lavor\u00f2 come insegnante di disegno al liceo locale. \nNel 1937 dipinse murales per le mense delle scuole di Salamanca e per l'Hotel Condestable di Burgos. Con il denaro ricavato da questi lavori part\u00ec per l'Italia, passando prima per Parigi, dove si stava svolgendo l'Esposizione Universale. Nella sua visita al Padiglione spagnolo conobbe Picasso e si intrattenne con gli artisti spagnoli esiliati a Parigi. In Italia soggiorn\u00f2 a Firenze e Pompei, per studiare le tecniche dell'encausto, e poi si rec\u00f2 a Napoli e, dal dicembre 1937 ad aprile 1938, si stabil\u00ec a Capri, nella villa in cui aveva vissuto Tagore e conobbe lo scrittore svedese Axel Munthe. Dopo aver visitato Roma e la Cappella Sistina, il provincialismo di cui a suo parere soffriva l'ambiente italiano e il fascismo imperante le fecero decidere di spostarsi altrove. \nA maggio del 1938 ritorn\u00f2 a Parigi. Grazie alla sua amicizia con Remedios Var\u00f3 conobbe \u00d3scar Dom\u00ednguez e venne introdotta nel circolo dei surrealisti. Nella primavera del 1939 partecip\u00f2 alla mostra \"Le r\u00eave dans l'arte et la litt\u00e9rature. De l\u00b4Antiquit\u00e9 au Surr\u00e9alisme\", in cui esponevano Mir\u00f3, Dom\u00ednguez, Man Ray, Chagal e Klee. Su richiesta di Andr\u00e9 Breton, decor\u00f2 alcuni hotel e saloni. \nFrequent\u00f2 un corso di pittura all'Universit\u00e0 della Sorbona e fino al giugno 1939 segu\u00ec un corso di teosofia, avvicinata a questa dottrina dal suo nuovo compagno, il pittore italiano Walter Bianchi. A seguito delle nuove convinzioni filosofico-religiose che la condussero a quella che lei stessa defin\u00ec \"la mia prima conversione mistica\", Delhy decise di distruggere le opere che aveva creato sotto l'influsso surrealista, in quanto ritenute fondate sulla carne, sulla materia, sull'intimit\u00e0.\nAnni Quaranta\u02d0 spiritualismo e stasi innovativa.\nNell'agosto del 1939, alla fine della guerra civile, rientr\u00f2 in Spagna e si stabil\u00ec definitivamente nel suo studio in un piccolo attico a La Prensa, l'edificio in Plaza del Callao a Madrid, che rimarr\u00e0 per tutta la vita il suo rifugio. Riprese la sua attivit\u00e0 di muralista\u02d0 dipinse il soffitto del cinema situato al piano terra de La Prensa, una mensa scolastica e la scala della Casa del ni\u00f1o a Madrid, la chiesa de El Plantio e un oratorio ad Aranjuez.\nNel 1943 vinse il terzo posto nella sezione pittura dell'Esposizione Nazionale. Nello stesso anno mor\u00ec suo padre. Questo lutto e il pesante clima di conservatorismo sociale presente nella Spagna nel dopoguerra, contribuirono a condurre Delhy verso quello che lei stessa defin\u00ec il suo \"secondo misticismo\". La nipote Mar\u00eda Dolores Vila, in un'intervista rilasciata alcuni decenni dopo, avrebbe commentato\u02d0 \u00abFu una donna molto libera, per\u00f2 la religione la rovin\u00f2 e la guerra la ruppe\u00bb.\nNel 1944 cominci\u00f2 a frequentare il gruppo integralista religioso formato da Lili \u00c1lvarez, la duchessa di Maqueda, Isabel Flores de Lemos e padre Cesar Vaca, che seguiva le dottrine cristiane di Teilhard de Chardin. Durante questo periodo, in cui distrusse altre opere nelle quali prevaleva il dato della corporeit\u00e0, il suo lavoro perse la sua qualit\u00e0 innovativa. La sua produzione si conform\u00f2 ad un concetto eclettico e classicista dell'arte, i suoi autori di riferimento divennero Vel\u00e1zquez, Goya, El Greco, Tiziano, Michelangelo, Rembrandt. Nel 1946 in diverse riviste venne presentata come un'originale decoratrice di chiese. \nTejero si dedic\u00f2 anche a temi legati al regionalismo, in un periodo in cui era ritenuto un valore fondamentale l'esaltazione della storia patria e locale. Nel 1948 vinse il concorso nazionale indetto dal Comune di Zamora per decorare la sala plenaria, presentando il progetto del murale \"Amanecer jur\u00eddico del municipio zamorano.\" L'opera, realizzata negli anni successivi, comprendeva tre tele con i protagonisti della storia di Zamora ritratti durante la lettura dello statuto concesso nel 1062 da Ferdinando il Grande al Comune, realizzate con tecniche miste, fra cui la doratura con foglie d'oro appresa in Italia.\nIn questo periodo Delhy Tejero realizz\u00f2 anche altre opere, soprattutto disegni e acquarelli che mantenevano l'impronta della precedente esperienza surrealista, o paesaggi, declinati in un realismo \"poetico\" e malinconico. Da lei chiamati \"capricci\", questi paesaggi comprendevano soprattutto vedute di Madrid del dopoguerra e dei suoi quartieri periferici, Lavapi\u00e9s, Las Vistillas, il Viaducto; vennero fatti conoscere al pubblico nella sue mostre personali, di notevole successo, realizzate nel 1946 alla Galer\u00eda Estilo e nel 1947 al Museo di Arte Moderna. \nNello stesso anno l'artista partecip\u00f2 all'Exposici\u00f3n de Arte Contempor\u00e1neo svoltasi a Buenos Aires e all'Esposizione Nazionale di Arti Decorative di Madrid, nella sezione di Arte del libro, dove, per il suo lavoro di illustratrice, vinse il secondo posto.\nDelhy Tejero, da quanto riportato nei suoi Diari, visse questa fase artistica con una certa inquietudine, avvertendo che le sue opere riflettevano una doppia e contraddittoria ispirazione, colta anche da alcune recensioni critiche del tempo\u02d0 la natura classica, \"spirituale\", della pittura murale scoperta nel Rinascimento italiano si alternava all'esperienza surrealista maturata attraverso i dipinti di Picasso, Br\u00e9ton e Dom\u00ednguez.\nL'artista abbandon\u00f2 gradualmente il gruppo religioso di cui faceva parte e, con esso, la fase mistica; la corporeit\u00e0 figurativa fece ritorno nelle sue opere, insieme ad un'accentuata ricerca di un linguaggio essenziale, elementare, conseguito attraverso una progressiva eliminazione dei dettagli. \nNel 1948 si classific\u00f2 al terzo posto all'Esposizione Nazionale di pittura con il disegno \"La favorita,\" basato su appunti presi durante il suo soggiorno in Marocco nel 1934.\nAnni Cinquanta\u02d0 astrattismo.\nDopo il 1951 Delhy Tejero si orient\u00f2 nuovamente verso tendenze d'avanguardia, sperimentando l'astrazione, una corrente promossa nel suo paese dall'amico architetto Fern\u00e1ndez del Amo (1914-1982), Direttore del Museo de Arte Contempor\u00e1neo, senza tuttavia abbandonare la precedente produzione figurativa. Del Amo, uomo di notevole sensibilit\u00e0 religiosa, promosse la decorazione di diverse chiese, specie nelle zone colpite dalla guerra, sostenendo gli artisti del tempo, fra cui Delhy Tejero, attraverso l'affidamento di numerosi incarichi. \nNel 1953 l'artista partecip\u00f2, unica donna, alla prima mostra di arte astratta a Santander. Nel 1954 e nel 1955 prese parte alla 2\u00aa e 3\u00aa Biennale Ispanoamericana, svoltasi all'Avana e a Barcellona. Nella terza edizione ottenne il premio del Ministero dell'Istruzione Pubblica dell'Uruguay per il suo dipinto \"La ni\u00f1a de los p\u00e1jaros\". \nNel 1955 realizz\u00f2 la sua ultima personale a Madrid, nelle sale della Direzione Generale delle Belle Arti, ottenendo un notevole successo. Durante la preparazione di questa mostra, il percorso avviato all'inizio degli anni Cinquanta di fusione fra surrealismo e istanze dell'astrattismo, la port\u00f2 a sperimentare una nuova tecnica, da lei chiamata \"perlismo\", consistente nell'incorporazione nel materiale pittorico di materiali, pezzi o piccole particelle polverizzate di minerali, che conferiva al quadro una trama granulosa.\nTale tecnica la introdusse all'arte informale, quasi nello stesso periodo in cui Antoni T\u00e0pies conquistava l'attenzione del pubblico con i suoi quadri materici alla 3\u00aa Biennale Ispanoamericana svoltasi a Barcellona.\nUltimi anni.\nNel 1959 present\u00f2 due mostre personali a Salamanca e Valladolid, e pur colpita da un infarto miocardico, continu\u00f2 ancora, per circa un decennio, a realizzare murales su commissione in varie chiese di Madrid, Almer\u00eda, Badajoz, Huelva e Ja\u00e9n, con metodi diversi, dall'uso dello smalto e del vetro, a sfondi d'oro e pittura piatta di ispirazione bizantina. Astrattismo e classicismo raggiunsero una sorta di equilibrio nel suo stile. \nLe sue ultime realizzazioni, tra il 1965 e il 1967, furono il Collegio dei Padri mercedari Nuestra Se\u00f1ora de los Angeles a Madrid e la sede della vecchia Manifattura Tabacchi Altadis a Siviglia. Nel 1966 si rec\u00f2 per l'ultima volta a Parigi. \nNegli ultimi anni, nonostante le sue condizioni fisiche fossero in peggioramento, continu\u00f2 a dipingere e realizzare illustrazioni nelle riviste \"ABC\" e \"Ya\", dove pubblic\u00f2 anche dei suoi racconti, raccolti e pubblicati postumi. \nIl 10 ottobre 1968 mor\u00ec a Madrid, all'et\u00e0 di 64 anni, colpita da un infarto. \nI Diari\u02d0 \"Los cuadernines (1936-1968)\".\nDal gennaio 1936 all'ottobre 1968, pochi giorni prima della sua morte, Delhy Tejero annot\u00f2 in diciannove quaderni, pubblicati postumi e strutturati in sei parti, quanto le accadeva intorno e i suoi stati d'animo, mescolando cronache e sensazioni con ogni genere di altri appunti e materiali, come illustrazioni, disegni, indirizzi. \nTom\u00e1s S\u00e1nchez Santiago, uno dei curatori dell'opera, pubblicata nel 2004, defin\u031f\u00ec quella di Tejero \"una scrittura di necessit\u00e0\". L'autrice stessa, una persona fondamentalmente sola e perennemente in lotta con le proprie inquitudini, confessa come per lei i quaderni rappresentino una presenza e un rifugio insostituibile\u02d0 \nStile.\nDelhy Tejero non si riconobbe in alcuna concezione estetica. Verso la fine della sua vita, scrisse nei suoi Diari\u02d0\nLa sua produzione artistica non \u00e8 classificabile in una definita corrente pittorica\u02d0 si relaziona con il movimento surrealista, con il figurativismo e l'astrattismo, interpretati secondo uno stile personale. Secondo Fern\u00e1ndez del Amo l'opera di Tejero sarebbe caratterizzata dalla ieraticit\u00e0, dall'assenza di dinamismo e di prospettiva\u02d0 ogni soggetto dipinto rinvia alla pittura murale, all'icona, al retablo; la superficie della sua creazione risulterebbe sempre concepita secondo un criterio di integrazione nello spazio architettonico.\nMiguel Caba\u00f1as Bravo distingue tre momenti nel percorso artistico dell'artista zamorana, che tuttavia non andrebbero distinti nettamente, perch\u00e8 l'opera di Delhy Tejero avrebbe sempre oscillato tra diverse esperienze e suggestioni artistiche, fra tradizione e avanguardia. La prima fase sarebbe rappresentata dall'avanguardismo degli anni Trenta e il suo momento culminante viene collocato nel 1938-39, con l'avvicinamento al surrealismo. Nella seconda, il periodo degli anni Quaranta, avrebbe prevalso l'influsso dello spiritualismo e dell'eclettismo, con conseguente declino della spinta innovatrice, per\u00f2 ancora presente in diverse opere. L'ultima, avviata negli anni Cinquanta, sarebbe connotata dal ritorno alla sperimentazione e all'avanguardia, attraverso il recupero del surrealismo, dell'astrattismo, del figurativismo e dalla sperimentazione materica del \"perlismo\". \nTra i temi costanti e peculiari che caratterizzano la produzione dell'artista zamorana, Caba\u00f1as Bravo indica la profonda spiritualit\u00e0 e la particolare sensibilit\u00e0 femminile, il carattere iconico e il trattamento simbolico delle rappresentazione umane; la persistenza dei soggetti legati alla dimensione folklorico-popolare (regionalismo realistico), alla religione, alla maternit\u00e0, all'infanzia; la costanza nella proposizione del genere del ritratto, del paesaggio, della natura morta; la vocazione per la pittura murale e l'illustrazione grafica. "}
{"id": "9176759", "revid": "149485", "url": "https://it.wikipedia.org/wiki?curid=9176759", "title": "Artur Sargsyan", "text": ""}
{"id": "9176762", "revid": "404449", "url": "https://it.wikipedia.org/wiki?curid=9176762", "title": "Antonio Orlini", "text": "Biografia.\nFiglio dell'avvocato Serafino Orlini, primo sindaco di Ascoli Piceno del secondo dopoguerra, fu eletto consigliere comunale nella sua citt\u00e0 per la Democrazia Cristiana nel 1964, nel 1966, nel 1971 e nel 1976. Il 2 settembre 1971 venne eletto sindaco di Ascoli Piceno alla guida di una giunta composta da democristiani, socialisti e repubblicani. Nel 1973 il sindaco Orlini si dimise, aprendo la crisi comunale, che si risolse dopo pochi mesi con la sua riconferma. Dopo le amministrative di giugno 1976, venne rieletto sindaco grazie ai voti di DC, PSI, PSDI, PRI, e per la prima volta con il sostegno del PCI. Il mandato da sindaco termin\u00f2 nel dicembre 1978, quando venne sostituito alla guida dell'amministrazione comunale da Luigi De Santis. Consigliere provinciale di Ascoli Piceno e assessore dal luglio 1985 al giugno 1990, torn\u00f2 tra i banchi del consiglio comunale del capoluogo nella legislatura 1990-1995, ritirandosi poi dalla vita politica.\nAttivo nell'organizzazione dello sport locale, fu \"messere\" e presidente della Quintana. Mor\u00ec il 1\u00ba luglio 2006 e alla sua memoria \u00e8 stato istituito nel 2007 un riconoscimento annuale che premia i piceni che si sono distinti nell'atletica."}
{"id": "9176765", "revid": "1442080", "url": "https://it.wikipedia.org/wiki?curid=9176765", "title": "Joshu\u00e9 Qui\u00f1\u00f3nez", "text": "Carriera.\nClub.\nCresciuto nel settore giovanile del , debutta in prima squadra il 23 giugno 2021 in occasione dell'incontro di supercoppa nazionale vinto 1-0 contro il .\nNazionale.\nIl 28 ottobre 2021 debutta con la nazionale ecuadoriana giocando l'amichevole vinta 3-2 contro il .\nStatistiche.\n\"Statistiche aggiornate al 28 ottobre 2021.\""}
{"id": "9176771", "revid": "177966", "url": "https://it.wikipedia.org/wiki?curid=9176771", "title": "Cardinale Cornaro benedice la prima pietra della basilica di Sant'Alessandro in Colonna", "text": "Il Cardinale Cornaro benedice la prima pietra della basilica di Sant'Alessandro \u00e8 un dipinto olio su tela, realizzato da Enea Salmeggia nel 1622 e conservato sulla parete destra della cappella dedicata a santa Grata della basilica di Sant'Alessandro in Colonna di Bergamo. La basilica fu edificata sul luogo del martirio del santo titolare.\nStoria e descrizione.\nNel 1621 i rettori della basilica alessandrina, edificata sul luogo del martirio di san Alessandro di Bergamo, indissero un concorso per la realizzazione del grande dipinto Martirio di sant'Alessandro invitando i tre artisti che nei primi anni del Seicento erano i pi\u00f9 attivi e importanti della citt\u00e0 orobica: Francesco Zucco realizz\u00f2 il dipinto \"Santa Grata presenta a san Lupo i fiori nati dal sangue di sant'Alessandro\", Gian Paolo Cavagna il \"Miracolo dei fiori nati dal sangue di sant'Alessandro\" e Enea Salmeggia il quadro raffigurante la posa della prima pietra da parte del cardinale Cornaro. Il concorso fu vinto dal Salmeggia che realizz\u00f2 quindi la grande pala posta nel coro semicircolare, ma i tre dipinti furono uniti nella cappella dedicata a santa Grata di Bergamo, conosciuta anche come la \"cappella della gara\". I tre dipinti furono liquidati ai pittori come indicato nei registri conservati nell'archivio parrocchiale: L. 210 allo Zucco, scudi 46 al Cavagna, e 30 giugno 1622, 30 scudi al Salmeggia.\nI tre artisti erano nei primi anni del Seicento quanto di meglio poteva offrire la pittura di Bergamo, artisti che seguivano le orme del rinascimento veneziano, e del manierismo, eseguendo quanto artisticamente indicato dalla controriforma. \nIl dipinto risulta essere firmato e datato \u00abAENEAS SALMETIA|F. MDCXXI\u00bb, e non racconta un fatto veramente accaduto, santa Grata, colei che ha raccolto la testa decapitata del santo, non poteva certo essere presente alla posa della prima pietra della basilica da parte del cardinale Cordero, ma vuole essere un racconto devozionale, che il Salmeggia propone con grande chiarezza espositiva, opera che doveva integrare l'esigenza decorativa con necessit\u00e0 parenetiche dalla richiesta chiarezza espressiva, e il Salmeggia con questo saggio ben risponde con un'ottima soluzione di linguaggio immediato, dove la santa in primo piano sul lato destro, comunica con i fedeli. Questa indossa abiti regali ed \u00e8 il perno di tutta l'opera che pare girare intorno a lei, e al manto che l'avvolge. Il rosso e l'oro delle sue vesti sono il contrasto luminoso di tutta l'opera che si sviluppa nei caldi colori dei marroni e dei grigi; solo il cardinale Cornaro indossa una veste rossa, sotto la tunica bianca, ma anche questa non risalta nel confronto con gli abiti sontuosi di santa Grata. Il cardinale Cornaro, fu probabilmente dipinto nelle sue reali sembianze essendo in quel tempo vescovo di Bergamo dal 1623 al 1626.\nNel 1975 l'opera fu restaura da Antonio Quarti di Bergamo."}
{"id": "9176774", "revid": "599013", "url": "https://it.wikipedia.org/wiki?curid=9176774", "title": "Csaba Bern\u00e1th", "text": "Carriera.\nClub.\nProdotto delle giovanili del , ha trascorso quasi l'intera carriera con gli ungheresi, giocando per molte stagioni nella massima serie locale. Dal 2003 al gennaio 2004 ha militato nei belgi dell'.\nNazionale.\nHa militato nelle nazionali giovanili ungheresi Under-18 ed Under-21."}
{"id": "9176802", "revid": "1442080", "url": "https://it.wikipedia.org/wiki?curid=9176802", "title": "Ali Akbar Yousefi", "text": "Ali Akbar Yousefi pu\u00f2 riferirsi a:"}
{"id": "9176807", "revid": "1310927", "url": "https://it.wikipedia.org/wiki?curid=9176807", "title": "Debreceni Vasutas Sport Club 2012-2013", "text": "Questa voce raccoglie le informazioni riguardanti il Debreceni Vasutas Sport Club nelle competizioni ufficiali della stagione 2012-2013.\nRosa.\nFonte:"}
{"id": "9176810", "revid": "1274919", "url": "https://it.wikipedia.org/wiki?curid=9176810", "title": "Delhi Tejero", "text": ""}
{"id": "9176811", "revid": "729019", "url": "https://it.wikipedia.org/wiki?curid=9176811", "title": "8 cm kanon vz. 28", "text": "Lo 8 cm kanon vzor 28 era un cannone campale cecoslovacco, prodotto dalla \u0160koda e impiegato durante la seconda guerra mondiale.\nStoria.\nLe origini del cannone risalgono al 1928. Il progetto della \u0160koda tentava di combinare i ruoli campali, da montagna e antiaereo in un'unica arma. Il \"vz. 28\" combinava affusto a due ruote, otturatore a cuneo orizzontale, freno di sparo idropneumatico, freno di bocca, alto angolo di elevazione e una piattaforma di tiro per il brandeggio su 360\u00b0. Per l'impiego in montagna il pezzo poteva essere scomposto in tre carichi, caratteristica comune con il contemporaneo obice 10 cm houfnice vz. 28 e i successivi cannoni 8 cm kanon vz. 30 e 10 cm houfnice vz. 30.\nIl pezzo si dimostr\u00f2 abbastanza efficace come cannone campale e da montagna, ma risult\u00f2 fallimentare come cannone antiaereo. L'Esercito cecoslovacco impieg\u00f2 un limitato numero di pezzi, ma ordin\u00f2 in grandi quantit\u00e0 il suo successore, il 8 cm kanon vz. 30. Quest'ultimo era privo della piattaforma di tiro, ma era pressoch\u00e9 identico per configurazione, dimensioni e prestazioni.\nIl Reale Esercito Jugoslavo ordin\u00f2 il \"vz. 28\", designato 80 mm M.28. Quello rumeno ordin\u00f2 la versione in calibro 75 mm, designata 75\u00a0mm Skoda Model 1928. I cannoni catturati dalla Wehrmacht e reimmessi in servizio furono designati 7.65\u00a0cm FK 304(j).."}
{"id": "9176814", "revid": "907365", "url": "https://it.wikipedia.org/wiki?curid=9176814", "title": "Ismaning Challenger 2021 - Singolare", "text": "Marc-Andrea H\u00fcsler era il detentore del titolo ma \u00e8 stato eliminato al primo turno.\nIn finale Oscar Otte ha sconfitto Luk\u00e1\u0161 Lacko con il punteggio di 6-4, 6-4."}
{"id": "9176817", "revid": "463126", "url": "https://it.wikipedia.org/wiki?curid=9176817", "title": "Oratov", "text": ""}
{"id": "9176818", "revid": "1310927", "url": "https://it.wikipedia.org/wiki?curid=9176818", "title": "Luis Arcangel Ramos Colon", "text": ""}
{"id": "9176820", "revid": "1540383", "url": "https://it.wikipedia.org/wiki?curid=9176820", "title": "Elezioni comunali in Puglia del 2020", "text": "Le elezioni comunali in Puglia del 2020 si sono svolte il 20 e 21 settembre, con eventuale turno di ballottaggio il 4 e 5 ottobre, in contemporanea con le elezioni amministrative nelle altre regioni italiane. Complessivamente, sono andati al voto 49 comuni pugliesi, di cui 15 con popolazione superiore ai 15.000 abitanti.\nFoggia.\nLesina.\n\"Elezione nulla per mancato raggiungimento del quorum.\""}
{"id": "9176821", "revid": "371529", "url": "https://it.wikipedia.org/wiki?curid=9176821", "title": "Evander Holyfield vs. Riddick Bowe", "text": "L'incontro di pugilato Evander Holyfield vs. Riddick Bowe si disput\u00f2 presso il Thomas &amp; Mack Center di Paradise, Nevada, nei pressi di Las Vegas, il 13 novembre 1992. Il match, valevole per il titolo di indiscusso campione mondiale dei pesi massimi (costituito dai titoli WBA, WBC, IBF e Lineare), fu vinto da Bowe ai punti per decisione unanime al 12\u00ba round.\nContesto.\nIl 25 ottobre 1990, il primo sfidante al titolo Holyfield affront\u00f2 Buster Douglas alla sua prima difesa dopo che otto mesi prima questi aveva sconfitto per KO Mike Tyson a Tokyo, conquistando il titolo mondiale dei pesi massimi e sorprendendo pubblico e addetti ai lavori. Holyfield sconfisse un Douglas fuori forma per KO alla terza ripresa, e successivamente difese il titolo in tre occasioni. La prima contro l'ormai anziano George Foreman, sconfitto ai punti per decisione unanime. Dopo questa vittoria Holyfield avrebbe dovuto affrontare Tyson l'8 novembre 1991, ma Tyson si tir\u00f2 indietro causa infortunio. Al suo posto, Holyfield affront\u00f2 il semisconosciuto Bert Cooper che gli inflisse il primo knockdown in carriera, prima di essere messo KO a sua volta in un combattimento che la WBC si rifiut\u00f2 di sanzionare come valevole per il titolo. Il match con Tyson venne definitivamente cancellato dopo che Iron Mike fu incarcerato per stupro all'inizio del 1992. La terza difesa fu con Larry Holmes, vecchio campione ormai quarantatreenne, che fu sconfitto ai punti per decisione unanime. Dopo queste tre difese \"minori\" che attirarono le critiche degli addetti ai lavori, nel mondo della boxe emerse come unico sfidante credibile di Holyfield l'imbattuto Riddick Bowe per legittimare il suo regno da campione.\nL'incontro.\nIn quello che sarebbe diventato uno dei pi\u00f9 grandi incontri di pugilato di tutti i tempi, Bowe sconfisse Holyfield ai punti per decisione unanime, con un punteggio da parte dei tre giudici di 117\u2013110, 117\u2013110 e 115\u2013112. Sebbene fosse dato come favorito, Holyfield ebbe difficolt\u00e0 a combattere con un avversario pi\u00f9 grande, forte e giovane come Bowe, che port\u00f2 a segno il 53% dei 248 colpi assestati contro il 39% dei 161 di Holyfield. L'incontro \u00e8 noto in particolare per il decimo round, dove Bowe colp\u00ec Holyfield con diverse combinazioni potenti facendolo vacillare. Il campione, tuttavia, riusc\u00ec a resistere e domin\u00f2 la seconda parte del round, portando a segno svariati colpi. Bowe domin\u00f2 il round successivo, mandando al tappeto un esausto Holyfield con un destro al lato della testa. Anche se l'annunciatore Jim Lampley afferm\u00f2 che \"sarebbe stato un miracolo\" se Holyfield avesse finito il round, egli riusc\u00ec a rialzarsi e a portare a termine la ripresa. Nel dodicesimo round, Holyfield fu maggiormente aggressivo sapendo di essere in svantaggio nei cartellini dei giudici, ma Bowe riusc\u00ec a controbatterlo e vinse il titolo di campione dei pesi massimi per decisione unanime dei giudici.\nConseguenze.\nL'incontro fu molto apprezzato da critica e pubblico, venendo dichiarato combattimento dell'anno e il decimo round del match vinse anche il premio di migliore round della rivista specializzata \"Ring Magazine\". Solamente un mese dopo, Bowe rese vacante il titolo WBC Heavyweight dopo essersi rifiutato di difendere la cintura contro il primo sfidante al titolo Lennox Lewis in quanto le due controparti non si erano messe d'accordo sul compenso economico spettante. Tuttavia Bowe mantenne i titoli WBA e IBF, difendendoli con successo ottenendo facili vittorie con Michael Dokes e Jesse Ferguson. Dopo molte anticipazioni, Bowe e Holyfield si sarebbero scontrati nel rematch il 6 novembre 1993, questa volta vinto da Holyfield ai punti."}
{"id": "9176822", "revid": "767487", "url": "https://it.wikipedia.org/wiki?curid=9176822", "title": "Swiss Made 2069", "text": "Swiss Made 2069 (noto anche semplicemente come Swiss Made) \u00e8 un cortometraggio pseudo-documentario di genere fantascientifico del 1968, diretto dai registi Fredi M. Murer e H.R. Giger.\nTrama.\nNell'anno 2069 la Svizzera \u00e8 un paese perfettamente organizzato, totalmente computerizzato e sorvegliatissimo con il totale controllo di ogni attivit\u00e0, dove chi rifiuta l'ordine contingente viene chiuso in riserve. Un extraterrestre di forma umanoide filma, con la cinepresa che porta sulla testa, la vita di questa societ\u00e0, che da tempi immemorabili \u00e8 ordinata e pacifica. Tuttavia, questa va incontro ad un'inaspettata catastrofe alla quale sopravvivono solo i disadattati, che si rifugiano nel sottosuolo."}
{"id": "9176826", "revid": "93436", "url": "https://it.wikipedia.org/wiki?curid=9176826", "title": "Swiss Made", "text": ""}
{"id": "9176830", "revid": "729019", "url": "https://it.wikipedia.org/wiki?curid=9176830", "title": "10 cm houfnice vz. 28", "text": "Il 10\u00a0cm houfnice vzor 28 era un obice campale cecoslovacco, prodotto dalla \u0160koda e impiegato in numeri limitati dal Reale Esercito Jugoslavo durante la seconda guerra mondiale. Gli jugoslavi acquistarono 20 obici, designati 100\u00a0mm M.28, catturati dopo l'invasione tedesca e reimmessi in servizio dalla Wehrmacht come 10\u00a0cm leFH 317(j).\nStoria e tecnica.\nLe origini dell'obice risalgono al 1928. Il progetto della \u0160koda tentava di combinare i ruoli campali e da montagna in un'unica arma. Il \"vz. 28\" combinava affusto a due ruote, otturatore a cuneo orizzontale, freno di sparo idropneumatico e alto angolo di elevazione. Per l'impiego in montagna il pezzo poteva essere scomposto in tre carichi, caratteristica comune con il contemporaneo 8 cm kanon vz. 28 e i successivi 8 cm kanon vz. 30 e 10 cm houfnice vz. 30. L'Esercito cecoslovacco impieg\u00f2 un limitato numero di pezzi, ma ordin\u00f2 in grandi quantit\u00e0 il suo successore, il 10 cm houfnice vz. 30, molto simile per configurazione, dimensioni e prestazioni."}
{"id": "9176836", "revid": "1963777", "url": "https://it.wikipedia.org/wiki?curid=9176836", "title": "Antonio Vismara (giurista)", "text": "Biografia.\nNacque il 2 febbraio 1831 a Milano da Carlo Vismara, ingegnere, e Lucia Fighetti. Spos\u00f2 il 7 luglio 1863 Giuseppina Longoni. \nDopo una carriera nell'esercito, a partire dal 1859, prima come luogotenente della guardia nazionale e poi, dopo l'unificazione del Paese, come segretario nei tribunali militari di Salerno e Napoli, studi\u00f2 a Napoli giurisprudenza e scienze politiche, laureandosi nel 1868 Avvocato di Corte d\u2019Appello e di Corte di Cassazione.\nNel 1874 ottenne l'incarico di assistente alla Biblioteca nazionale di Firenze, ritenendolo l'ideale per s\u00e9 in virt\u00f9 della sua passione di bibliofilo; la bibliografia fu infatti uno dei suoi principali campi di ricerca e interesse. \nDal 1875 al 1892 svolse l'attivit\u00e0 di docente, a Cremona, Udine, Bergamo, Alessandria, Lodi e Reggio Calabria. \nIn una libreria a Como di sua propriet\u00e0, tra il 1890 e il 1893, redasse un periodico dal titolo \"Corriere della libreria\", trattante d'argomenti librari e bibliografici. Vismara nella sua vita pubblic\u00f2 un enorme numero e variet\u00e0 di opere, che andavano da bibliografie di letterati e uomini politici a trattazioni di diritto o eventi storici (famosa la \"Storia delle cinque gloriose giornate di Milano nel 1848\" del 1873), fino a romanzi storico-sociali. \nMor\u00ec a Milano nel 1903. \nOpere.\nIn ordine di prima pubblicazione"}
{"id": "9176843", "revid": "404449", "url": "https://it.wikipedia.org/wiki?curid=9176843", "title": "Luigi De Santis (politico)", "text": "Esponente della Democrazia Cristiana ad Ascoli Piceno, fu consigliere comunale per tre legislature (1966-1971, 1971-1976, 1976-1981), e dopo le dimissioni del sindaco Antonio Orlini venne eletto primo cittadino alla guida di una giunta composta da democristiani e socialdemocratici. Il mandato termin\u00f2 nel giugno 1980 a causa di una crisi di governo e venne sostituito nella carica di sindaco dal ragioniere Ugo De Santis. Mor\u00ec nel 1993."}
{"id": "9176845", "revid": "298229", "url": "https://it.wikipedia.org/wiki?curid=9176845", "title": "Atletica leggera alla XIV Universiade", "text": "Le gare di atletica leggera alla XIV Universiade si sono svolte allo Stadio Maksimir di Zagabria dal 13 al 19 luglio 1987."}
{"id": "9176847", "revid": "439868", "url": "https://it.wikipedia.org/wiki?curid=9176847", "title": "Pirrie", "text": ""}
{"id": "9176849", "revid": "933835", "url": "https://it.wikipedia.org/wiki?curid=9176849", "title": "Elezione del Presidente del Parlamento Europeo del 2017", "text": ""}
{"id": "9176862", "revid": "439868", "url": "https://it.wikipedia.org/wiki?curid=9176862", "title": "Moren", "text": ""}
{"id": "9176882", "revid": "439868", "url": "https://it.wikipedia.org/wiki?curid=9176882", "title": "Mores (disambigua)", "text": ""}
{"id": "9176883", "revid": "1005847", "url": "https://it.wikipedia.org/wiki?curid=9176883", "title": "VIII legislatura del Parlamento europeo", "text": "La VIII legislatura del Parlamento europeo ha avuto inizio il 1\u00ba luglio 2014 con la prima seduta del Parlamento, la cui composizione \u00e8 stata determinata dai risultati delle elezioni europee del 22-25 maggio 2014, e ha avuto fine il 2 luglio 2019, con l'insediamento del nuovo Parlamento.\nUfficio di Presidenza.\nPrima met\u00e0 della legislatura.\nPresidente.\n Martin Schulz (S&amp;D) -\nEletto il 1\u00ba luglio 2014 al primo scrutinio con 409 voti\nVicepresidenti.\nI vicepresidenti sono stati eletti il 1\u00ba luglio 2014. In base al turno di votazione e al numero di voti ottenuti si determina l'ordine di precedenza, come riportato nella tabella che segue.\nSostituzioni.\nAi sensi dell'articolo 20 del regolamento di procedura del Parlamento europeo, quando un vicepresidente deve essere sostituito, il successore che viene eletto prende il posto del suo predecessore nell'ordine di precedenza.\nSeconda met\u00e0 della legislatura.\nPresidente.\n Antonio Tajani (PPE) -\nEletto il 17 gennaio 2017 al quarto scrutinio con 350 voti\nVicepresidenti.\nI vicepresidenti sono stati eletti il 18 gennaio 2017. In base al turno di votazione e al numero di voti ottenuti si determina l'ordine di precedenza, come riportato nella tabella che segue.\nSostituzioni.\nAi sensi dell'articolo 20 del regolamento di procedura del Parlamento europeo, quando un vicepresidente deve essere sostituito, il successore che viene eletto prende il posto del suo predecessore nell'ordine di precedenza."}
{"id": "9176885", "revid": "944090", "url": "https://it.wikipedia.org/wiki?curid=9176885", "title": "Po\u0161ta Slovenije", "text": "Po\u0161ta Slovenije (in italiano \"Poste della Slovenia\") \u00e8 una societ\u00e0 statale responsabile del servizio postale in Slovenia. La sede si trova in piazza Slom\u0161ek 10 ( \"Slom\u0161kov trg 10\" ) a Maribor. Boris Novak \u00e8 l'amministratore delegato dell'amministrazione postale slovena dal 2012.\nPo\u0161ta Slovenije d.o.o. \u00e8 stata costituita nel 1995 quando la PTT (\"Po\u0161ta, Telegraf in Telefon\") \u00e8 stata divisa in PS e Telekom Slovenije, d.d. Oltre ai soliti servizi postali, Po\u0161ta Slovenije fornisce anche altri servizi logistici, come consegne espresse, servizi bancari (Novo kreditno banka Maribor - NKBM) e di cambio nei suoi uffici postali, cos\u00ec come la vendita al dettaglio di prodotti stampati e altri.\nDagli anni 2010, la Posta slovena ha riorganizzato il numero di filiali in linea con gli operatori e le tendenze straniere, sostituendo alcune filiali con macchine per i pacchi, unit\u00e0 di consegna e ritiro automatizzate e punti di contatto alternativi, comprese le stazioni di servizio. Secondo i rapporti dei media, nel 2019 il servizio postale ha introdotto l'attrezzatura pi\u00f9 avanzata per l'instradamento dei pacchi. Il servizio postale sta realizzando un profitto.\nNel 2019, Po\u0161ta Slovenije ha acquisito la societ\u00e0 di logistica Intereuropa.\nPo\u0161ta Slovenijeha ricevuto il premio internazionale European Energy Manager of the Year nel 2013 e ha ricevuto il Silver Quality Award dall'Unione Postale Universale"}
{"id": "9176888", "revid": "124314593", "url": "https://it.wikipedia.org/wiki?curid=9176888", "title": "Aurelia Frick", "text": "Biografia.\nIstruzione e carriera.\nAurelia Frick \u00e8 nata il 19 settembre 1975 all'ospedale di San Gallo, in Svizzera, ed \u00e8 cresciuta a Schaan, in Liechtenstein, figlia dell'uomo d'affari Anton Frick. Dopo il conseguimento del diploma al liceo di Vaduz ha studiato giurisprudenza all'Universit\u00e0 di Friburgo, laureandosi nel 1999.\nNel 2004 ha sostenuto e superato l'esame per accedere alla professione di avvocato nel Canton Zurigo e un anno dopo, nel 2005, ha conseguito un dottorato di ricerca presso l'Universit\u00e0 di Basilea.\nTra il 2001 e il 2003 ha lavorato come revisore dei conti in Svizzera, presso il tribunale distrettuale di Zurigo. Come avvocata ha lavorato presso uno studio legale di Zurigo e dal 2005 al 2006 \u00e8 stata la direttrice legale di una\u00a0societ\u00e0 di\u00a0risorse umane con\u00a0sede a Londra. Dal novembre 2006 al 2007 ha lavorato come consulente per Bj\u00f8rn Johansson Associates. Ha lavorato anche come docente associata presso l'Universit\u00e0 del Liechtenstein.\nAttivit\u00e0 politica.\nAurelia Frick, membro del Partito Progressista dei Cittadini (FBP), venne nominata nel 2009, all'et\u00e0 di 34 anni, ministra degli affari esteri, della giustizia e della cultura, nel governo di Klaus Tsch\u00fctscher, succedendo a Rita Kieber-Beck. Divenne cos\u00ec una delle due donne, su un totale di cinque ministri, a ricoprire la carica di membro del governo. Nella sua nomina aveva come scopo l'effettuazione di alcune riforme nel diritto civile e penale del paese.\nNel 2013 \u00e8 stata nominata ministra degli affari esteri, dell'istruzione e della cultura nel governo di Adrian Hasler. Il mandato si concluse il 30 marzo 2017 e in quello stesso giorno venne nominata per la seconda volta ministra degli affari esteri, dalla giustizia\u00a0e dalla cultura, sempre nel governo di Hasler. \u00c8 stata succeduta da Katrin Eggenberger, l'11 novembre 2019.\nVita privata.\nAurelia Frick ha una sorella e il 6 luglio 2011 ha sposato Oliver Muggli (nato il 2 settembre 1974), con il quale ha avuto un figlio e una figlia. Risiede con la famiglia a Triesen."}
{"id": "9176889", "revid": "439868", "url": "https://it.wikipedia.org/wiki?curid=9176889", "title": "Diao", "text": ""}
{"id": "9176899", "revid": "439868", "url": "https://it.wikipedia.org/wiki?curid=9176899", "title": "Bassong", "text": ""}
{"id": "9176903", "revid": "845047", "url": "https://it.wikipedia.org/wiki?curid=9176903", "title": "Geometricae", "text": "Geometricae \u00e8 una rivista d'arte che si occupa di astrattismo geometrico internazionale. \u00c8 stata fondata nel 2015 come rivista digitale senza scopo di lucro da un gruppo di artisti e critici del CIRCA (Centro Internazionale di Ricerca sull'Arte Concreta) guidati dall'architetto Gianfranco Spada, a Valencia, in Spagna.\nApproccio.\nGeometricae include contenuti multilingue sull'arte astratta geometrica come interviste e recensioni, con rassegna delle pi\u00f9 importanti mostre internazionali e delle opere di artisti emergenti a professionisti affermati. Le pubblicazioni hanno incluso, tra le altre, interviste a famigliari di Max Bill, Eusebio Sempere e conversazioni con Carlos Cruz-Diez."}
{"id": "9176905", "revid": "1451528", "url": "https://it.wikipedia.org/wiki?curid=9176905", "title": "Google Books Ngram Viewer", "text": ""}
{"id": "9176906", "revid": "439868", "url": "https://it.wikipedia.org/wiki?curid=9176906", "title": "Fessenden (disambigua)", "text": ""}
{"id": "9176922", "revid": "1543377", "url": "https://it.wikipedia.org/wiki?curid=9176922", "title": "Battaglia del fiume Driniumor", "text": "La battaglia del fiume Driniumor si svolse tra il 10 luglio e il 25 agosto 1944 lungo le rive del fiume Driniumor in Nuova Guinea, durante i pi\u00f9 vasti eventi della campagna della Nuova Guinea occidentale della seconda guerra mondiale.\nNell'aprile del 1944 forze anfibie degli Alleati avevano catturato la cittadina di Aitape lungo la costa settentrionale della Nuova Guinea, tagliando fuori e isolando i reparti della 18\u00aa Armata giapponese del generale Hataz\u014d Adachi schierati pi\u00f9 a est nella Nuova Guinea orientale; mentre le unit\u00e0 statunitensi del generale Walter Krueger allestivano un perimetro difensivo attorno ad Aitape, ancorato nel suo fianco orientale al corso del fiume Driniumor, il generale Adachi inizi\u00f2 a muovere i suoi reparti verso ovest per preparare un contrattacco volto a riconquistare la citt\u00e0.\nL'attacco giapponese alle postazioni statunitensi sul Driniumor venne sferrato nella notte tra il 10 e l'11 luglio 1944, cogliendo gli Alleati di sorpresa: i giapponesi riuscirono ad aprire una breccia nella linea difensiva e a isolare alcuni reparti statunitensi, ma furono infine bloccati dalla superiore potenza di fuoco degli Alleati. La battaglia si trascin\u00f2 per diverse settimane con una serie di rinnovati attacchi giapponesi cui facevano seguito dei contrattacchi statunitensi; alla fine, Adachi dovette interrompere l'offensiva e ritirarsi dopo che un riuscito contrattacco statunitense ebbe aggirato il fianco settentrionale dei giapponesi minacciando di accerchiarli. La battaglia, molto costosa per entrambe le parti, fu uno degli scontri pi\u00f9 sanguinosi di tutta la campagna della Nuova Guinea.\nAntefatti.\nLa situazione strategica.\nIl fiume Driniumor scorre approssimativamente a 32 chilometri a est della cittadina di Aitape sulla costa settentrionale della grande isola nella Nuova Guinea; la zona era, all'epoca dei fatti, parte del Territorio della Nuova Guinea, un possedimento dell'Australia occupato dalle forze dell'Impero giapponese nel corso delle sue offensive nel 1942. Dopo aver bloccato le offensive giapponesi e aver riguadagnato terreno nella Nuova Guinea orientale, dall'inizio del 1944 le forze degli Alleati avevano dato il via a una grande controffensiva anfibia lungo la costa settentrionale dell'isola, avanzando progressivamente verso ovest onde sfruttare la parte occidentale della Nuova Guinea come trampolino di lancio alla volta del loro prossimo obiettivo strategico, la liberazione delle Filippine.\nL'offensiva si era aperta il 22 aprile 1944, quando le forze del South West Pacific Area (SWPA) avevano lanciato un doppio assalto anfibio sbarcando in contemporanea a Hollandia (operazione Reckless) e ad Aitape (operazione Persecution), bene a dentro alle retrovie giapponesi; questa mossa aveva di fatto aggirato e tagliato fuori le forze della 18\u00aa Armata giapponese, in fase di ripiegamento dalla Nuova Guinea orientale dopo le sconfitte patite nella campagna della penisola di Huon e nella campagna della catena montuosa Finisterre, attestate nella zona compresa tra Wewak e la baia di Hansa. Dopo aver catturato Aitape al termine di un breve scontro, il 163rd Infantry Regiment statunitense aveva consolidato la posizione fino all'inizio di maggio, quando era stato sostituito sulla linea del fronte dalla sopraggiunta 32nd Infantry Division. Attorno ai campi di volo allestiti nei dintorni di Aitape era stato stabilito un perimetro difensivo, esteso fino a 48 chilometri a est di Aitape stessa e comprensivo di alcuni avamposti lungo il corso del fiume Dandriwad; da queste posizioni, le forze statunitensi conducevano pattugliamenti per localizzare le forze giapponesi nella zona, concentrate principalmente nei dintorni di Wewak 90 chilometri a sud-est di Aitape.\nPreparativi per la battaglia.\nAl comando del tenente generale Hataz\u014d Adachi, i giapponesi avevano circa uomini della 18\u00aa Armata nella zona di Wewak, reparti reduci da recenti sconfitte e non rinforzati dopo le pesanti perdite accumulate nelle precedenti campagne; la principale forza da combattimento era rappresentata dai reparti della 20\u00aa e 41\u00aa Divisione di fanteria, oltre che da un reggimento distaccato dalla 51\u00aa Divisione. Le informazioni di intelligence raccolte all'inizio di maggio dalla rottura dei codici cifrati nipponici, come pure da documenti nemici catturati, pattugliamenti dell'Allied Intelligence Bureau e altre fonti d'informazioni, rivelarono ben presto agli Alleati che la 18\u00aa Armata era intenta a spostare truppe verso la zona del fiume Driniumor (indicato dai giapponesi stessi come \"Hanto\"), con l'intenzione di sfondare la linea difensiva statunitense e riconquistare Aitape. In vista della battaglia i giapponesi stabilirono una linea di rifornimento in direzione ovest, costruendo una strada di circa 60 chilometri a partire da Wewak e stabilendo una serie di postazioni difensive costiere per proteggere le operazioni di trasporto navale; ad ogni modo, la carenza di altri mezzi obbligava a trasportare il grosso dei rifornimenti a mano, tramite l'impiego di almeno soldati convertiti in portatori. All'inizio di giugno la 18\u00aa Armata aveva solo met\u00e0 della scorta di munizioni normalmente prevista dai regolamenti logistici nipponici come necessaria per intraprendere una grande battaglia, e molti dei suoi soldati stavano ricevendo solo met\u00e0 della razione di vettovaglie abituale.\nIl risposta ai rapporti dell'intelligence circa i movimenti giapponesi a est di Aitape, il generale Walter Krueger ordin\u00f2 immediatamente che rinforzi statunitensi fossero fatti affluire nell'area. Verso la fine di giugno inizi\u00f2 ad arrivare ad Aitape la 43rd Infantry Division proveniente dalla Nuova Zelanda, mentre il 112th Cavalry Regiment e il 124th Infantry Regiment (quest'ultimo distaccato dalla 31st Infantry Division) arrivarono dalla Nuova Guinea orientale. Per tutta la seconda met\u00e0 di maggio i giapponesi avevano iniziato ad assalire gli avamposti statunitensi sul fiume Dandriwad, forzando infine le punte avanzate statunitensi a ripiegare all'inizio di giugno verso la zona di Yakamul per ricongiungersi al grosso delle loro forze trincerate lungo il corso del fiume Driniumor. Per la fine di giugno, le forze statunitensi attorno ad Aitape avevano raggiunto la consistenza di un corpo d'armata, e il comandante del XI Corps maggior generale Charles P. Hall stabil\u00ec il suo quartier generale nella cittadina; circa nello stesso periodo, una forza di copertura costruita attorno al 112th Cavalry Regiment del generale di brigata Julian W. Cunningham fu inviata circa 32 chilometri a est di Aitape per presidiare il fianco orientale della linea difensiva lungo il Driniumor.\nNonostante questi preparativi, le informazioni in mano agli Alleati erano confuse e contraddittorie. Nei giorni precedenti l'attacco, le pattuglie statunitensi non furono in grado di localizzare la maggiore concentrazione di truppe giapponesi almeno fino all'inizio di luglio. Sia il generale Hall che il capo dell'intelligence del SWPA, il generale di brigata Charles A. Willoughby, ritenevano che i giapponesi fossero incapaci di mettere in piedi un grande attacco: per quanto i due ufficiali avessero accesso ai messaggi radio nemici decodificati che indicavano come imminente una simile offensiva, entrambi la consideravano improbabile dato che altri messaggi giapponesi avevano rivelato la disperata situazione logistica in cui versava la 18\u00aa Armata. Altre notizie di intelligence, incluse le informazioni ottenute dagli scontri sostenuti dalle pattuglie avanzate, portarono pi\u00f9 volte tra la fine di giugno e l'inizio di luglio i comandi statunitensi a mettere in stato d'allerta le loro truppe circa un'imminente offensiva; nessun assalto era stato tuttavia lanciato in questo periodo, visto che i giapponesi erano stati costretti a rimandare la loro offensiva a causa della situazione dei rifornimenti. Quando infine l'attacco fu lanciato, gli statunitensi furono colti completamente di sorpresa.\nLa battaglia.\nIl primo attacco giapponese.\nNella notte tra il 10 e l'11 luglio 1944, una forza di circa giapponesi lanci\u00f2 un attacco in massa attraverso il fiume Driniumor, supportati dal fuoco di pezzi d'artiglieria da 70\u00a0mm e 75\u00a0mm trasportati a mano attraverso la giungla. Il piano d'attacco giapponese prevedeva di impiegare una forza di tre reggimenti (il 78\u00ba, 80\u00ba e 237\u00ba Reggimento fanteria) in un assalto simultaneo lungo una linea continua sul fronte compreso tra i villaggi di Paup sulla costa e Afua nell'interno. Dopo cinque minuti di bombardamento d'artiglieria, l'assalto inizi\u00f2 alle 22:55 del 10 luglio: l'attacco iniziale fu molto poco coordinato, essendo ostacolato dal terreno impervio, e il 78\u00ba sferr\u00f2 il suo assalto circa 20 minuti prima dell'80\u00ba Reggimento, seguito quindi dagli elementi principali del 237\u00ba Reggimento che si mossero solo alle 02:00 dell'11 luglio. Per le 03:00 l'attacco si era fondamentalmente esaurito, ma un secondo assalto fu sferrato intorno alle 05:00 quando il secondo scaglione del 237\u00ba Reggimento, unitamente al personale di supporto e dell'artiglieria, attravers\u00f2 il corso del Driniumor vicino alla foce. Questi movimenti secondari continuarono fino al sorgere del sole, quando gli elementi del 78\u00ba e dell'80\u00ba Reggimento iniziarono a raggrupparsi in un'area di terreno elevato a circa 730 metri a nord-ovest della linea di resistenza statunitense; il 237\u00ba, il cui comandante colonnello Nara era rimasto separato dal suo quartier generale, si prese pi\u00f9 tempo per riorganizzarsi.\nLe compagnie E e G del 128th Infantry Regiment statunitense sostennero il grosso dell'assalto dei tre reggimenti giapponesi, supportate dal fuoco delle mitragliatrici pesanti e dei mortai come pure dal tiro indiretto dell'artiglieria pesante del 120th e 129th Field Artillery Battalion, posizionati in supporto lungo la sponda occidentale del Driniumor; la concentrazione di fuoco pesante degli statunitensi inflisse pesanti perdite alle truppe d'assalto giapponesi e distrusse un gran numero di armi di supporto nemiche. La Compagnia G, ancorata sulla destra a un battaglione del 127th Infantry Regiment, fu in grado di tenere la maggior parte delle sue posizioni, ma il fronte della Compagnia E cedette al centro per via della pressione del nemico: almeno 30 membri della compagnia furono uccisi o feriti, anche se diversi dei sopravvissuti, unitamente a distaccamenti di supporto della Compagnia H, riuscirono a ritirarsi dietro le linee tenute dalla Compagnia F, sulla sinistra dello schieramento statunitense lungo la costa. Vari dispersi della Compagnia E rimasero invece dietro le linee giapponesi almeno per i successivi tre giorni.\nNonostante le forti perdite causate dalle mitragliatrici e dall'artiglieria statunitense, i giapponesi avevano aperto una grossa breccia nella linea di resistenza nemica ampia circa metri; di conseguenza, le unit\u00e0 statunitensi iniziarono a ripiegare tra l'11 e il 12 luglio verso posizioni di arresto secondarie da cui trattenere ulteriori avanzate del nemico. Con il loro assalto iniziale, i giapponesi avevano ottenuto uno sfondamento al centro forzando gli statunitensi a ritirarsi di circa 5 chilometri verso ovest, in una zona compresa tra i ruscelli Koronal e X-ray; tuttavia, i giapponesi non furono in grado di sfruttare appieno il loro successo iniziale a causa dei loro problemi di comunicazione e approvvigionamento. Il comando statunitense ordin\u00f2 di preparare un contrattacco e, tra il 13 e il 14 luglio, i reparti iniziarono a consolidare la loro linea e chiudere il varco apertosi tra e unit\u00e0 a nord e quelle a sud della breccia. Per supportare il progettato contrattacco, furono radunati almeno tre battaglioni di artiglieria campale armati di obici da 105\u00a0mm: il 129th e il 149th Battalion furono schierati in appoggio alle unit\u00e0 a nord della breccia giapponese, e il 120th Battalion in appoggio a quelle a sud; ulteriore fuoco d'appoggio proveniva dai cannoni pesanti da 155\u00a0mm del 181st Battalion, schierato nelle retrovie. Dopo una ritirata combattuta attraverso la giungla, le unit\u00e0 statunitensi riuscirono a raggrupparsi dove possibile e a sferrare il loro contrattacco il 13 luglio per chiudere la breccia nel loro schieramento; a supportare questa azione, due battaglioni del 124th Regiment furono inviati a unirsi ai combattimenti, bloccando i tentativi del 273\u00ba Reggimento giapponese di prendere il villaggio di Paup e dando vita ad altri scontri nei pressi del villaggio di Tiver.\nAttacchi e contrattacchi.\nI giapponesi rinnovarono l'offensiva tra il 15 e il 16 luglio, quando elementi della 20\u00aa Divisione attaccarono a nord ovest verso il villaggio di Afua; l'attacco port\u00f2 a pesanti scontri con i reparti del 112th Cavalry e del 127th Infantry Regiment, schierati sul lato sud della linea statunitense, ma i giapponesi non riuscirono a consolidare le loro conquiste e, dopo aver preso per due volte il villaggio, furono infine costretti a ritirarsi. Dopo gli scontri attorno ad Afua, il resto di luglio vide una serie di intensi combattimenti a occidente del fiume, a mano a mano che le opposte unit\u00e0 entravano in contatto nella giungla vicino alla costa e sulle pendici dei Monti Torricelli; mentre i combattimenti si trasformavano in combattimenti corpo a corpo nella giungla, una forte pressione venne mantenuta su alcune sacche di truppe statunitensi ancora aggrappate alle loro posizioni sul fiume, completamente accerchiate dalle truppe giapponesi che erano determinate a spazzarle via per mettere in sicurezza l'area di Afua. Il 22 luglio i giapponesi occuparono nuovamente Afua, ma il giorno successivo rinforzi del 127th Regiment statunitense ripresero il villaggio e iniziarono a ricongiungersi alle sacche tenute dal 112th Cavalry Regiment sul fiume. In risposta, il generale Adachi decise di lanciare un nuovo attacco verso Afua impiegando le sue riserve, il 66\u00ba Reggimento e il nucleo centrale della 41\u00aa Divisione, in un'azione comune con quanto restava della 20\u00aa Divisione: iniziato il 29 luglio, l'attacco infuri\u00f2 per diversi giorni portando i giapponesi a conquistare diverso terreno, al prezzo per\u00f2 di pesanti perdite.\nAnche le forze statunitensi stavano, nel mentre, preparando la loro controffensiva, sferrata tra il 29 e il 31 luglio. Questa azione mirava ad aggirare le forze giapponesi che attaccavano intorno ad Afua impiegando elementi del 124th e 169th Regiment, che si spinsero a est del Driniumor a partire dalla sezione settentrionale della linea alleata vicino alla costa, avanzando verso il torrente Niumen prima di piegare a sud e poi a ovest per avvolgere le forze giapponesi impegnate ad attaccare il fianco meridionale del fronte statunitense. All'inizio di agosto la spinta giapponese in direzione di Afua si era ormai esaurita e i reparti nipponici iniziarono a essere respinti verso est oltre il Driniumor; le unit\u00e0 giapponesi sul fianco destro, lungo la costa, si attestarono a difesa offrendo una forte resistenza alla controffensiva statunitense prima di ripiegare per riorganizzarsi e rifornirsi vicino ai villaggi di Yamakul e Maljip. Il 4 agosto Adachi ordin\u00f2 una ritirata generale delle forze giapponesi alla volta di Wewak, sebbene gli scontri proseguirono fino al 10 agosto mentre le forze statunitensi incalzavano la retroguardia nipponica; all'incirca in questo periodo, elementi della 43rd Division arrivati dalla Nuova Zelanda iniziarono a rilevare sulla linea del fronte le esauste compagnie del 127th e del 128th Regiment. A partire dal 16 agosto la 43rd Division si assunse il compito di inseguire le forze giapponesi in ritirata: le pattuglie statunitensi si spinsero fino ai villaggi di Marubian, Charov e Jalup, ma non furono in grado di stabilire un contatto con il nemico finch\u00e9 non arrivarono davanti alle solide postazioni difensive nipponiche allestite sul fiume Dandriwad. A questo punto il generale Krueger ordin\u00f2 di cessare l'avanzata e la battaglia fu dicharata ufficialmente conclusa il 25 agosto.\nDurante gli scontri del Driniumor, le forze statunitensi poterono godere del supporto aereo da parte dei cacciabombardieri Bristol Beaufighter e Bristol Beaufort australiani del No. 71 Wing RAAF e dei velivoli da ricognizione statunitensi del 110th Reconnaissance Squadron, operanti dalle basi aeree di Tadji e Saidor. Ulteriore fuoco d'artiglieria d'appoggio ai reparti a terra venne fornito dalle navi della Task Force 74 alleata, composta dagli incrociatori pesanti australiani e HMAS \"Shropshire\", e dai cacciatorpediniere , , e . Motosiluranti e cacciatorpediniere statunitensi svolsero anche operazioni di interdizione dei trasporti navali giapponesi lungo la costa tra Aitape e Wewak, oltre ad aprire il fuoco contro le concentrazioni di truppe nemiche in movimento lungo la strada costiera.\nConseguenze.\nQuattro militari statunitensi furono insigniti, tutti postumi, della Medal of Honor (massima onorificenza degli Stati Uniti) per le loro azioni di valore durante la battaglia del Driniumor: il soldato semplice Donald R. Lobaugh del 127th Infantry Regiment, il sergente scelto Gerald L. Endl del 128th Infantry Regiment, e i secondi tenenti George W. G. Boyce, Jr. e Dale Eldon Christensen del 112th Cavalry Regiment. In totale gli statunitensi subirono nella battaglia circa perdite, tra cui 440 morti, feriti e 10 dispersi; il grosso delle perdite era concentrato nei ranghi del 112th Cavalry e del 124th e 169th Infantry Regiment. I giapponesi, conteggiando anche le perdite dovute a cause non legate al combattimento come fame e malattie, persero negli scontri lungo il Driniumor tra gli e uomini in totale; le quattro settimane della battaglia del Driniumor rappresentarono uno dei pi\u00f9 brutali scontri di tutta la campagna della Nuova Guinea, superato solo in numero di vittime dai sanguinosi assalti frontali degli Alleati alle piazzeforti giapponesi durante la battaglia di Buna-Gona tra il novembre 1942 e il gennaio 1943.\nDopo la battaglia, le forze statunitensi tornarono a concentrare a loro attenzione sul consolidare e difendere i campi di volo allestiti attorno ad Aitape, limitando i loro movimenti solo a operazioni di pattugliamento lungo il perimetro difensivo. Nel mentre, Adachi attu\u00f2 una riorganizzazione delle forze giapponesi: il quartier generale della 18\u00aa Armata nipponica fu ricollocato a Wewak, con la 51\u00aa Divisione attestata intorno a questa cittadina, mentre elementi della 20\u00aa Divisione furono dislocati tra i villaggi di But, Dagua e Maprik pi\u00f9 a ovest e la 41\u00aa Divisione fu spostata nella zona del fiume Anumb. Dopo aver subito pesanti perdite e aver ricevuto solo miseri rifornimenti, i giapponesi furono obbligati ad astenersi da ulteriori operazioni offensive; la linea del fronte nella zona di Aitape-Wewak rimase quindi stazionaria e tranquilla almeno fino al novembre del 1944: dopo che i reparti statunitensi ad Aitape furono sostituiti dalle unit\u00e0 della 6th Division australiana, queste ultime furono inviate a sloggiare i giapponesi dai loro capisaldi attestati attorno a Wewak, dando quindi luogo a un'altra sanguinosa campagna proseguita fino agli ultimi giorni del conflitto."}
{"id": "9176933", "revid": "819238", "url": "https://it.wikipedia.org/wiki?curid=9176933", "title": "Stazione di Deiva", "text": "La stazione di Deiva era una stazione ferroviaria posta sul vecchio tracciato della ferrovia Genova-Pisa tra Riva Trigoso e Framura, dismesso all'inizio degli anni trenta, nel comune di Deiva Marina.\nStoria.\nL'impianto venne inaugurato il 24 ottobre 1874, contestualmente alla tratta ferroviaria Sestri Levante-La Spezia, sotto la gestione della Societ\u00e0 per le Ferrovie dell'Alta Italia.\nVenne costituito come stazione e posto a ridosso della spiaggia dell'abitato di Deiva Marina, ad appena 9 metri sul livello del mare, e proprio per questo motivo, la sede ferroviaria fu spesso danneggiata dalle frequenti mareggiate con conseguenti interruzioni e disagi alla circolazione. Due esempi importanti si ebbero nel 1879 e nel 1898: nel primo caso si verific\u00f2 una depressione di per nella zona d'ingresso lato Pisa della stazione e nel secondo un muraglione di sostegno nel tratto di linea tra Deiva e Framura venne gravemente danneggiato con uno squarcio di .\nAltri problemi della stessa natura si verificarono all'inizio nel Novecento: tra il 1908 e il 1909 le FS effettuarono dei lavori di manutenzione straordinaria per il consolidamento della sede, sforzi resi vani dall'ennesima fortissima mareggiata verificatasi tra il 2 e il 4 novembre 1910, che provoc\u00f2 l'abbassamento del binario e il danneggiamento dei muri di sostegno. La circolazione venne riattivata il successivo 8 novembre.\nLe FS, dati i frequenti problemi strutturali, presero la decisione di spostare la linea a monte e, con l'occasione, realizzarla a doppio binario. La stazione e la linea rimasero in esercizio fino al 10 ottobre 1932, data in cui il vecchio tracciato venne soppresso in seguito all'attivazione del nuovo tracciato a doppio binario fra Riva Trigoso e Framura. Venne prevista e attivata una nuova stazione, posta in rilevato di 5 metri rispetto alla quota media dell'abitato di Deiva.\nStrutture e impianti.\nLa stazione disponeva di un fabbricato viaggiatori a tre assi che si sviluppava su due piani, ora ristrutturato e sede di un ristorante, di uno scalo merci composto di magazzino, piano caricatore e tronchino dedicato. Il piazzale contava di 3 binari dedicati al servizio viaggiatori, serviti da banchina, pi\u00f9 il precedente binario tronco.\nDa una statistica effettuata dalle FS a met\u00e0 anni venti del Novecento, la stazione contava di un apparato centrale idrodinamico localizzato in cabina propria e separata dal fabbricato viaggiatori, con 8 leve per segnali e 6 per deviatoi, 5 deviatoi semplici e 2 doppi, un magazzino di area e di lunghezza accosto, un piano caricatore scoperto di area e di lunghezza accosto. La lunghezza complessiva dei binari dedicati al movimento era di .\nMovimento.\nNel 1911 la stazione aveva un traffico giornaliero di persone di cui con biglietto a tariffa intera e a tariffa ridotta, e risultava essere annessa al traffico merci a grande, piccola velocit\u00e0 accelerata e ordinaria, spedendo merci come posta, cibarie e bestiame.\nNel 1929 risultavano affluire viaggiatori con un ricavo di lire, di merce spedita e in arrivo. L'anno seguente, appena due anni prima della chiusura, risultavano viaggiatori e lire, di merci spedita e in arrivo, in netto calo rispetto all'annata precedente.\nIncidenti.\nLa maggior parte degli incidenti occorsi vennero causati dai dissesti provocati dalle mareggiate a cui la linea e l'impianto stesso erano esposti data la posizione in cui si trovavano.\nIl 4 giugno 1908 il treno viaggiatori 1705 da Genova a Pisa svi\u00f2 sul binario di corretto tracciato facendo rovesciare sul fianco il primo veicolo in composizione, un postale. Lo svio era stato provocato dalla rottura di un tirante del freno del tender annesso alla locomotiva che, cadendo, fece aprire il deviatoio. Qualche anno dopo, il 19 novembre 1919, il treno merci 5703, composto del mezzo di trazione e di 5 carri, cadde in mare a causa di una violenta e improvvisa mareggiata."}
{"id": "9176941", "revid": "73843", "url": "https://it.wikipedia.org/wiki?curid=9176941", "title": "Atletica leggera alla XV Universiade", "text": "Le gare di atletica leggera alla XV Universiade si sono svolte al Wedaustadion di Duisburg, nell'allora Germania Ovest, dal 22 al 30 agosto 1989."}
{"id": "9176946", "revid": "228587", "url": "https://it.wikipedia.org/wiki?curid=9176946", "title": "Colwich (Staffordshire)", "text": "Colwich \u00e8 una parrocchia civile dello Staffordshire, situata lungo la riva nord orientale del fiume Trent, poco pi\u00f9 a nord della zona boschiva di Cannock Chase. La parrocchia comprende i villaggi di Colwich, Great Haywood, Little Haywood, Moreton, Bishton, e Wolseley Bridge.&lt;br&gt;\nIl nome della parrocchia viene dall'inglese antico e significa \"villaggio specializzato nel carbone\"."}
{"id": "9176951", "revid": "729019", "url": "https://it.wikipedia.org/wiki?curid=9176951", "title": "Volo Japan Airlines 472 (1972)", "text": "Il volo Japan Airlines 472 era un volo da Londra a Tokyo passando per Francoforte, Roma, Beirut, Teheran, Bombay, Bangkok e Hong Kong. Il 24 settembre 1972, il volo atterr\u00f2 all'aerodromo di Juhu vicino a Bombay, in India, invece del pi\u00f9 grande aeroporto di Santacruz (ora Aeroporto Internazionale Chhatrapati Shivaji) e invase la pista, causando la radiazione dell'aereo dopo essere rimasto danneggiato in modo irreparabile.\nL'aereo.\nL'aereo coinvolto era un Douglas DC-8-53, codice di immatricolazione JA8013 e numero di serie 45681. Aveva volato per la prima volta nel 1964.\nL'incidente.\nIl volo era partito da Londra con 20 minuti di ritardo. Quando decoll\u00f2 da Teheran per Bombay era in ritardo di 80 minuti. L'equipaggio pianific\u00f2 di eseguire un avvicinamento ILS all'aeroporto di Santacruz, Bombay. Tuttavia il controllore del traffico aereo (ATC) chiese ai piloti \"Riuscite a vedere la pista?\", a cui risposero: \"S\u00ec, possiamo\". Dato che c'era bel tempo intorno all'aeroporto quel giorno, l'ATC ordin\u00f2 \"Avvicinamento VFR per favore\".\nSuccessivamente il volo 472 sorvol\u00f2 la pista 09 sul lato ovest dell'aeroporto di Santacruz durante la discesa ed esegu\u00ec una virata di 360 gradi per avvicinarsi nuovamente da ovest e atterrare. Tuttavia, quando tocc\u00f2 terra alle 06:50 ora locale (01:20 UTC), stava di fatto atterrando sulla pista 08 dell'aeroporto di Juhu. Juhu si trova a 3,7 km a ovest di Santacruz e pu\u00f2 essere utilizzata solo da aerei pi\u00f9 piccoli. La pista 08 di Juhu era lunga solo 1.143 metri (3.750 piedi), troppo corta per un aereo di grandi dimensioni come il JL472.\nDopo aver esteso gli inversori di spinta, il capitano del volo 472 si rese conto dell'errore e schier\u00f2 immediatamente gli spoiler oltre ad applicare la massima potenza di frenata, ma l'uscita di pista era inevitabile. Quando successe si ruppero entrambi i motori sulle ali danneggiando la parte anteriore e centrale del carrello d'atterraggio, affondando il muso del velivolo nel terreno. Il relitto prese fuoco, spento rapidamente con gli estintori.\nAl momento dell'incidente a bordo c'erano 14 membri dell'equipaggio e 108 passeggeri. L'aereo era cos\u00ec danneggiato che la compagnia non ritenne opportuno spendere la somma necessaria a ripararlo. 2 membri dell'equipaggio di cabina e 9 passeggeri (tutti non giapponesi) rimasero feriti. Fu il secondo incidente della Japan Airlines avvenuto in India, appena due mesi dopo il fatale incidente del volo Japan Airlines 471 a Delhi.\nLa causa.\nL'incidente in s\u00e9 non era altro che un errore del pilota. Tuttavia le autorit\u00e0 indiane vennero anche accusate di aver gestito un aeroporto per aerei pi\u00f9 piccoli cos\u00ec vicino a Santacruz, causando confusione (vedi incidenti simili di seguito), anche se l'aeroporto di Juhu era stato costruito prima dell'indipendenza dell'India, in epoca coloniale. Un altro fattore \u00e8 stato che durante la virata di 360 gradi il volo 472 si trov\u00f2 di fronte il sole e la nebbia mattutina, cosicch\u00e9 i piloti persero di vista la pista. Quando videro improvvisamente quella dell'aeroporto di Juhu, la scambiarono per la pista di Santacruz e vi atterrarono.\nIncidenti simili.\nCi sono stati molti casi di aerei atterrati in aeroporti diversi dalla destinazione prevista. Nella maggior parte dei casi l'aereo non rimase danneggiato tornando poi in servizio.\nIl 15 luglio 1953, anche un DH.106 Comet della BOAC atterr\u00f2 all'aeroporto di Juhu invece che a Santacruz. L'aereo ripart\u00ec circa nove giorni dopo.\nIl 28 maggio 1968, anche il pilota di un Convair 990 di Garuda Indonesia aveva scambiato lo stesso aeroporto per Santacruz e aveva cercato di farvi atterrare il suo aereo. Usc\u00ec di pista cadendo appena prima della strada trafficata e diversi edifici residenziali quando la ruota anteriore rimase bloccata in un fosso alla fine della pista. Tutti i passeggeri sopravvissero.\nSolo quattro mesi dopo l'incidente del volo 472 si verific\u00f2 un altro incidente simile quando un Ilyushin Il-18 (aereo di linea turboelica) di Interflug, compagnia aerea della Repubblica Democratica Tedesca (Germania Est), atterr\u00f2 nell'aeroporto sbagliato e fermandosi immediatamente di fronte di un aereo parcheggiato della Japan Airlines, scampato per un pelo a una collisione.\nSolo nel 2006, ci sono stati tre eventi di aerei di linea civili atterrati alla base aerea militare di Pozna\u0144-Krzesiny in Polonia: un Beech 400A Beechjet britannico (N709EL) il 17 luglio, un Boeing 737-400 turco (TC-SKG) il 16 agosto e un Cessna 560 (DCASA) il 3 ottobre. Di questi incidenti, quello che coinvolse il Boeing turco fu il pi\u00f9 grave, poich\u00e9 la base aerea dovette essere chiusa per le operazioni in quel momento, il che significa che le luci di pista e altri mezzi di supporto per gli aerei in atterraggio erano spenti. In tutti i casi, la ragione dell'errore era la vicinanza e la somiglianza della base aerea di Krzesiny con l'aeroporto civile di Pozna\u0144-\u0141awica: \u0141awica e Krzesiny si trovano a 14 km di distanza ed entrambe le piste sono posizionate con un'angolazione simile.\nL'incidente pi\u00f9 recente coinvolgente un aereo in atterraggio nell'aeroporto sbagliato \u00e8 stato l'incidente del Boeing 707 della Saha Airlines del 2019 quando un Boeing 707 della Saha Airlines (l'ultimo al mondo ancora in servizio) si schianta dopo essere atterrato accidentalmente alla base aerea di Fath, dotata di una pista pi\u00f9 corta. Questo incidente ha provocato 15 vittime su 16, con l'ingegnere di volo Farshad Mahdavinejad come unico superstite, seppur molto grave."}
{"id": "9176953", "revid": "1652635", "url": "https://it.wikipedia.org/wiki?curid=9176953", "title": "Monte Pittman", "text": "Biografia.\nL'infanzia.\nAppassionato di musica sin dai primi anni di vita, Pittman ha iniziato a suonare la chitarra da adolescente, quando ha ricevuto in regalo da suo padre la sua prima chitarra all'et\u00e0 di 13 anni. Il suo insegnante era Robert Browning. Sin dagli inizi si dimostr\u00f2 un grande talento.\nCon Madonna.\nPittman si \u00e8 trasferito a Los Angeles nel 1999 e ha lavorato in un negozio di chitarre come venditore. Alla fine ha lasciato per iniziare a insegnare lezioni di chitarra. Il terzo studente di Pittman era il regista britannico Guy Ritchie, che aveva appena ricevuto una chitarra in regalo da Madonna, all'epoca sua fidanzata. Ritchie in seguito restitu\u00ec il favore, comprando a Madonna la sua chitarra, e anche lei inizi\u00f2 a prendere lezioni da Pittman.\nUn mese dopo che Pittman ha iniziato a dare lezioni di chitarra a Madonna, \u00e8 stato invitato a unirsi a lei sul palco del Late Show con ]David Letterman per promuovere il suo album Music. La coppia ha suonato la chitarra insieme in una versione acustica della canzone di successo Don't Tell Me. Successivamente, Pittman \u00e8 stato invitato a unirsi alla band per il Drowned World Tour di Madonna nel 2001.\nDa allora ha suonato in ogni incarnazione della band dal vivo di Madonna; Oltre ai tour mondiali, Pittman si \u00e8 unito a Madonna sul palco in molti eventi speciali, in particolare al Live 8 dove ha suonato per migliaia di persone all'Hyde Park nel 2005 e al Live Earth del 2007 dove ha avuto la possibilit\u00e0 di suonare con Spinal Tap, James Hetfield e Kirk Hammett.\nCon i Prong.\nNel 2002, Pittman venne presentato a Tommy Victor dei Prong dal batterista degli White Zombie Ivan de Prume Pittman si un\u00ec al gruppo in quello stesso anno.\nL'attivit\u00e0 di turnista.\nHa collaborato con svariati artisti, prevalentemente con Melanie C e Sophie Ellis-Baxtor.\nI Ministry.\nNel 2021 si unisce alla nota band heavy metal Ministry, dove svolge il ruolo di chitarra solista."}
{"id": "9176961", "revid": "1924342", "url": "https://it.wikipedia.org/wiki?curid=9176961", "title": "Meet Me at Our Spot", "text": "Meet Me at Our Spot \u00e8 un singolo del duo musicale statunitense The Anxiety, formato dai cantanti Willow Smith e Tyler Cole, pubblicato il 5 ottobre 2021 come secondo estratto dal primo album in studio eponimo.\nDescrizione.\n\"Meet Me at Our Spot\" \u00e8 stato descritto dalla critica specializzata come un brano alternative. Sebbene sia stato pubblicato il 13 marzo 2020 assieme all'album di provenienza, ha riscoperto popolarit\u00e0 a partire dal 2021 sulla piattaforma TikTok.\nPromozione.\nIl 24 settembre 2021 \u00e8 stata pubblicata sul canale YouTube di Smith una versione live del brano, diventata anch'essa virale e poi estratta come singolo il successivo 22 ottobre."}
{"id": "9176962", "revid": "1750468", "url": "https://it.wikipedia.org/wiki?curid=9176962", "title": "Erika Cremer", "text": "Biografia.\nNel 1927 ottenne il dottorato in fisica presso l'Universit\u00e0 di Berlino, e nel 1938 ottenne l'abilitazione alla docenza universitaria, professione tuttavia vietata di essere esercitata dal sesso femminile dalla legge nazista attiva al tempo. Ottenne un posto come docente presso l'Universit\u00e0 di Innsbruck nel 1940, quando molti professori di sesso maschile furono chiamati alle armi e lasciarono la cattedra. Qui concep\u00ec la tecnica della gascromatografia e realizz\u00f2 il primo strumento, ma, a causa della guerra e la conseguente scarsit\u00e0 di attrezzature, la sua ricerca rimase in stallo fino a che il dottorando e suo studente Fritz Prior scelse l'argomento come tesi e continu\u00f2, con lei, le sperimentazioni in un laboratorio di una scuola superiore dove lui insegnava.\nNel 1947 la sperimentazione e la tesi furono completate e discusse \"dimostrando la messa a punto di un nuovo metodo strumentale di analisi qualitativa e quantitativa per gas e vapori\", quindi, nel 1951, Cremer venne nominata direttrice del Physical Chemistry Institute di Innsbruck.\nNel 1952 gli scienziati britannici Archer Martin e Richard Laurence Millington Synge, che a causa del difficile periodo storico con la conseguente scarsa diffusione delle ricerche scientifiche non erano a conoscenza delle scoperte pregresse di Cremer, si dichiararono inventori della gascromatografia e, lo stesso anno, ottennero il Premio Nobel per la fisica. \nSi ritir\u00f2 dalle attivit\u00e0 di ricerca nel 1971."}
{"id": "9176963", "revid": "599013", "url": "https://it.wikipedia.org/wiki?curid=9176963", "title": "Idrottsf\u00f6reningen Kamraterna", "text": "Idrottsf\u00f6reningen Kamraterna, comunemente abbreviato in IFK, \u00e8 un'associazione sportiva svedese che contribu\u00ec alla nascita di numerose societ\u00e0 sportive sul suolo nazionale. Essa \u00e8 presente con la stessa denominazione anche in Finlandia, ma con un'organizzazione separata.\nLe societ\u00e0 pi\u00f9 famose nate da quest'associazione sono le squadre calcistiche dell'IFK G\u00f6teborg, vincitore di 18 campionati svedesi e 2 Coppe UEFA, e dell'IFK Norrk\u00f6ping, vincitore di 13 campionati svedesi.\nStoria.\nL'iniziativa di formare l'associazione venne da Louis Zettersten, all'epoca un sedicenne studente della scuola Norra Real di Stoccolma, insieme a Pehr Ehnemark, studente diciassettenne che frequentava la scuola \u00d6stra Real anch'essa di Stoccolma.\nI due ragazzi scrissero un annuncio sulla rivista giovanile \"Kamraten\", nella quale si invitavano i lettori alla costituzione di una societ\u00e0 sportiva. L'appello fu raccolto da otto persone, cos\u00ec l'associazione venne creata ispirandosi proprio al nome del giornale. La data dell'edizione in cui venne pubblicato l'annuncio, ovvero il 1\u00ba febbraio 1895, viene convenzionalmente considerata come la data di fondazione dell'associazione.\nA meno di due mesi di distanza dall'annuncio, erano gi\u00e0 sorti altri club presso le citt\u00e0 di Lule\u00e5, H\u00e4rn\u00f6sand, Uppsala, J\u00f6nk\u00f6ping, G\u00f6teborg e V\u00e4ster\u00e5s, oltre al club\u00a0stoccolmese. Il numero di societ\u00e0 crebbe rapidamente in tutta la nazione e l'IFK di Stoccolma inizi\u00f2 a faticare ad amministrare il tutto, cos\u00ec nel 1901 fu creata un'organizzazione centrale. Vennero organizzati tornei riservati ai soli club IFK, come la coppa Kamratm\u00e4sterskapen di calcio: molte di queste competizioni si estinsero nel corso degli anni in contemporanea con il sempre maggior sviluppo dei campionati nazionali, tuttavia in alcuni sport riuscirono a sopravvivere, per esempio nel bowling.\nOltre ai membri dell'IFK in Svezia e ai membri (separati) dell'IFK in Finlandia, ci furono associazioni IFK anche in Danimarca e Norvegia: l'ultima societ\u00e0 sportiva attiva in Danimarca fu l'IFK Aalborg che cess\u00f2 di esistere nel corso degli anni 1990, mentre il membro norvegese IFK Kristiania (vecchio nome della citt\u00e0 di Oslo) termin\u00f2 le proprie attivit\u00e0 all'inizio del XX secolo.\nSimboli e colori.\nLa maggior parte dei 168 club IFK utilizza i colori bianco e blu, che rappresentano idealmente l'innocenza e la fedelt\u00e0. Il simbolo dell'associazione \u00e8 una stella a quattro punte, considerata sinonimo di perseveranza, abilit\u00e0, forza e cameratismo.\nI club IFK con colori diversi dal bianco-blu sono relativamente pochi, e comunque autorizzati dall'organizzazione centrale: alcuni esempi sono l'IFK Stoccolma (rosso e blu) e l'IFK Malm\u00f6 (giallo e bianco), ma anche l'IFK H\u00e4ssleholm (giallo e nero), l'IFK Ystad (rosso e blu), l'IFK Kalix (rosso e bianco), l'IFK Klagshamn (giallo e blu), l'IFK Salem (verde e bianco), l'IFK Fj\u00e4r\u00e5s (rosso e bianco), l'IFK \u00d6stersund (rosso e bianco), l'IFK Kung\u00e4lv (rosso e blu), l'IFK T\u00e4by (rosso e nero), l'IFK Kristianstad (arancione), l'Ulricehamns IFK (blu e nero), l'IFK Bjurfors (giallo e nero), l'IFK Wreta Kloster (rosso e blu) e, in Finlandia, l'HIFK di Helsinki (rosso e bianco), l'IFK Mariehamn (bianco e verde) e l'Grankulla IFK (bianco e verde)."}
{"id": "9176964", "revid": "1005847", "url": "https://it.wikipedia.org/wiki?curid=9176964", "title": "VII legislatura del Parlamento europeo", "text": "La VII legislatura del Parlamento europeo ha avuto inizio il 14 luglio 2009 con la prima seduta del Parlamento, la cui composizione \u00e8 stata determinata dai risultati delle elezioni europee del 4-7 giugno 2009, e ha avuto fine il 1\u00ba luglio 2014, con l'insediamento del nuovo Parlamento.\nUfficio di Presidenza.\nPrima met\u00e0 della legislatura.\nPresidente.\n Jerzy Buzek (PPE) -\nEletto il 14 luglio 2009 con 555 voti\nVicepresidenti.\nI vicepresidenti sono stati eletti il 14 luglio 2009. In base al turno di votazione e al numero di voti ottenuti si determina l'ordine di precedenza, come riportato nella tabella che segue.\nSostituzioni.\nAi sensi dell'articolo 20 del regolamento di procedura del Parlamento europeo, quando un vicepresidente deve essere sostituito, il successore che viene eletto prende il posto del suo predecessore nell'ordine di precedenza.\nSeconda met\u00e0 della legislatura.\nPresidente.\n Martin Schulz (S&amp;D) -\nEletto il 17 gennaio 2012 con 387 voti\nVicepresidenti.\nI vicepresidenti sono stati eletti il 17 gennaio 2012. In base al turno di votazione e al numero di voti ottenuti si determina l'ordine di precedenza, come riportato nella tabella che segue."}
{"id": "9176966", "revid": "73843", "url": "https://it.wikipedia.org/wiki?curid=9176966", "title": "Apache Lipan", "text": "Gli Apache Lipan sono un gruppo di nativi americani del sud dell'Athabaskan (Apache) il cui territorio tradizionale comprende gli attuali stati degli Stati Uniti del Texas, del Nuovo Messico e del Colorado e gli stati del Messico settentrionale di Chihuahua, Nuevo Le\u00f3n, Coahuila e Tamaulipas, prima del XVII secolo.\nOggi i Lipan vivono per lo pi\u00f9 in tutti gli Stati Uniti sud-occidentali, in Texas, Nuovo Messico, e nella riserva San Carlos Apache Indian in Arizona, cos\u00ec come con la trib\u00f9 dei Mescalero nella riserva Mescalero nel Nuovo Messico; alcuni attualmente vivono in aree urbane e rurali in tutto il Nord America (Messico, Stati Uniti e Canada). Il 18 marzo 2009, la legislatura del Texas ha approvato le risoluzioni HR 812 e SR 438 che riconoscono la \"trib\u00f9 Apache Lipan del Texas\". Sono membri del Congresso Nazionale degli Indiani d'America come trib\u00f9 riconosciuta dallo stato. La trib\u00f9 Lipan del Texas ha sede a McAllen in Texas.\nSinonimo.\nIl nome \"Lip\u00e1n\" \u00e8 un adattamento spagnolo della loro auto-designazione come \"Hleh-pai Nd\u00e9\" o \"L\u00e9pai-Nd\u00e9\" (\"Popolo grigio chiaro\") che riflette la loro storia migratoria. I Lipan sono conosciuti anche come \"Querechos,\" \"Vaqueros,\" \"Pelones,\" \"NDE cacciatori di bufali\", \"Apache Orientali\", \"Apache de los Llanos,\" \"Lipan,\" \"Ipande,\" \"Ypandes,\" \"Ipandes,\" \"Ipandi,\" \"Lipanes,\" \"Lipanos,\" \"Lipanis,\" \"Lipaines,\" \"Lapane,\" \"Lapanne,\" \"Lapanas,\" \"LIPAU,\" \"Lipaw\", \"Apache Lipan\", \"Apacheria Lipana\" e \"Lipanes Llaneros\". Il primo nome registrato \u00e8 \"Ypandes\".\u00a0\nGruppi.\nNel 1590, gli Apache Lipan furono scacciati dalle Grandi Pianure meridionali dai Comanche e dai loro alleati, i cosiddetti Norte\u00f1os. I Lipan si divisero in diversi raggruppamenti/divisioni regionali comprendenti diversi gruppi: la divisione Lipan della foresta (\"Chish\u00ee\u00ech\u00ee\u00ee\", \"Chish\u012f\u0301\u012f\u0301h\u012f\u0301\u012f\u0301\", \"Tcici\", \"Tcicihi\" - \"Gente della foresta\") o Lipan occidentali, e la divisione Lipan delle pianure (\"Go\u00e3gah\u00ee\u00ee\", \"Golgah\u012f\u0301\u012f\u0301, K\u00f3'l kuk\u00e4'\u207f, K\u00f3\u00b4l Kah\u00e4\u207f\" - \"persone dell'erba alta\", e \"uomini della prateria\") o Lipan orientali.\nLipan occidentali/\"Lipanes de Abajo\"/ Lipan inferiori/Lipan meridionali/ Lipan forestali.\nInoltre, c'erano anche i seguenti gruppi:\nGli spagnoli associarono questi gruppi ai Lipan:\nI loro parenti, a ovest e a sud-ovest, a volte alleati e a volte nemici, i Mescalero, li chiamavano per la loro posizione e le condizioni di vita:\nStoria.\nI Lipan vennero menzionati per la prima volta nei documenti spagnoli nel 1718 quando fecero irruzione negli insediamenti spagnoli a San Antonio. I Lipan probabilmente si erano stabiliti in Texas durante la seconda met\u00e0 del XVII secolo. Si spostarono verso sud durante il XVIII secolo; una missione spagnola per queste persone fu costruita a Coahuila nel 1754 e un'altra sul fiume San Saba nel 1757. Entrambe le missioni furono bruciate e abbandonate; la missione di San Saba fu distrutta dai Comanche e dai loro alleati. Durante il 1757, gli Apache Lipan furono coinvolti in combattimenti con gli Hasinai. I Lipan parteciparono a una spedizione spagnola contro i Wichita e i Comanche nel 1759, ma furono sconfitti nella battaglia dei villaggi gemelli.\nIl loro territorio andava dal fiume Colorado del Texas al Rio Grande. Due capi di gruppi locali di Lipan avevano un totale di 700 persone nel 1762. Poich\u00e9 esistevano almeno altri 12 gruppi locali, Morris Opler stim\u00f2 che la popolazione fosse di circa 3.000-4.000, stimando che fossero un totale di 6.000 nel 1700.\nGli spagnoli e i Lipan erano spesso in conflitto, poich\u00e9 la Spagna cercava di invadere e colonizzare il territorio del Texas. Gli spagnoli cercarono di contrastare i Lipan attraverso l'alcol, provocando conflitti tra Lipan e Mescalero, rendendoli economicamente dipendenti dai beni commerciali spagnoli e convertendoli attraverso i missionari. Non \u00e8 chiaro se i Lipan abbiano mai vissuto nelle missioni spagnole, ma nel 1767 tutti i Lipan le avevano completamente abbandonate.\nNello stesso anno, il marchese di Rub\u00ed inizi\u00f2 una politica di sterminio dei Lipan dopo che un'epidemia di vaiolo del 1764 aveva decimato la trib\u00f9. Poco dopo, i Lipan si allearono con la Spagna nella lotta contro il loro tradizionale nemico, i Mescalero. L'alleanza si sciolse prima del 1800. Un altro serio nemico dei Lipan erano i Comanche, che si opponevano anche loro ai coloni spagnoli. Molti storici citano l'aggressione Comanche come un fattore che port\u00f2 alla migrazione meridionale dei Lipan. All'inizio del XIX secolo, invece, i Lipan si allearono con i Comanche per attaccare gli spagnoli.\nNel 1869, le truppe messicane di Monterrey furono portate a Zaragoza per eliminare i Lipan accusati di aver causato problemi. Le truppe attaccarono molti accampamenti di Lipan; i sopravvissuti fuggirono verso i Mescalero nel Nuovo Messico.\nDal 1875 al 1876, le truppe dell'esercito degli Stati Uniti intrapresero campagne militari congiunte con l'esercito messicano per eliminare i Lipan dallo stato di Coahuila nel nord del Messico.\nNel 1881, una grande campagna della divisione D\u00edaz dell'esercito messicano (assistita dalle truppe statunitensi) costrinse tutti i Lipan a lasciare Coahuila e Chihuahua.\nLingua.\nLa lingua Lipan Apache \u00e8 una lingua dell'Athabaskan meridionale. Nel 1981, due persone che vivono nella riserva Apache di Mescalero dovevano essere madrelingua. A partire dal 2013, uno sforzo concertato da parte dei membri di lingua lipan che vivono fuori dalla riserva in tutto il Nord America si attiva per mantenere viva la lingua e la cultura tradizionale."}
{"id": "9176976", "revid": "1649409", "url": "https://it.wikipedia.org/wiki?curid=9176976", "title": "Sebasti\u00e1n Chico Mart\u00ednez", "text": "Biografia.\nSebasti\u00e1n Chico Mart\u00ednez \u00e8 nato a Ceheg\u00edn il 12 maggio 1968.\nFormazione e ministero sacerdotale.\nHa studiato ingegneria tecnica industriale presso l'Universit\u00e0 Politecnica di Cartagena.\nNel 1995 \u00e8 entrato nel seminario maggiore diocesano di Cartagena. Ha ottenuto il baccalaureato in teologia presso il Centro di studi teologici \"San Fulgencio\" di Murcia, un istituto affiliato alla Pontificia Universit\u00e0 di Salamanca.\nIl 7 luglio 2001 \u00e8 stato ordinato presbitero per la diocesi di Cartagena nella chiesa parrocchiale di Santa Maria Maddalena a Ceheg\u00edn da monsignor Manuel Ure\u00f1a Pastor. In seguito \u00e8 stato vicario coadiutore della parrocchia San Francesco Saverio a Murcia dal 2001 al 2003; parroco delle parrocchie di San Giacomo maggiore nel quartiere Santa Luc\u00eda di Cartagena e di Sant'Isidoro l'Agricoltore nel quartiere Los Mateos della stessa citt\u00e0 e corresponsabile della pastorale universitaria presso l'Universit\u00e0 Politecnica di Cartagena dal 2003 al 2010; cappellano dell'asilo nido \"San Rafael\" dal 2006 al 2008; cappellano della comunit\u00e0 della Sagrada Familia di Cartagena dal 2007 al 2008; parroco della parrocchia di Nostra Signora del Rosario a Santomera dal 2007 al 2010; arciprete di Cartagena-Est dal 2007 al 2010; vicario episcopale della zona suburbana II di Murcia dal 2010 al 2011; rettore del seminario maggiore \"San Fulgenzio\" e del seminario minore \"San Giuseppe\" di Cartagena dal 2011 e canonico numerario del capitolo della cattedrale di Santa Maria a Cartagena dal 2016.\n\u00c8 stato anche membro della commissione per le attivit\u00e0 di pastorale giovanile dal 2010; membro del consiglio presbiterale dal 2011 al 2015 e membro del collegio dei consultori dal 2016.\nMinistero episcopale.\nIl 20 febbraio 2019 papa Francesco lo ha nominato vescovo ausiliare di Cartagena e titolare di Valliposita. Ha ricevuto l'ordinazione episcopale l'11 maggio successivo nella cattedrale di Santa Maria a Cartagena dal vescovo di Cartagena Jos\u00e9 Manuel Lorca Planes, co-consacranti il cardinale Antonio Ca\u00f1izares Llovera, arcivescovo metropolita di Valencia, e l'arcivescovo Renzo Fratini, nunzio apostolico in Spagna e Andorra.\nHa prestato servizio come vicario generale dal 2019 e delegato per gli istituti di vita consacrata e le societ\u00e0 di vita apostolica dall'11 settembre 2020.\nIl 25 ottobre 2021 lo stesso papa Francesco lo ha nominato vescovo di Ja\u00e9n. Ha preso possesso della diocesi il 27 novembre successivo.\nIn seno alla Conferenza episcopale spagnola \u00e8 membro della commissione per il clero e i seminari dal marzo del 2020. In precedenza \u00e8 stato membro della commissione per i seminari e le universit\u00e0 dal novembre del 2019 al marzo del 2020.\nGenealogia episcopale.\nLa genealogia episcopale \u00e8:"}
{"id": "9176979", "revid": "125689927", "url": "https://it.wikipedia.org/wiki?curid=9176979", "title": "Fronte della Patria", "text": " \nIl Fronte della Patria \u00e8 stata una coalizione politica bulgara di ispirazione comunista e repubblicana formata dal Partito Comunista Bulgaro, dal circolo Zveno, dall'Unione Nazionale Agraria Bulgara e dal Partito Socialdemocratico Operaio Bulgaro. Il fronte si opponeva al governo filo-Asse di Boris III e, nel 1944, organizz\u00f2 un colpo di stato per rovesciare lo zar. Govern\u00f2 la Bulgaria dal 1944 al 1989."}
{"id": "9176992", "revid": "1214201", "url": "https://it.wikipedia.org/wiki?curid=9176992", "title": "Idrottsforeningen Kamraterna", "text": ""}
{"id": "9176997", "revid": "729019", "url": "https://it.wikipedia.org/wiki?curid=9176997", "title": "10,5 cm hrub\u00fd kan\u00f3n vz. 35", "text": "Il 10,5 cm hrub\u00fd kan\u00f3n vzor 35 (in ceco: \"cannone pesante modello 1935 calibro 105 mm\") era un cannone campale pesante cecoslovacco, prodotto dalla \u0160koda. Era il pezzo pi\u00f9 moderno in servizio nell'Esercito cecoslovacco allo scoppio della seconda guerra mondiale.\nStoria e tecnica.\nIl cannone pesante fu sviluppato dall'Istituto tecnico e aeronautico militare a partire dal 1927. La sua forma definitiva fu approvata nel 1931. Nel 1933, il Ministero della difesa nazionale ordin\u00f2 un prototipo che fu consegnato dalla \u0160koda alla fine di novembre del 1934. Dopo impegnativi test e la risoluzione di difetti, il pezzo fu adottato nel 1935 dall'esercito con la denominazione \"10,5 cm hrub\u00fd kan\u00f3n vzor 35\". La Lituania ordin\u00f2 24 pezzi, dei quali solo 4 consegnati prima dell'occupazione della Cecoslovacchia. Dopo l'invasione, i cannoni catturati dalla Germania furono immessi in servizio dalla Wehrmacht con la denominazione 10,5 cm K 35(t). Inoltre la produzione di queste moderne ed efficienti armi continu\u00f2 per i tedeschi nel Protettorato di Boemia e Moravia. Trentasei cannoni rimasti in Slovacchia nel 1939 entrarono in servizio nell'esercito di questa nuova entit\u00e0 statale indipendente.\nIl cannone fu acquistato anche dal Reale Esercito Jugoslavo con la denominazione M.36. Anche questi pezzi, catturati dopo l'invasione della Jugoslavia, vennero riutilizzati come 10,5 cm 339(j).\nIl \"vz. 35\" era un cannone in grado di sparare direttamente su qualsiasi bersaglio a terra. Erano disponibili munizioni ad alto esplosivo, con spoletta a tempo e semi-corazzata. L'affusto, su ruote con robuste pneumatici, era dotato di scudo per i serventi e includeva anche ruote ad alta velocit\u00e0 per il traino meccanizzato. Un esemplare \u00e8 esposto presso il Museo tecnico militare di Le\u0161any."}
{"id": "9176999", "revid": "547034", "url": "https://it.wikipedia.org/wiki?curid=9176999", "title": "Cima Gusaur", "text": "Cima Gusaur (Gos\u00e0ur nella parlata locale), Gusaner nei rapporti militari della Grande Guerra, detto anche Monte Piccolo, \u00e8 una montagna delle Prealpi Bresciane e Gardesane appartenente al gruppo del monte Caplone e con la sua cima, raggiunge i 1.420\u00a0m.s.l.m..\nGeografia fisica.\nSituato nel territorio comunale di Magasa e di Valvestino fa parte del Parco Alto Garda Bresciano. La montagna si presenta nella sua sommit\u00e0 da una lunga cresta di circa 600 metri di direzione nord-sud che collega Cima Rest con monte Camiolo e si eleva longitudinalmente tra la Valle del Droanello e quella del Toscolano. Cima Gusaur \u00e8 caratterizzata da zone boscose nel versante nord ove predomina il faggio mentre nel versante sud-est \u00e8 di aspetto erboso con un pendio ripido, roccioso, degradante a strapiombo nella sottostante valle del Droanello. La cima di cresta \u00e8 erbosa, non segnalata, con degli affioramenti calcarei. A sostegno della passata economia agricola del luogo nel versante nord si notano alcune aie di carbonaie, dette localmente \"gi\u00e0i\", ove si produceva il carbone vegetale commerciato nella Riviera del Garda principalmente per alimentare i forni delle cartiere di Toscolano Maderno e dell'industria metallurgica.\nLa geologia della Cima.\nIl tratto del percorso antico che si snoda da localit\u00e0 Spias lungo il versante nord del Monte, \u00e8 molto ripido e la roccia che forma lo \"scheletro\" della montagna, non coperta dal terreno e dalla vegetazione, affiora qua e l\u00e0 in superficie, intaccata dal passaggio della mulattiera. La roccia presenta una colorazione grigiastra, come sporca, in quanto la sua superficie \u00e8 alterata dal gelo, dalla pioggia e dal sole e spesso \"macchiata\" da colonie di minuscoli licheni. Sotto questa \"crosta\" essa mostra una tinta pi\u00f9 chiara, che conferma la sua appartenenza alle rocce calcaree, ovvero composte prevalentemente dal sale \"carbonato di calcio\" (il notissimo calc\u00e0re). Pi\u00f9 precisamente. queste rocce appartengono al gruppo dei cosiddetti \"Calcari grigi\" ed hanno la bella et\u00e0 di circa 190 milioni di anni. Si sono formate sul fiordo di un antichissimo mare in seguito al progressivo deposito di particelle minerali trasportate nel mare dai corsi d'acqua. Questo processo \u00e8 durato milioni di anni ed ha subito frequenti interruzioni e variazioni, che oggi sono testimoniate dalla struttura stratificata della roccia, ovvero dalla presenza di strati sovrapposti. Dopo la pietrificazione del deposito di sedimenti, la roccia \u00e8 stata spinta verso l'alto dalle immani forze che hanno creato le Alpi, per cui gli strati hanno in parte perduto l'originaria disposizione orizzontale.\nOrigine del nome.\nL'origine del parola \u00e8 completamente sconosciuta e potrebbe derivare dalla morfologia del terreno mentre l'Enciclopedia Bresciana di Antonio Fappani e Arnaldo Gnaga nel suo \"Vocabolario topografico-toponomastico della provincia di Brescia\" ipotizzano un collegamento del toponimo al nome dialettale lombardo \"g\u00fcsa\" che significa scoiattolo, anche se localmente questo animale viene chiamato \"sgherart\" o \"sgrat\". Nell'\"Atlas Tyrolensis\" del cartografo Peter Anich, stampato a Vienna nel 1774, che \u00e8 la prima carta geografica dettagliata della Contea del Tirolo, non viene indicato cos\u00ec pure nella carta geografica della Contea di Lodrone del XVIII secolo. Altres\u00ec la carta geografica austriaca del Tirolo del 1800 menziona la Cima Gusaur e tra parentesi riporta il secondo nome di Monte Piccolo, nome totalmente estraneo alla conoscenza della popolazione locale.\nStoria.\n1511, la grande divisione di pascoli e boschi dei monti Camiolo, Tombea, Dos di Sas e della costa di Ve.\nLo studio compiuto da don Mario Trebeschi , ex parroco di Limone del Garda, di una sgualcita e a tratti illeggibile pergamena conservata presso l\u2019Archivio Parrocchiale di Magasa, port\u00f2 a conoscenza dell\u2019intensivo sfruttamento dei pascoli d\u2019alpeggio, dei boschi, delle acque torrentizie in Val Vestino che fu spesso causa di interminabili e astiose liti fra le sei comunit\u00e0. In special modo nelle zone contese dei monti Tombea e Camiolo; ognuna di esse rivendicava, pi\u00f9 o meno fortemente, antichi diritti di possesso o transito, con il risultato che il normale e corretto uso veniva compromesso da continui sconfinamenti di mandrie e tagli abusivi di legname. Pertanto agli inizi del Cinquecento, onde evitare guai peggiori, si arriv\u00f2 in due fasi successive con l\u2019arbitrariato autorevole dei conti Lodron ad una spartizione di questi luoghi tra le varie ville o \u201ccommunelli\u201d. Infatti questi giocarono un ruolo attivo nella vicenda, persuadendo energicamente le comunit\u00e0 alla definitiva risoluzione del problema con la sottoscrizione di un accordo che fosse il pi\u00f9 equilibrato possibile, tanto da soddisfare completamente ed in maniera definitiva le esigenti richieste delle numerose parti in causa. Il 5 luglio del 1502 il notaio Delaido Cadenelli della Valle di Scalve redigeva a Turano sotto il portico adibito a cucina della casa di un tale Giovanni, un atto di composizione tra Armo e Magasa per lo sfruttamento consensuale della confinante valle di Cablone (nel documento Camlone, situata sotto il monte Cortina). Erano presenti i deputati di Armo: Bartolomeo, figlio di Faustino, e Stefenello, figlio di Lorenzo; per Magasa: Antoniolo, figlio di Giovanni Zeni, e Viano, figlio di Giovanni Bertolina. Fungevano da giudici d\u2019appello i conti Francesco, Bernardino e Paride, figli del sopra menzionato Giorgio, passati alla storia delle cronache locali di quei tempi, come uomini dotati di una ferocia sanguinaria. Il 31 ottobre del 1511 nella canonica della chiesa di San Giovanni Battista di Turano, Bartolomeo, figlio del defunto Stefanino Bertanini di Villavetro , notaio pubblico per autorit\u00e0 imperiale, stipulava il documento della pi\u00f9 grande divisione terriera mai avvenuta in Valle, oltre un terzo del suo territorio ne era interessato. Un primo accordo era gi\u00e0 stato stipulato il 5 settembre del 1509 dal notaio Girolamo Morani su imbreviature del notaio Giovan Pietro Samuelli di Liano, ma in seguito all\u2019intervento di alcune variazioni si era preferito, su invito dei conti Bernardino e Paride, revisionare completamente il tutto e procedere cos\u00ec ad una nuova spartizione. Alla presenza del conte Bartolomeo, figlio del defunto Bernardino, venivano radunati come testimoni il parroco Bernardino, figlio del defunto Tommaso Bertolini, Francesco, figlio di Bernardino Piccini, tutti e due di Gargnano, il bergamasco Bettino, figlio del defunto Luca de Medici di San Pellegrino, tre procuratori per ogni Comune, ad eccezione di quello di Bollone che non faceva parte della contesa (per Magasa presenziavano Zeno figlio del defunto Giovanni Zeni, Pietro Andrei, Viano Bertolini), e si procedeva solennemente alla divisione dei beni spettanti ad ogni singolo paese. A Magasa veniva attribuita la propriet\u00e0 del monte Tombea fino ai prati di Fondo comprendendo l\u2019area di pertinenza della malga Alvezza e l\u2019esclusiva di tutti i diritti di transito; una parte di territorio boscoso sulla Cima Gusaur e sul dosso delle Apene a Camiolo, in compenso pagava 400 lire planet alle altre comunit\u00e0 come ricompensa dei danni patiti per la privazione dei sopraddetti passaggi montani. Alcune clausole stabilivano espressamente che il ponte di Nangone (Vangone o Nang\u00f9 nella parlata locale) doveva essere di uso comune e che lungo il greto del torrente Toscolano si poteva pascolare liberamente il bestiame e usarne l\u2019acqua per alimentare i meccanismi idraulici degli opifici. Al contrario il pascolo e il taglio abusivo di piante veniva punito severamente con una multa di 10 soldi per ogni infrazione commessa. \nAlla fine dopo aver riletto il capitolato, tutti i contraenti dichiaravano di aver piena conoscenza delle parti di beni avute in loro possesso, di riconoscere che la divisione attuata era imparziale e di osservare rispettosamente gli statuti, gli ordini, le provvisioni e i decreti dei conti Lodron, signori della comunit\u00e0 di Lodrone e di quelle di Val Vestino. Poi i rappresentanti di Armo, Magasa, Moerna, Persone e Turano giuravano, avanti il conte Bartolomeo Lodron, toccando i santi vangeli, di non contraffarre e contravvenire la presente divisione terriera e, con il loro atto, si sottoponevano al giudizio del foro ecclesiastico e ai sacri canoni di Calcedonia.\nI primi giorni della Grande Guerra. L'avanzata dei bersaglieri italiani.\nCima Gusaur e Cima Manga in Val Vestino facevano parte fin dall'inizio della Grande Guerra dell' Impero Austro-Ungarico e furono conquistate dai bersaglieri italiani del 7\u00b0 Reggimento nel primo giorno del conflitto, il 24 maggio 1915, sotto la pioggia. In vista dell\u2019entrata in guerra del Regno di Italia contro l\u2019Impero austro-ungarico, il Reggimento fu mobilitato sull\u2019Alto Garda occidentale, inquadrato nella 6\u00aa Divisione di fanteria del III Corpo d\u2019Armata ed era composto dai Battaglioni 8\u00b0, 10\u00b0 e 11\u00b0 bis con l'ordine di raggiungere in territorio ostile la prima linea Cima Gusaner (Gusaur)-Cadria e poi quella Bocca di Cablone-Cima Tombea-Monte Caplone a nord.\nIl 20 maggio i tre Battaglioni del Reggimento partendo dalla caserma \"Magnolini\" di Gargnano raggiunsero Liano e Costa di Gargnano, Gardola a Tignale e Passo Puria a Tremosine in attesa dell\u2019ordine di avanzata verso la Val Vestino. Il 24 maggio i bersaglieri avanzarono a Droane verso Bocca alla Croce sul monte Camiolo, Cima Gusaur e l'abitato di Cadria, disponendosi sulla linea che da monte Puria va a Dosso da Crus passando per Monte Caplone, Bocca alla Croce e Cima Gusaur.\nLo stesso 24 maggio, da Cadria, il comandante, il colonnello Gianni Metello, segnal\u00f2 al Comando del Sottosettore delle Giudicarie che non si trovavano traccia, n\u00e9 si sapeva, di lavori realizzati in Valle dal nemico, le cui truppe si erano ritirate su posizioni tattiche al di l\u00e0 di Val di Ledro. Evidenziava che nella zona, priva di risorse, con soltanto vecchi, donne e fanciulli, si soffriva la fame. Il giorno seguente raggiunsero il monte Caplone ed il monte Tombea senza incontrare resistenza. \nIl 27 maggio occuparono pi\u00f9 a nord Cima spessa e Dosso dell\u2019Orso, da dove potevano controllare la Val d\u2019Ampola, e il 2 giugno Costone Santa Croce, Casetta Zecchini sul monte Calva, monte Tremalzo e Bocchetta di Val Marza. Il 15 giugno si disposero tra Santa Croce, Casetta Zecchini, Corno Marogna e Passo Gattum; il 1\u00b0 luglio tra Malga Tremalzo, Corno Marogna, Bocchetta di Val Marza, Corno spesso, Malga Alta Val Schinchea e Costone Santa Croce. Il 22 ottobre il 10\u00b0 Battaglione entr\u00f2 in Bezzecca, Pieve di Ledro e Locca, mentre l\u201911\u00b0 bis si dispose sul monte Tremalzo. Nel 1916 furono gli ultimi giorni di presenza dei bersaglieri sul fronte della Val di Ledro: tra il 7 e il 9 novembre i battaglioni arretrarono a Storo e di l\u00e0 a Vobarno per proseguire poi in treno verso Cervignano del Friuli e le nuove destinazioni.\nNatura.\nLa ricerca malacologica.\nLo studio della fauna malacologia di Alberto Girod si interess\u00f2 negli anni Settanta del secolo scorso alla distribuzione del carattere \"Costulazione\" dell'Helicigona (Chilostoma) cingulata gobanzi (Fraunfeld), scoprendo delle stazioni distribuite nella Val Vestino di questo mollusco precisamente sul fondo della media Valle del Toscolano, sulle pendici dei monti Magno, Fassane, Penni, lungo la Valle dei Mulini fino a Bollone, a Capovalle, nella valle del torrente Droanello, sulla Cima Gusaur, sui fianchi della Val Vestino fino a Turano, nella valle del Torrente Magasino fino al Ponte al Castello di Magasa.\nLa pratica delle carbonaie.\nSul pendio nord del monte sono presenti alcune e antiche aie carbonili simbolo di una professione ormai scomparsa da decenni. Quella della carbonaia, pojat in dialetto locale, era una tecnica molto usata in passato in gran parte del territorio alpino, subalpino e appenninico, per trasformare la legna, preferibilmente di faggio, ma anche di abete, carpino, larice, frassino, castagno, cerro, pino e pino mugo, in carbone vegetale. I valvestinesi erano considerati degli esperti carbonai, carbon\u00e8r cos\u00ec venivano chiamati, come risulta anche dagli scritti di Cesare Battisti. I primi documenti relativi a questa professione risalgono al XVII secolo, quando uomini di Val Vestino richiedevano alle autorit\u00e0 della Serenissima i permessi sanitari per potersi recare a Firenze e a Venezia. Essi esercitarono il loro lavoro non solo in Italia ma anche nei territori dell'ex impero austro-ungarico, in special modo in Bosnia Erzegovina, e negli Stati Uniti d'America di fine Ottocento a Syracuse-Solvay. \nNonostante questa tecnica abbia subito piccoli cambiamenti nel corso dei secoli, la carbonaia ha sempre mantenuto una forma di montagnola conica, formata da un camino centrale e altri cunicoli di sfogo laterali, usati con lo scopo di regolare il tiraggio dell'aria. Il procedimento di produzione del carbone sfrutta una combustione imperfetta del legno, che avviene in condizioni di scarsa ossigenazione per 13 o 14 giorni. Queste piccole aie, dette localmente ajal, jal o gial, erano disseminate nei boschi a distanze abbastanza regolari e collegate da fitte reti di sentieri. Dovevano trovarsi lontane da correnti d'aria ed essere costituite da un terreno sabbioso e permeabile. Molto spesso, visto il terreno scosceso dei boschi, erano sostenute da muri a secco in pietra e nei pressi il carbonaio vi costruiva una capanna di legno per riparo a s\u00e9 e alla famiglia. In queste piazzole si ritrovano ancor oggi dei piccoli pezzi di legna ancora carbonizzata. Esse venivano ripulite accuratamente durante la preparazione del legname. \nA cottura ultimata si iniziava la fase della scarbonizzazione che richiedeva 1-2 giorni di lavoro. Per prima cosa si doveva raffreddare il carbone con numerose palate di terra. Si procedeva quindi all'estrazione spegnendo con l'acqua eventuali braci rimaste accese. La qualit\u00e0 del carbone ottenuto variava a seconda della bravura ed esperienza del carbonaio, ma anche dal legname usato. Il carbone di ottima qualit\u00e0 doveva \"cantare bene\", cio\u00e8 fare un bel rumore. Infine il carbone, quando era ben raffreddato, veniva insaccato e trasportato dai mulattieri verso la Riviera del Garda per essere venduto ai committenti. Di questo carbone si faceva uso sia domestico che industriale e la pratica cadde in disuso in Valle poco dopo la seconda guerra mondiale soppiantato dall'uso dell'energia elettrica, del gasolio e suoi derivati .\nLa pozza d'abbeverata del \"Gos\u00e0ur\".\nLa pozza presente nel versante nord del Monte, detta \"lav\u00e0c del Gos\u00e0ur\", sita nei pressi del sentiero di collegamento, ha un ruolo fondamentale per il mantenimento della rimanente attivit\u00e0 pascoliva dell\u2019area legata all'alpeggio di malga Corva, ma anche per la tutela della biodiversit\u00e0 degli habitat e delle specie, anfibi in particolare, che attraverso questi specchi d\u2019acqua possono trovare un luogo ideale per la loro riproduzione.\nLa tradizione locale riporta che, data la mancanza nella zona di sorgenti e corsi d'acqua, la pozza esistesse da secoli e la tecnica per realizzarla consistesse in uno scavo manuale nell'area di impluvio del pendio della montagna per facilitare il successivo riempimento con la raccolta naturale dell'acqua piovana, di percolazione o dello scioglimento della neve.\nIl problema principale incontrato dai contadini consisteva nell'impermeabilizzazione del fondo: spesso il semplice calpestio del bestiame, con conseguenze compattazione del suolo, non era sufficiente a garantire la tenuta dell'acqua a causa del basso contenuto in argilla del terreno presente, per cui era necessario distribuire sul fondo uno strato di buon terreno argilloso reperito nelle immediate vicinanze. Ma ci\u00f2 non essendo possibile causa la diversit\u00e0 del terreno, sul fondo veniva compattato uno spesso strato di terra e fogliame di faggio, in grado di costituire un feltro efficace a trattenere l'acqua. Per garantire un sufficiente apporto di acqua necessario al riempimento della pozza, o per incrementarlo, spesso era necessario realizzare piccole canalizzazioni superficiali, scavate lungo il versante adiacente per intercettarne anche una modesta quantit\u00e0. La manutenzione periodica, di norma annuale prima della monticazione, consisteva principalmente nell'asporto del terreno scivolato all'interno per il continuo calpestio del bestiame in abbeverata e dell'insoglio della fauna selvatica. Si provvedeva inoltre alla ripulitura della vegetazione acquatica per mantenere la funzionalit\u00e0 della pozza evitando che vi si accrescesse eccessivamente all'interno accelerandone il naturale processo di interramento.\nIn queste fasi veniva posta particolare attenzione in quanto si correva il rischio di rompere la continuit\u00e0 dello strato impermeabile e comprometterne la funzionalit\u00e0; si preferiva ad esempio non rimuovere eventuali massi presenti sul fondo.\nLa pozza caduta in disuso da decenni, fu rimaneggiata dall'ERSAF Lombardia nel 2014-2020 con il \"progetto recupero pozze di abbeverata\" . Essa \u00e8 stata progettate per consentire nuovamente al bestiame e ai selvatici di accedervi anche fino al fondo della pozza quando l\u2019acqua \u00e8 poca.\nPanorama.\nNei giorni sereni si gode un panorama eccezionale; a nord della Val Vestino, la valle del Droanello, Cadria e Droane, Cima Rest, il monte Tombea e il monte Caplone; a ovest il monte Denai, il monte Stino, il monte Cingla, le montagne della Valle Sabbia e del Maniva e gli abitati di Moerna, il Turano, Armo, Persone e Capovalle; a sud il monte Camiolo, il monte Vesta, il monte Carzen e il monte Manos con l'abitato di Bollone, e pi\u00f9 gi\u00f9 lo sguardo coglie il monte Denervo, il monte Comer e il monte Pizzocolo e la parte meridionale del lago di Garda con la penisola di Sirmione; ad est \u00e8 invece possibile osservare le montagne della Puria e la dorsale del monte Baldo con il monte Altissimo di Nago.\nAccessi.\nLa Cima \u00e8 raggiungibile solamente a piedi, in circa 3 chilometri e un'ora di tempo, su strada forestale prima e sentiero poi, partendo dal parcheggio di Cima Rest a 1.208 m. fino alla localit\u00e0 Spias. Qui seguendo un ripido sentiero, superata la pozza di abbeverata si raggiunge la Selletta del Gusaur a 1.350 m. Qui lasciando il sentiero che conduce in discesa al monte Camiolo, si impegna sulla sinistra un tracciato di cresta che conduce sulla vetta in circa 15 minuti."}
{"id": "9177000", "revid": "599013", "url": "https://it.wikipedia.org/wiki?curid=9177000", "title": "Henry Gujer", "text": "Carriera.\nCon la ha disputato i Giochi olimpici di Londra 1948 e due edizioni dei Campionati europei (1946, 1951)."}
{"id": "9177001", "revid": "76963", "url": "https://it.wikipedia.org/wiki?curid=9177001", "title": "Jules Louis Lewal", "text": "Biografia.\nNacque a Parigi il 13 dicembre 1823, figlio di Fran\u00e7ois Charles Gabriel Joseph, un consigliere alla Corte dei conti, e della signora Louise Rose \u00c9poigny. Nel 1841 entr\u00f2 presso l'\u00c9cole sp\u00e9ciale militaire de Saint-Cyr, \"Promotion de la N\u00e9cessit\u00e9\", come borsista, uscendone nel 1843 con il grado di sottotenente, assegnato all'arma di fanteria, per entrare subito presso la Scuola ufficiali di stato maggiore. Tenente nel 1846, fu promosso capitano nel 1848 e poi mandato a prestare servizio in Algeria. Nel 1854 fu dapprima deputato alla direzione degli affari indigeni nella provincia di Algeri, dirigendo l'ufficio di Blida. Le 26 giugno, durante la spedizione nella grande Cabilia, fu ferito da una pallottola a una gamba mentre cercava di rimuove il corpo di un sottufficiale morto, e per questo fu decorato con la Croce di Cavaliere della Legion d'onore. Fu poi comandante superiore della circoscrizione di Dellys nel 1856, e poi di quella di Soukharas, sulla frontiera con la Tunisia. Qui realizz\u00f2 un piccolo paese e partecip\u00f2 alle colonne dell'Est (citato per la sua condotta nei combattimenti del 16 e 17 ottobre 1956, e poi di nuovo nel 1858 per il suo comportamento durante gli incendi).\nMaggiore nel 1859, in quell'anno prese parte alla campagna d'Italia come aiutante di campo del maresciallo di Francia Fran\u00e7ois Certain de Canrobert, e poi, dopo la fine delle ostilit\u00e0, prest\u00f2 servizio presso lo stato maggiore dell'Arm\u00e8e de occupation e fu membro segretario della commissione che doveva delimitare i nuovi confini tra la Francia e il Regno di Sardegna.\nDal 1862 prende parte spedizione in Messico dove fu promosso tenente colonnello nel 1863. Si distingue durante l'assedio di Puebla e poi, come capo di stato maggiore della 1\u00aa Divisione (generale Armand Alexandre de Castagny) del Corpo di spedizione, nella spedizione su Monterey, nel deserto di Salado, nella marcia su Durango e nella spedizione su Sonora. Di ritorno in Francia fu capo di stato maggiore della 4e Division d'Infanterie di stanza a Ch\u00e2lons e poi, nel 1867, capo di stato maggiore del corpo di spedizione inviato a Roma in appoggio militare allo Stato Pontificio.\nNel febbraio 1868 il Maresciallo Adolphe Niel, Ministro della guerra, lo volle al ministero come capo del Deuxi\u00e8me Bureau.\nColonnello nel 1868, partecip\u00f2 poi alla guerra franco-prussiana (1870-1871) in servizio presso lo stato maggiore dell'Arm\u00e9e du Rhin del generale Fran\u00e7ois Achille Bazaine, venendo poi preso prigioniero di guerra ed internato a Metz. Tra il 1871 e il 1873 fu impegnato attivamente nella riorganizzazione dell'esercito, dando alle stampe importanti libri di tattica militare, e nel 1873, nominato CEMA del 15e Corps d'Arm\u00e9e, si occup\u00f2 dell'organizzazione della grandi manovre del 1875.\nGenerale di brigata nel 1874, presiedette alla creazione, poi dirigendola dal 1877 al 1880, della \u00c9cole militaire sup\u00e9rieure. Promosso generale di divisione nel 1880, comand\u00f2 la 24e Division d'Infanterie (24e DI) a partire dal mese di luglio. Dal 1881 al 1883 fu comandante della 33e Division d'Infanterie (33e DI), e dal 13 marzo 1883 al 1885 del 17e Corps d'Arm\u00e9e, distinguendosi durante la grandi manovre del 1884 ed entrando come membro del Conseil sup\u00e9rieur de la guerre e del Comitato alla Difesa il 4 marzo 1884. Divenuto Ministro della Guerra nel governo presieduto da Jules Ferry, ricopr\u00ec tale incarico dal 3 gennaio al 5 aprile 1885. Dal giugno di quell'anno pass\u00f2 al comando del 10e Corps d'Arm\u00e9e, e dal 1887 del 2e Corps d'Arm\u00e9e. Lasci\u00f2 il servizio attivo il 23 giugno 1888.\nDecorato con la Gran Croce della Legion d'onore e ammesso a far parte dell'Accademia reale militare di Svezia, si spense a Senlis (Oise) il 22 gennaio 1908. Dopo le esequie preso la Cattedrale di Senlis il suo corpo fu successivamente tumulato presso il Cimitero centrale di Tolone."}
{"id": "9177003", "revid": "339392", "url": "https://it.wikipedia.org/wiki?curid=9177003", "title": "Facebook (azienda)", "text": ""}
{"id": "9177005", "revid": "1318658", "url": "https://it.wikipedia.org/wiki?curid=9177005", "title": "Carl Bj\u00f6rk", "text": "Carriera.\nLa prima presenza in un campionato non giovanile la colleziona nel 2016, quando scende in campo in un'occasione con l'Ume\u00e5 FC, squadra della sua citt\u00e0 natale che all'epoca militava in Division 1.\nA fine stagione entra a far parte delle giovanili dell'. Per l'intera stagione 2017 viene girato in prestito in Division 2 al , squadra dilettantistica anch'essa con sede nella cittadina di Norrk\u00f6ping. Il prestito alla formazione bianconera viene poi esteso sia all'intera stagione 2018 (che vede il Sylvia conquistare la promozione in Division 1) che all'intera stagione 2019.\nBj\u00f6rk debutta in Allsvenskan con la maglia dell' il 14 giugno 2020, subentrando nell'incontro vinto 2-1 contro il . Complessivamente colleziona quattro presenze tra la prima e la sesta giornata, poi a luglio disputa una partita nuovamente con la maglia del Sylvia, quindi ad agosto l'IFK Norrk\u00f6ping lo gira in prestito al (campionato di Superettan) fino al termine della stagione.\nIl 2 maggio 2021, alla seconda partita da titolare in Allsvenskan, realizza la sua prima rete nella massima serie svedese, firmando la rete del temporaneo 2-0 nella vittoria sul campo dell'.\nStatistiche.\nPresenze e reti nei club.\n\"Statistiche aggiornate al 28 ottobre 2021.\""}
{"id": "9177006", "revid": "455046", "url": "https://it.wikipedia.org/wiki?curid=9177006", "title": "Patrimoni dell'umanit\u00e0 dell'Indonesia", "text": "I patrimoni dell'umanit\u00e0 dell'Indonesia sono i siti dichiarati dall'UNESCO come patrimonio dell'umanit\u00e0 in Indonesia, che \u00e8 divenuta parte contraente della Convenzione sul patrimonio dell'umanit\u00e0 il 6 luglio 1989.\nAl 2021 i siti iscritti nella Lista dei patrimoni dell'umanit\u00e0 sono nove, mentre diciannove sono le candidature per nuove iscrizioni. I primi quattro siti iscritti nella lista sono stati nel 1991 i complessi del tempio di Borobudur, i complessi del tempio di Prambanan, il Parco nazionale di Komodo e il Parco nazionale di Ujung Kulon, durante la quindicesima sessione del comitato del patrimonio mondiale. Gli altri siti furono aggiunti nel 1996, 1999, 2004, 2012 e 2019. Cinque siti sono considerati culturali, secondo i criteri di selezione, e quattro naturali. Un sito, il patrimonio della foresta tropicale di Sumatra, \u00e8 stato iscritto nella Lista dei patrimoni dell'umanit\u00e0 in pericolo il 22 giugno 2011, a causa dei rischi causati da bracconaggio, disboscamento illegale, espansione delle colture e costruzione di strade."}
{"id": "9177008", "revid": "123741456", "url": "https://it.wikipedia.org/wiki?curid=9177008", "title": "Meri Arabidze", "text": "Carriera.\nGiovanili e Juniores.\nHa vinto il Mondiale giovanile in tre fasce d'et\u00e0: Under 10 Femminile nel 2004, U12F nel 2005 e U18F nel 2011. Ha inoltre ottenuto tre successi nel Campionato Europeo giovanile: U10F nel 2004, U12F nel 2006 e U14F nel 2008.\nRisultati individuali.\nHa vinto il Torneo G, evento a girone all'italiana riservato a studentesse, del \"Moscow Open\" 2014.\nHa raggiunto i quarti di finale del Mondiale femminile 2015: dopo aver superato Elisabeth P\u00e4htz, Yaniet Marrero Lopez e Viktorija \u010cmilyt\u0117 \u00e8 stata eliminata da Dronavalli Harika.\nNazionale.\nHa fatto parte della rappresentativa nazionale femminile che ha vinto il Mondiale a squadre 2015, competizione che l'ha vista inoltre ottenere l'Oro individuale come 3\u00aa scacchiera.\nHa giocato per la nazionale anche nel Europeo a squadre femminile nelle edizioni di Varsavia 2013 e Reykjav\u00edk 2015, ottenendo un bronzo di squadra nel 2015.\nClub.\n\u00c8 stata 4\u00aa scacchiera per la \"Kutaisi\" nel Campionato georgiano per squadre di club femminile del 2015, nel quale la squadra ha ottenuto il bronzo."}
{"id": "9177012", "revid": "300067", "url": "https://it.wikipedia.org/wiki?curid=9177012", "title": "Stanislav Vykydal", "text": "Carriera.\nCon la ha disputato i Campionati europei del 1951, vincendo la medaglia d'argento."}
{"id": "9177015", "revid": "923674", "url": "https://it.wikipedia.org/wiki?curid=9177015", "title": "Mariano La Via", "text": "Biografia.\nFiglio del nobile Mariano \"senior\" e di Alfonsina Bonelli \u2013 discendente dell'antica famiglia aristocratica dei La Via della citt\u00e0 di Nicosia, dal 1860 al 1927, territorio della provincia di Catania \u2013, Mariano Vincenzo La Via si laure\u00f2 in giurisprudenza all'Universit\u00e0 di Palermo. Fu amico e sodale collaboratore di Giuseppe Pitr\u00e8, storico di folclore e di tradizioni popolari in Sicilia; vicesegretario (1890) dell'Archivio storico siciliano, organo della Societ\u00e0 Siciliana per la Storia Patria di Palermo, del quale Pitr\u00e8 fu fra l'altro consigliere.\nFu socio e vicebibliotecario del \u00abCircolo giuridico\u00bb di Palermo, presieduto da Luigi Sampolo. Nel 1891 partecip\u00f2 alle selezioni del concorso per la cattedra di Diritto amministrativo e Scienza dell'amministrazione nella R. Universit\u00e0 di Siena. Nel 1896 venne ringraziato nel volume di Pitr\u00e8, \"Medicina popolare siciliana\" (pagg. XVII-XVII, nota 2), per le aree di sua competenza (Nicosia e Nissoria).\nMunito di una buona conoscenza linguistica, La Via divulg\u00f2 due dei suoi scritti pioneristici che il glottologo Giacomo De Gregorio accolse come fondamentali per la conoscenza del \"niconosiano\", oggi una minoranza etno-linguistica di interesse nazionale. Negli \u00abStudi glottologici italiani\u00bb appaiono, infatti, nel 1899 un saggio sul \"Vocalismo del dialetto galloitalico di Nicosia in Sicilia\", e nel 1901 il saggio complementare su \"Il consonantismo del dialetto galloitalico\", ricostruendo le origini delle prime colonie lombarde in Sicilia. Raccolse e studi\u00f2 originali documenti del vernacolo nicosiano, alla ricerca di proverbi, novelle, giochi tradizionali, usi popolari, motti satirici e burleschi, testimonianze puntualmente riportate nei suoi scritti.\nNon mancano, tuttavia, taluni problemi intorno ai primi scritti del 1886: infatti, secondo il linguista Carmelo C. Trovato dell'Universit\u00e0 di Catania, curatore del quinto volume del \"Vocabolario Siciliano (Si-Z)\" (2002), le raccolte di La Via relative al dialetto di Nicosia \u2013 in totale 118 proverbi e 13 modi di dire \u2013 sono dotate della traduzione italiana, ma sono piuttosto approssimative le trascrizioni del dialetto. Successivamente, il poeta Carmelo La Giglia (1862-1922) gli dedicher\u00e0 la sua raccolta di poesie \"Musa Vernacola\", pubblicata nel 1908. \nLa Via ebbe una rapida ascesa politica. Dapprima, negli anni 1902 e 1903, ricopr\u00ec l'incarico di Ispettore per i Monumenti e gli scavi di antichit\u00e0 del circondario di Nicosia. Quindi, fu membro effettivo del Consiglio Provinciale catanese nel 1905. Nello stesso anno fu nominato \u00abprosindaco\u00bb di Nicosia. Fu, inoltre, per alcuni anni (1905-1909), il direttore responsabile della testata giornalistica \"L'Eco dei Monti\", settimanale di Nicosia e del circondario, particolarmente polarizzato sulle sorti del tratto ferroviario Patern\u00f2-Nicosia e sul fenomeno migratorio. Assunse, fra l'altro, l'incarico di presidente del \"Consorzio agrario cooperativo\" di Nicosia, istituito nel 1907.\nPi\u00f9 tardi, ricopr\u00ec la carica di deputato del Regno d'Italia nel 1909 e nel 1913 per due legislature consecutive, eletto nel circondario di Nicosia. Una scelta non casuale: fu il deputato uscente on. Angelo Majorana Calatabiano, professore universitario e Ministro, a preferire il collegio di Ragusa, lasciando vacante il collegio di Nicosia.\nFra i suoi 6 figli nati dal matrimonio con Aurora Pantano \u2013 nipote del ministro Edoardo Pantano\u2013, il primogenito Vincenzo La Via, allievo di Giovanni Gentile, divenne un filosofo rosminiano.\nOpere.\nNelle pubblicazioni a stampa era solito comparire con il nome di \u00ab\"Mariano La Via Bonelli\"\u00bb:"}
{"id": "9177017", "revid": "767487", "url": "https://it.wikipedia.org/wiki?curid=9177017", "title": "Un sogno per pap\u00e0", "text": "Un sogno per pap\u00e0 (\"Fourmi\") \u00e8 un film del 2018 diretto da Julien Rappeneau.\nDistribuzione.\nIl film \u00e8 stato distribuito in Italia dal 5 dicembre 2019."}
{"id": "9177020", "revid": "125719620", "url": "https://it.wikipedia.org/wiki?curid=9177020", "title": "The Butcher", "text": "The Butcher \u00e8 un film del 2009 diretto da Jesse V. Johnson.\nTrama.\nMerle Hench, ex pugile, lavora da pi\u00f9 di vent'anni come scagnozzo del gangster Murdoch, capo di un gruppo mafioso di San Fernando. Merle passa le sue giornate a spaccare teste e a riscuotere debiti, sempre freddo e calmo, fino a quando non si prende la colpa scagionando il suo capo.\nEssendo sopravvissuto a tutte le prove, Hench si guadagna il suo soprannome, \"The Butcher\" (il macellaio), in una missione di vendetta."}
{"id": "9177052", "revid": "224230", "url": "https://it.wikipedia.org/wiki?curid=9177052", "title": "Kampfbund gegen den Faschismus", "text": "Il Kampfbund gegen den Faschismus (Lega di combattimento contro il fascismo) era un'organizzazione del Partito Comunista di Germania (KPD), fondata nel 1930 ed esistita fino all'instaurazione del regime nazista nel 1933.\nStoria.\nIl Kampfbund fu fondato come erede dell'ala paramilitare del partito Roter Frontk\u00e4mpferbund (RFB), bandita a seguito del maggio di sangue del 1929 e attiva solo come organizzazione illegale clandestina. La fondazione del Kampfbund rappresent\u00f2 anche una reazione all'emergere delle formazioni di difesa (Schufos) del Reichsbanner Schwarz-Rot-Gold, organizzazione paramilitare delle forze repubblicana egemonizzata dal Partito Socialdemocratico di Germania (SPD). In contrasto con l'organizzazione di autodifesa del KPD fondata nel 1931, ai membri del Kampfbund non era permesso portare armi. Il compito del Kampfbund era infatti quello di affrontare i nazionalsocialisti in modo aperto e legale.\nIl Kampfbund era presieduto dal dirigente comunista Hermann Remmele e aveva come organo di stampa il quotidiano \"Die Fanfare\". Contava circa membri ed era articolato in 1658 gruppi locali e 109 squadroni operativi. Le dimensioni dell'organizzazione erano quindi largamente inferiori a quelle del Reichsbanner, i cui membri erano circa un milione.\nIn virt\u00f9 della tattica del fronte unico \"dal basso\", l'organizzazione avrebbe dovuto coinvolgere tanto gli operai comunisti quanto quelli socialdemocratici. Tuttavia, data la difficolt\u00e0 di conquistare i lavoratori non comunisti, nel 1932 la dirigenza dell'organizzazione dichiar\u00f2: \u00abNelle sue attuali condizioni politiche e organizzative, il Kampfbund non \u00e8 in alcun modo in grado di far fronte alle richieste che la lotta di classe nel suo insieme ci pone\u00bb.\nDopo la formazione del Fronte di ferro da parte di Reichsbanner, SPD, sindacati e altre organizzazioni, il KPD fond\u00f2 l'Antifaschistische Aktion (Azione antifascista), imperniata intorno al Kampfbund.\nDopo la conquista del potere da parte dei nazisti, alcuni membri continuarono l'attivit\u00e0 del Kampfbund nell'illegalit\u00e0 e molti di essi furono imprigionati o uccisi."}
{"id": "9177054", "revid": "76963", "url": "https://it.wikipedia.org/wiki?curid=9177054", "title": "Jamie Anderson (attore)", "text": "Biografia.\nJamie Anderson \u00e8 nato il 17 dicembre 1989 a Rapid City, nel Dakota del Sud.\nHa esordito come attore nel 1995 in un episodio della serie \"General Hospital\". Dopo anni di inattivit\u00e0 \u00e8 tornato a recitare nel 2006 nel film \"The Contract\" al fianco di John Cusack e Morgan Freeman.\nIn seguito ha recitato in alcuni film come \"The Kid\" (2010) ed \"Indigenous\" (2014) ed in alcune serie televisive."}
{"id": "9177064", "revid": "2181929", "url": "https://it.wikipedia.org/wiki?curid=9177064", "title": "Milo Navasa", "text": "Biografia.\nNato a Venezia, si trasfer\u00ec da giovane con la famiglia a Verona. Il 13 dicembre 1944 venne arrestato nella propria abitazione insieme al padre Augusto, esponente dell'antifascismo locale. In un'intervista del 2000 specific\u00f2 che data la giovane et\u00e0 non era personalmente coinvolto in alcun tipo di attivit\u00e0 politica, ma fin\u00ec comunque internato nel lager di Bolzano fino alla fine della guerra. Dopo la Liberazione, torn\u00f2 a piedi fino a Verona. Il padre mor\u00ec invece a Gusen, sottocampo del campo di concentramento di Mauthausen, e nel 2006 Milo Navasa ricevette in suo nome la medaglia della citt\u00e0 di Verona\nNel dopoguerra si diede all'arrampicata, diventando un importante esponente dell'alpinismo dolomitico. Nel 1956 super\u00f2 l'esame di Istruttore Nazionale di Roccia. Nel corso della sua carriera apr\u00ec numerose vie, in particolare sulle Dolomiti, fu accademico del Cai e maestro di arrampicata per generazioni di giovani veronesi. Tra le realizzazione pi\u00f9 note la via Verona aperta sul \u201cRubino Rosso\u201d nella parete Sud di Cima Brenta insieme a Claudio dal Bosco e Franco Baschera nel luglio del 1964. L'anno successivo, con gli stessi compagni, apr\u00ec una nuova via particolarmente ardita sulla parete nord della Rocchetta Alta di Bosconero, nella Dolomiti di Zoldo. Tra le sue prime ascese la scalata del gran diedro della parete nord-est del Crozzon di Brenta, nel 1959 con Armando Aste."}
{"id": "9177065", "revid": "86599", "url": "https://it.wikipedia.org/wiki?curid=9177065", "title": "Cratere Longboh", "text": "Longboh \u00e8 un cratere sulla superficie di Marte."}
{"id": "9177067", "revid": "86599", "url": "https://it.wikipedia.org/wiki?curid=9177067", "title": "Cratere Mastung", "text": "Mastung \u00e8 un cratere sulla superficie di Marte."}
{"id": "9177069", "revid": "697352", "url": "https://it.wikipedia.org/wiki?curid=9177069", "title": "Giuseppe Micheli", "text": ""}
{"id": "9177071", "revid": "36426", "url": "https://it.wikipedia.org/wiki?curid=9177071", "title": "Badia delle Sante Fiora e Lucilla", "text": ""}
{"id": "9177072", "revid": "124492741", "url": "https://it.wikipedia.org/wiki?curid=9177072", "title": "Flaminia Rossi", "text": "Biografia.\nOrigini famigliari.\nFlaminia Rossi nacque ad Ajaccio, nel sud della Corsica, il 21 luglio 1795, dal nobile corso Nicol\u00f2 de Rossi (1754-1802) e dall'aristocratica italiana Angela Maria Baciocchi (1758-1819). Ebbe una sorella, Properzia De Rossi, e due fratelli, Camillo Luigi e Carlo Alessandro. La famiglia di sua madre era una famiglia decaduta di origine ligure e a Flaminia venne dato lo stesso nome della nonna materna, Flaminia Benielli. Suo zio Felice Pasquale Baciocchi, fratello della madre, spos\u00f2 Elisa Bonaparte, sorella di Napoleone I, e attraverso il loro matrimonio la famiglia di Flaminia ebbe sempre rapporti molto stretti con quella del celebre generale francese.\nMatrimonio.\nIl 21 luglio 1810, all'et\u00e0 di 15 anni, Flaminia spos\u00f2, nel castello di Wilhelmsh\u00f6he a Kassel, capitale del regno di Vestfalia, il ventiquattrenne Fiorentino, duca di Hoogstraten e principe ereditario di Salm-Salm, all'epoca stretto collaboratore e colonnello dell'esercito del re di Vestfalia, Girolamo Bonaparte. Poich\u00e9 il principe Fiorentino era collaboratore del re Girolamo, il matrimonio di Flaminia giov\u00f2 ancora di pi\u00f9 ai rapporti tra la sua famiglia e quella dei Bonaparte. Inoltre, gi\u00e0 due anni dopo dalla loro unione matrimoniale, il padre di Flaminia, allora maggiore dell'esercito di Vestfalia, venne elevato al grado di colonnello, nel 1812.\nLa questione del trono.\nNel 1810 il Principato di Salm venne prima messo sotto il controllo dell'Impero francese e poi ceduto al Regno di Prussia, in seguito al Congresso di Vienna. Con ci\u00f2 il marito di Flaminia pot\u00e9 solamente ereditare il titolo formale di principe di Salm-Salm, senza alcun potere politico. L'unico territorio su cui il consorte di Flaminia ebbe permesso di \"governare\" fu il castello di Anholt, in Germania. Il 4 ottobre\u00a01830, dopo che il Belgio si proclam\u00f2 indipendente dai Paesi Bassi, il principe Fiorentino si candid\u00f2 al fine di diventare sovrano del Belgio, cosa che avrebbe fatto diventare Flaminia regina consorte. Il trono per\u00f2 fu vinto dal principe\u00a0Leopoldo della dinastia dei Sassonia-Coburgo-Gotha, salito al trono come Leopoldo I.\nMorte.\nNegli ultimi anni della sua vita Flaminia de Rossi dimor\u00f2 nel castello di Anholt, di propriet\u00e0 del marito, ove mor\u00ec il 20 dicembre 1840, all'et\u00e0 di 45 anni. \u00c8 sepolta nella cappella di Anholt, che ospita la cripta principesca.\nCuriosit\u00e0.\nNel 1830 il fratello minore di Flaminia, il conte e diplomatico Carlo Alessandro (1797\u20131864), all'epoca ambasciatore del regno di Sardegna presso la corte dei Paesi Bassi, all'Aia, rese pubblica la sua relazione con la cantante lirica tedesca Henriette Sontag (1805-1854), che spos\u00f2 in segreto tre anni prima nel 1827, al fine di non danneggiare in alcun modo la sua carriera da cantante. I due resero pubblica la propria relazione solo dopo che a Henriette venne donato il titolo di contessa da Federico Guglielmo III di Prussia e resero la principessa Flaminia zia di sette nipoti. La cognata di Flaminia fu, inoltre, insegnate di canto di Aleksandra Nikolaevna Romanova, figlia dello zar Nicola I, e di Carlotta di Prussia, figlia di Federico Guglielmo III.\nDiscendenza.\nCon il consorte Fiorentino di Salm-Salm Flaminia ebbe tre figli: \nFlaminia de Rossi \u00e8 anche la quintavola della diplomatica liechtensteinese Maria-Pia del Liechtenstein, coniugata Kothbauer, in quanto bisnonna del suo bisnonno, Emanuele di Salm-Salm."}
{"id": "9177081", "revid": "27723", "url": "https://it.wikipedia.org/wiki?curid=9177081", "title": "Stazione di Capaci-Kennedy", "text": ""}
{"id": "9177084", "revid": "697352", "url": "https://it.wikipedia.org/wiki?curid=9177084", "title": "Giuseppe Tommasi", "text": ""}
{"id": "9177088", "revid": "2091133", "url": "https://it.wikipedia.org/wiki?curid=9177088", "title": "Athletic Club 2021-2022", "text": "Questa voce raccoglie le informazioni riguardanti l'Athletic Club nelle competizioni ufficiali della stagione 2021-2022.\nMaglie e sponsor.\nIl fornitore tecnico per la stagione 2021-2022 \u00e8 New Balance, mentre lo sponsor ufficiale \u00e8 Kutxabank.\nOrganico.\nRosa.\n\"Rosa e numerazione sono aggiornate al 20 novembre 2021.\"\n "}
{"id": "9177090", "revid": "484362", "url": "https://it.wikipedia.org/wiki?curid=9177090", "title": "Carta della Foresta", "text": "La Carta della Foresta del 1217 (in lingua latina: \"Carta Foresta\") \u00e8 un documento risalente all'Inghilterra medievale e ristabilisce per gli uomini liberi i diritti di accesso alla foresta reale precedentemente ridotti da Guglielmo il Conquistatore e dai suoi eredi. Originariamente promulgata in Inghilterra dal giovane re Enrico III, che agiva sotto la reggenza di Guglielmo il Maresciallo, molte delle disposizioni ivi contenute rimasero in vigore per i secoli successivi. Per molti versi \u00e8 stato un documento complementare alla \"Magna Carta\". La Carta ha corretto alcune applicazioni della legge forestale anglo-normanna che era stata estesa e abusata da Guglielmo II d'Inghilterra."}
{"id": "9177113", "revid": "697352", "url": "https://it.wikipedia.org/wiki?curid=9177113", "title": "Giuseppe venduto dai fratelli", "text": ""}
{"id": "9177120", "revid": "6923", "url": "https://it.wikipedia.org/wiki?curid=9177120", "title": "Franz Wegner", "text": "Biografia.\nFranz Wegner ha conseguito il dottorato di ricerca presso l'Universit\u00e0 tecnica di Monaco nel 1968, sotto la supervisione di Wilhelm Brenig, con la tesi \"Zum Heisenberg-Modell im paramagnetischen Bereich und am kritischen Punkt\" (\"Sul modello di Heisenberg all'interno dell'intervallo paramagnetico e nel punto critico\" ).\nSuccessivamente, ha svolto attivit\u00e0 di ricerca con una posizione di post-dottorato al Forschungszentrum J\u00fclich, nel gruppo di Herbert Wagner e alla Brown University con Leo Kadanoff. Dal 1974 \u00e8 professore di fisica teorica all'Universit\u00e0 di Heidelberg, della quale \u00e8 emerito dal 2006.\nRicerca.\nIl lavoro scientifico di Wegner \u00e8 incentrato sulla fisica statistica, in particolare nella teoria delle transizioni di fase e del gruppo di rinormalizzazione. L'omonimo \"esponente di Wegner\" \u00e8 di fondamentale importanza nella descrizione matematica delle correzioni all'invarianza di scala asintotica in prossimit\u00e0 delle transizioni di fase. Wegner ha anche \"inventato\" i modelli teorici fondativi delle teorie di gauge su reticolo. Il metodo sviluppato a partire dal lavoro di Wegner \u00e8 oggigiorno intensamente utilizzato nelle simulazioni della cromodinamica quantistica.\nPremi e riconoscimenti.\nFranz Wegner \u00e8 inoltre membro dell'Accademia delle scienze di Heidelberg e fellow dell'American Physical Society"}
{"id": "9177123", "revid": "599013", "url": "https://it.wikipedia.org/wiki?curid=9177123", "title": "Dajan \u0160imac", "text": "Carriera.\nHa giocato nella massima serie ungherese e in quella serba, e nella seconda divisione tedesca."}
{"id": "9177130", "revid": "287204", "url": "https://it.wikipedia.org/wiki?curid=9177130", "title": "Pacifico Saldari", "text": "Biografia.\nLavor\u00f2 per molti anni come direttore della sezione di Ascoli Piceno dell'INPS e fu anche membro del comitato di gestione e del comitato esecutivo della Fondazione Cassa di Risparmio di Ascoli Piceno. Dal 1956 al 1962 fu presidente dell'Ascoli Calcio e nell'ottobre 1957 fu eletto primo presidente del Consorzio del bacino imbrifero montano del Tronto. \nEsponente della Democrazia Cristiana, sedette nei banchi del consiglio comunale della citt\u00e0 dal 1951 al 1964 e poi di nuovo dal 1966 al 1971, per un totale di quattro legislature. Il 23 luglio 1966 fu eletto sindaco di Ascoli Piceno e presiedette una giunta composta da quattro democristiani, tre socialisti, un repubblicano e un socialdemocratico. Termin\u00f2 il mandato il 13 dicembre 1969 dopo avere rassegnato le dimissioni per motivi di salute."}
{"id": "9177131", "revid": "736476", "url": "https://it.wikipedia.org/wiki?curid=9177131", "title": "Niklas Niena\u00df", "text": ""}
{"id": "9177135", "revid": "307923", "url": "https://it.wikipedia.org/wiki?curid=9177135", "title": "Delara Burkhardt", "text": "Il 4 febbraio 2021 ha patrocinato la causa di Kacjaryna Andr\u0117eva come prigioniera politica."}
{"id": "9177137", "revid": "149485", "url": "https://it.wikipedia.org/wiki?curid=9177137", "title": "G'Angelo Hancock", "text": " Ha rappresentato gli ai Giochi olimpici estivi di , concludendo al settimo posto nel torneo dei 97\u00a0kg. Ai mondiali di Oslo 2021 ha ottentuo il bronzo. Ai Giochi panamericani di Lima 2019 ha vinto l'argento, dopo essere rimasto sconfitto in finale contri il cubano Gabriel Rosillo. Vanta un oro, un argento e un bronzo ai Campionati panamericani."}
{"id": "9177138", "revid": "84184", "url": "https://it.wikipedia.org/wiki?curid=9177138", "title": "Seconda guerra civile inglese", "text": "La seconda guerra civile inglese fu una guerra civile combattuta in Inghilterra e Galles dal febbraio all'agosto del 1648. Essa \u00e8 parte della guerra civile inglese e della guerra dei tre regni.\nA seguito della sconfitta nella prima guerra civile inglese del maggio del 1646, Carlo I d'Inghilterra si era arreso ai covenanti scozzesi anzich\u00e9 consegnarsi alle forze parlamentari inglesi. Facendo ci\u00f2 egli sperava di acuire le divisioni tra presbiteriani inglesi e scozzesi, e Indipendenti inglesi.\nA questo punto degli scontri, tutti i partiti si aspettavano di mantenere Carlo I sul trono inglese, ma il problema era in che termini. Carlo continu\u00f2 a rifiutare di fare concessioni al parlamento e di diminuire il suo potere a favore di una monarchia pi\u00f9 costituzionale e meno assolutistica, tentando nel contempo di sciogliere il New Model Army che si era costituito durante la prima guerra civile e dando luogo ad ammutinamenti in tutto il paese.\nLe trame di Carlo I per liberarsi dei suoi nemici politici lo portarono a concordare con gli scozzesi un'invasione del'Inghilterra, supportata informalmente dai realisti che accesero la miccia degli scontri anche nel Galles meridionale, nel Kent, nell'Essex e nel Lancashire, oltre che nella Royal Navy. Ad ogni modo, la mancanza di coordinazione degli scozzesi e dei realisti permise a Oliver Cromwell ed a Thomas Fairfax di sconfiggere il nemico in breve tempo. Le lotte terminarono nell'agosto di quello stesso anno; a gennaio del 1649, Carl I venne processato come traditore dello stato per aver cospirato alla stabilit\u00e0 del regno d'Inghilterra e venne per questo giustiziato, portando cos\u00ec alla fondazione del Commonwealth of England.\nIl figlio di Carlo I, Carlo II, venne incoronato nuovo re di Scozia e si impegner\u00e0 successivamente nella terza guerra civile inglese dal 1651.\nAntefatto.\nNel 1639, e nuovamente nel 1640, Carlo I, che era sovrano sia di Scozia che d'Inghilterra in unione personale, si interess\u00f2 dapprima alle guerre dei Vescovi quando si era accesa nella sua terra nat\u00eca la lotta contro i tentativi del re di riformare la chiesa di Scozia ed unificarla alle pratiche religiose del regno d'Inghilterra. Carlo non riusc\u00ec nel suo intento, e di Covenanti che gli si erano opposti riuscirono a far passare il National Covenant, un documento che tutti gli ufficiali civili, i parlamentari ed il clero dovevano sottoscrivere: esso dava al parlamento scozzese l'autorit\u00e0 di approvare la nomina dei consiglieri del re in Scozia.\nLe tensioni in campo religioso e politico aumentarono sempre pi\u00f9 anche in Inghilterra. Tutti i partiti invocavano a gran voce una monarchia \"bene ordinata\" che, pur mantenendo per assodato il fatto che essa fosse voluta da Dio, aveva la necessit\u00e0 di essere riformata. Il \"come\" rimaneva il nodo principale della questione per bilanciare al meglio il potere tra il re ed il parlamento, anche sulle questioni religiose. I Realisti in generale sostenevano la Chiesa d'Inghilterra governata dai vescovi, nominati dal re e presso di lui responsabili delle loro azioni; i Parlamentari credevano invece che la chiesa dovesse essere un organismo a parte ed i suoi capi dovessero essere eletti non dal re ma dalle rispettive congregazioni. Le relazioni tra Carl I ed il parlamento inglese si ruppero definitivamente con lo scoppio della prima guerra civile inglese nel 1642.\nIn Inghilterra i sostenitori di Carlo I si opposero sia alle forze dei Parlamentaristi che degli scozzesi. Nel 1643 questi ultimi si unirono nella Solemn League and Covenant dove gli scozzesi offrirono il loro supporto militare in cambio di riforme religiose. Dopo quattro anni di guerra i Realisti vennero sconfitti e Carlo I si arrese agli scozzesi il 5 maggio 1646. Gli scozzesi si accordarono per la pace con il parlamento inglese ma premettero perch\u00e9 Carlo I venisse restaurato al trono. Il sovrano per conto proprio avrebbe dovuto firmare le \"Proposizioni di Newcastle\" che avrebbero comportato la riduzione di gran parte del proprio potere secolare a favore del parlamento inglese. Gli scozzesi trascorsero mesi interi cercando di persuadere Carlo a firmare il documento, ma questi si rifiutava categoricamente. Sotto pressione degli inglesi, infine, gli scozzesi dovettero consegnare il sovrano al parlamento il 3 febbraio 1647.\nIn Inghilterra, il parlamento doveva ora fare coi costi economici della guerra, un raccolto pessimo nell'annata del 1646 e un ritorno della peste. La fazione dei presbiteriani moderati guidati da Denzil Holles dominava il parlamento ed era supportata da Rowland Laugharne nel Galles e da diversi elementi della Royal Navy. Dal marzo del 1647, il New Model Army aveva in arretrato costi per 3.000.000 di sterline da pagare.\nCarlo nel frattempo si era impegnato in una serie di negoziati separati con le differenti fazioni. I presbiteriani inglesi e gli scozzesi volevano a tutti i costi che egli accettasse le Proposizioni di Newcastle, ma nel giugno del 1647 George Joyce del New Model Army decise di costringere Carlo con la forza, e alla fine accett\u00f2 le Heads of Proposals, dei termini meno dispendiosi dei precedenti e che non prevedevano la riforma presbiteriana della chiesa. Il 26 luglio vi furono delle discussioni accese a favore dei presbiteriani in parlamento che chiedevano che Carlo venisse invitato a risiedere stabilmente a Londra; temendo che il re potesse essere restaurato senza concessioni, il New Model Army prese il controllo della citt\u00e0 all'inizio di agosto e soppresse gli eventuali ammutinamenti. Carlo a quel punto rifiut\u00f2 le Heads of Proposals e si offr\u00ec invece di siglare l'offerta del gruppo degli Engagers, vicini ai covenanti. Carlo conferm\u00f2 la Solemn League and Covenant con un Act of Parliament in ambo i regni sotto la sua corona, ed accett\u00f2 il presbiterianesimo in Inghilterra, ma solo per un periodo di prova di tre anni, in cambio dell'assistenza degli scozzesi nel riottenergli il trono inglese.\nQuando la delegazione torn\u00f2 a Edimburgo con la proposta firmata, gli scozzesi si trovarono divisi e chiesero di rettificare i termini. I sostenitori del documento, che divennero noti come Engagers, e che alla fine riuscirono ad avere la meglio.\nIl Galles meridionale.\nIl Galles era un'area sensibile; gran parte di esso si era schierato con i Realisti durante la guerra, mentre il castello di Harlech era stata l'ultima fortezza dell'area ad arrendersi nel marzo del 1647. L'intercettazione di messaggi segreti tra Carlo e la confederazione irlandese resero il Galles una punto fondamentale per assicurarsi il controllo di porti sicuri come Cardiff e Milford Haven che controllavano per l'appunto le vie marittime verso l'Irlanda. Il consiglio dell'esercito del governo vedeva con sospetto i comandanti locali John Poyer e Rowland Laugharne, in quanto questi erano supportati da parlamentaristi moderati. A luglio, Horton venne inviato sul posto a rimpiazzare Laugharne e ad assicurare tali posizioni.\nLa rivolta inizi\u00f2 nel Pembrokeshire, n'area controllata dal parlamento dall'inizio del 1643. Come i loro colleghi del New Model Army, anche i soldati del re non avevano la paga da mesi e temevano di venire sciolti senza compenso. All'inizio di marzo, Poyer, governatore del castello di Pembroke, rifiut\u00f2 di lasciare il comando; a lui si un\u00ec Rice Powell, comandante del castello di Tenby e poi Laugharne.\nQuella che era iniziata come una disputa sulla paga si tramut\u00f2 in una controversia politica quando i ribelli gallesi presero contatti con Carlo I. Gran parte dei realisti aveva giurato per non prendere mai pi\u00f9 le armi contro il parlamento e rispett\u00f2 quanto dichiarato, ad eccezione di sir Nicholas Kemeys, castellano del castello di Chepstow. Con la fine di aprile, Laugharne aveva assemblato circa 8000 uomini e stava marciando su Cardiff; ad ogni modo, l'8 maggio, venne sconfitto a St Fagans.\nQuesto pose fine alla rivolta anche se il castello di Pembroke non si arrese sino all'11 luglio, con una rivolta minore nel Galles del nord soppressa nella battaglia di Y Dalar Hir a giugno e con la riconquista di Anglesey all'inizio di ottobre. La rivolta gallese non \u00e8 ritenuta oggi dagli storici come parte di un complotto premeditato dai realisti, ma perlopi\u00f9 frutto di coincidenze.\nLa rivolta contro il parlamento nel Kent.\nUn precursore della seconda guerra civile inglese si apr\u00ec invece nel Kent il 22 dicembre 16476 quando l'araldo di Canterbury proclam\u00f2 gli ordini nella contea per la soppressione delle festivit\u00e0 natalizie e il loro trattamento come normali giorni lavorativi. Ad ogni modo, la folla radunatasi in piazza chiese a gran voce una messa solenne per celebrare il Natale, chiudendo i negozi e decorando porte e finestre con arbusti. La folla inneggiava allo slogan \"Per Dio, re Carlo e il Kent\" fece scoppiare una rivolta con l'attacco ai soldati, alla casa del sindaco e la citt\u00e0 rimase sotto controllo dei rivoltosi per diverse settimane sino alla loro resa forzata all'inizio di gennaio.\nIl 21 maggio 1648, il Kent sorse in rivolta in nome del re e alcuni giorni dopo gli Indipendenti nella Royal Navy abbandonarono il loro servizio dopo la rimozione del viceammiraglio William Batten perch\u00e9 presbiteriano. Per merito dell'ex lord grande ammiraglio, il conte di Warwick, anch'egli presbiteriano, venne reintegrato in servizio, la Royal Navy si pose sotto il comando del principe di Galles. Ma lord Fairfax intervenne prontamente nel Kent e la sera del 1\u00b0 giugno assalt\u00f2 Maidstone costringendo i rivoltosi alla resa.\nThe Downs.\nPrima di orientarsi verso l'Essex, lord Fairfax deleg\u00f2 il comando delle forze parlamentari al colonnello Nathaniel Rich perch\u00e9 si occupasse di ci\u00f2 che restava della rivolta nel Kent nella parte orientale del paese, dove l'ancoraggio di The Downs era passato alle forze realiste avevano preso il controllo anche di tre castelli locali (Walmer, Deal e Sandown) e stavano cercando di prendere il controllo del castello di Dover. Rich giunse a Dover il 5 giugno 1648 ed evit\u00f2 quest'ultima azione per poi spostarsi verso gli altri fortilizi. Nel giro di quasi un mese riconquist\u00f2 Walmer (15 giugno - 12 luglio), prima di spostarsi ai castelli di Deal e Sandown. Disponendo di forze esigue, Rich non fu in grado di circondare Sandown e Deal nel contempo e le due guarnigioni riuscirono ad aiutarsi vicendevolmente. A Deal si trov\u00f2 inoltre sotto il fuoco delle navi da guerra dei realisti che, giunte sul posto il giorno 15 luglio, non erano riuscite a sbarcare i rinforzi previsti. Il 16, trenta navi fiamminghe giunsero sul posto con 1500 mercenari che per\u00f2 non sbarcarono in quanto i realisti avevano terminato il denaro a loro disposizione; questo fatto incit\u00f2 negli abitanti del Kent il terrore di un'invasione straniera e per questo permisero a sir Michael Livesey di raccogliere forze sufficienti a venire in aiuto al colonnello Rich.\nIl 28 luglio, le navi da guerra realiste tornarono al loro poso e, dopo tre settimane di falliti tentativi di sbarcare le forze presso Deal, la notte del 13 agosto riuscirono a sbarcare 800 tra soldati e marinai col favore della notte. Queste forze sarebbero state in grado di cogliere di sorpresa i parlamentaristi dal retro, ma un disertore realista avvert\u00ec il nemico per tempo e i parlamentaristi riuscirono a reagire, lasciando che solo 100 soldati tornassero alle navi (anche se 300 erano fuggiti in direzione del castello di Sandown). Un altro tentativo di sbarcare avvenne poco dopo ma fall\u00ec anch'esso ed il 23 agosto, quando si venne a sapere della vittoria di Cromwell a Preston, gran parte dei realisti perse la speranza di poter vincere la guerra; due giorni dopo la guarnigione di Deal si arrese, seguita da quella di Sandown il 5 settembre. Questi furono gli ultimi anni della rivolta nel Kent. Rich venne creato capitano del castello di Deal, posizione che mantenne sino al 1653, spendendo di sua tasca 500 sterline per le necessarie riparazioni alla fortezza.\nRivolte altrove.\nIn Cornovaglia, nel Northamptonshire, nel Galles settentrionale e nel Lincolnshire la rivolta collass\u00f2 facilmente come nel Kent. Solo nel Galles meridionale, nell'Essex e nell'Inghilterra del nord vi furono dei combattimenti importanti. Nel primo di questi distretti, il Galles meridionale, Cromwell rapidamente ridusse tutte le fortezze sotto il proprio controllo ad eccezione del castello di Pembroke. Qui Laugharne, Poyer e Powel tenevano fede all'ultimo baluardo realista.\nA nord, il castello di Pontefract venne sorpreso dai realisti e poco dopo anche il castello di Scarborough si dichiar\u00f2 fedele al re. Lord Fairfax, dopo il suo successo a Maidstone e la pacificazione del Kent, si rivolse a nord per sottomettere l'Essex dove, sotto la sapiente guida del capo popolare sir Charles Lucas, i realisti si erano sollevati in gran numero. Lord Fairfax port\u00f2 ben presto Lucas a Colchester, ma il primo attacco alla citt\u00e0 venne respinto e pertanto si dovette procedere con un assedio.\nL'insurrezione nel Surrey vene ricordata in particolare per la morte del giovane e galante lord Francis Villiers, fratello minore di George Villiers, II duca di Buckingham, in una schermaglia presso Kingston (7 luglio 1648). La rivolta collass\u00f2 quasi subito e i suoi capi, il duca di Buckingham ed Henry Rich, conte di Holland, fuggirono, anche se quest'ultimo venne successivamente preso prigioniero, mentre il primo riusc\u00ec a fuggire all'estero.\nLambert al nord.\nIl maggiore generale John Lambert, un brullante e giovane comandante parlamentarista di soli ventinove anni, lasci\u00f2 l'assedio dei castelli di Pontefract e di Scarborough al colonnello Edward Rossiter e si precipit\u00f2 coi suoi uomini nel Cumberland per fronteggiare i realisti inglesi comandati da sir Marmaduke Langdale. Con la sua cavalleria, Lambert si scontr\u00f2 col nemico a Carlisle e poi a Bowes ed al castello di Barnard. Lambert adott\u00f2 una strategia a piccole guerriglie di modo da stancare il nemico e prendere tempo nel frattempo, lasciando che Langdale lo seguisse verso le montagne. Personalmente si occup\u00f2 di reclutare nuove truppe e di radunare viveri e munizioni per l'avanzata.\nLambert, rinforzato dalle truppe delle Midlands, riapparve all'inizio di giugno e guid\u00f2 Langdale a Carlisle. Nel contempo, la cavalleria di Durham e del Northumberland messa in campo dai Parlamentaristi guidati da sir Arthur Hesilrige, governatore di Newcastle. Il 30 giugno queste forze, sotto il diretto comando del colonnello Robert Lilburne, vinsero una battaglia presso il fiume Coquet.\nQueste azioni combinate costrinsero il duca di Hamilton a scegliere di avanzare verso la costa occidentale, tra le montagne ed il mare.\nLa campagna di Preston.\nL'8 luglio 1648, quando l'esercito degli Engagerscozzesi attravers\u00f2 il confine anglo-scozzese in supporto ai realisti inglesi, la situazione militare era ormai ben definita. Per i Parlamentaristi, Cromwell assedi\u00f2 Pembroke nel Galles occidentale, lord Fairfax assedi\u00f2 Colchester nell'Essex ed il colonnello Rossiter assedi\u00f2 Pontefract e Scarborough a nord. L'11 luglio, Pembroke cadde e Colchester fin\u00ec anch'essa la propria resistenza il 28 agosto. Altrove la ribellione venne schiacciata con altrettanta facilit\u00e0 e rapidit\u00e0 e Carlo, principe di Galles venne costretto a correre coi suoi lungo la costa dell'Essex.\nCol crollo delle rivolte, i realisti incentrarono le loro speranze unicamente sugli Engagers scozzesi ed il loro esercito, ma questo si resero conto subito non essere il buon esercito reale scozzese comandato a suo tempo dal conte di Leven, bens\u00ec un'armata di nuove reclute senza adeguata formazione. L'atteggiamento generale del governo di maggio fu quello di non sanzionare la scelta degli Engagers di appoggiare il re d'Inghilterra (esisteva un accordo formale tra Carlo I ed il parlamento scozzese che obbligava quest'ultimo ad intervenire in Inghilterra in caso di minaccia alla corona), il che caus\u00f2 il rifiuto di prestare servizio da parte di David Leslie e di centinaia di ufficiali d'esperienza. La leadership del duca di Hamilton diede prova di essere scarsa ed il suo esercito talmente povero nei rifornimenti da essere costretto a saccheggiare la campagna per potersi sostenere.\nL'8 luglio gli scozzesi, con Langdale in avanguardia, si trovavano presso Carlisle, ed i rinforzi provenienti dall'Ulster si attendevano a giorni. La cavalleria di Lambert si trovava a Penrith, ad Hexham ed a Newcastle, ma era troppo debole per combattere. Il castello di Appleby si arrese agli scozzesi il 31 luglio e Lambert venne costretto a riparare presso il castello di Barnard e poi a Richmond per fermare ogni tentativo degli invasori di marciare su Pontefract. Cromwell ricevette la notizia della resa del castello di Pembroke l'11 luglio e coi suoi uomini si port\u00f2 velocemente verso le Midlands. Piogge e tempeste ritardarono questa sua marcia, ma egli era conscio del fatto che il duca di Hamilton fosse bloccato e vessasse in condizioni ancora peggiore delle sue. I suoi uomini infatti non avevano scarpe adatte alla marcia e le ricevettero lungo il percorso da Northampton e da Coventry, assieme a leve locali da Doncaster, dove egli sost\u00f2 l'8 agosto. Richiam\u00f2 quindi l'artiglieria da Hull. Il 12 agosto si trovava presso Wetherby, Lambert ad Otley, Langdale a Skipton ed a Gargrave, Hamilton a Lancaster e sir George Monro con gli scozzesi dell'Ulster e di Carlisle a Hornby. Il 13 agosto, mentre Cromwel stava marciando per unirsi a Lambert presso Otley, i capi degli scozzesi dacidevano il da farsi.\nLa battaglia di Preston.\nIl 14 agosto 1648 Cromwell e Lambert si trovavano entrambi a Skipton, il 15 agosto passarono a Gisburn ed il 16 agosto giunsero lungo la valle del fiume Ribble sino a Preston dove sapevano che il nemico li avrebbe certamente attaccati. Oltre all'esercito, questi disponevano delle milizie reclutate nello Yorkshire, a Durham, nel Northumberland e nel Lancashire, ma raggiungevano in tutto 8600 uomini contro i 20.000 al comando di Hamilton.\nLangdale radun\u00f2 i suoi la sera del 13 agosto presso Longridge. Non \u00e8 chiaro se questi avesse notato o meno l'avanzatadi Cromwell ma, anche se l'avesse fatto, Hamilton ignor\u00f2 certamente il suo rapporto. Il tenente generale James Livingston, I conte di Callendar fu il primo con 3000 fanti e 500 cavalieri a scontrarsi con le forze di Cromwell presso Preston Moor. Hamilton, come Carlo I ad Edgehill, si limit\u00f2 a vivere passivamente la battaglia di Preston e, di fronte alla fierezza con cui combattevano gli uomini di Langdale, il tutto termin\u00f2 in quattro ore di combattimento.\nIl 28 agosto, affamati e senza speranza di salvezza, i realisti di Colchester si arresero alle forze di lord Fairfax.\nL'esecuzione di Carlo I.\nI vincitori nella seconda guerra civile non furono misericordiosi come erano stati coi loro nemici durante il primo scontro qualche anno prima. La sera della resa di Colchester, sir Charles Lucas e sir George Lisle vennero fucilati sul posto. Laugharne, Poyer e Powel vennero condannati a morte, ma solo Poyer venne giustiziato il 25 aprile 1649. Dei cinque principali pari d'Inghilterra caduti nelle mani dei Parlamentaristi, il duca di Hamilton, il conte di Holland e lord Capel, vennero decapitati a Westminster il 9 marzo. Dopo diverse esitazioni e una ripresa dei negoziati, l'esercito e gli Indipendenti condussero la \"Pride's Purge\" per epurare la politica di tutti i benpensanti schierati col sovrano e crearono inoltre una corte per processare Carlo I come traditore della patria. Alla fine del processo, 59 commissari (giudici) riconobbero Carlo I colpevole di alto tradimento come \"tiranno, traditore, assassino e nemico pubblico\". Il sovrano venne decapitato su un patibolo appositamente costruito davanti alla Banqueting House del Palazzo di Whitehall il 30 gennaio 1649.\nLa capitolazione del castello di Pontefract.\nIl castello di Pontefract era stato definito dallo stesso Oliver Cromwell come \"[...] una delle pi\u00f9 forti guarnigioni dell'intero regno\". Anche se in rovina, il castello era stato la roccaforte dei realisti al nord. Dopo l'esecuzione di Carlo I, la guarnigione locale aveva voluto riconoscere suo figlio Carlo II quale nuovo sovrano e si rifiutava di arrendersi. Il 24 marzo 1649, a due mesi dalla morte di Carlo I, la guarnigione fu l'ultima roccaforte realista a capitolare. Il castello venne demolito per ordine del parlamento in quello stesso anno.\nConseguenze.\nA seguito dell'esecuzione di Carlo I, venne fondato il Commonwealth of England. In Scozia, Carlo II venne riconosciuto quale nuovo sovrano creando le tensioni che nel 1651 porteranno allo scoppio della terza guerra civile inglese."}
{"id": "9177140", "revid": "144796", "url": "https://it.wikipedia.org/wiki?curid=9177140", "title": "Terza guerra civile inglese", "text": ""}
{"id": "9177147", "revid": "149485", "url": "https://it.wikipedia.org/wiki?curid=9177147", "title": "Tracy G'Angelo Hancock", "text": ""}
{"id": "9177148", "revid": "1347902", "url": "https://it.wikipedia.org/wiki?curid=9177148", "title": "Dittatura democratica popolare", "text": ""}
{"id": "9177169", "revid": "636627", "url": "https://it.wikipedia.org/wiki?curid=9177169", "title": "K2-229", "text": "K2-229 \u00e8 una stella nana arancione situata a circa 340 anni luce dalla Terra, nella costellazione della Vergine. Attorno ad essa, nel 2018, tramite la missione estesa del telescopio spaziale Kepler sono stati scoperti tre pianeti extrasolari.\nCaratteristiche.\nLa stella \u00e8 una nana arancione di classe K2V, avente una massa e un raggio rispettivamente dell'84% e del 79% di quelli del Sole, e una temperatura superficiale di 5185 K.\nSistema planetario.\nTramite il metodo del transito nel 2018 sono stati scoperti tre esopianeti. Il pi\u00f9 interno, K2-229 b, orbita ad appena 1,93 milioni di chilometri dalla stella ospite, in sole 14 ore. Il pianeta \u00e8 una super Terra con dimensioni paragonabili a quelle terrestri ma con una massa che risulta essere 2,6 volte superiore, indice di un'alta densit\u00e0, di quasi . La sua composizione assomiglia a quella di Mercurio, \u00e8 composto da un grande nucleo ferroso che costituisce quasi il 70% della sua massa e un mantello poco esteso, che potrebbe essere stato perso in buona parte per un grande impatto o per l'eccessivo irraggiamento della stella madre.\nCon il suo grande nucleo ferroso K2-229 si avvicina alla definizione di pianeta di ferro, ed \u00e8 certamente un pianeta di lava, visto che la sua temperatura di equilibrio di circa 1700 \u00b0C \u00e8 in grado di fondere la maggior parte di rocce e metalli, ferro compreso.\nGli atri due pianeti, K2-229 c e K2-229 d, sono invece dei mininettuno, con raggi superiori a . Orbitano rispettivamente in 8 e 32 giorni, e nonostante la maggiore distanza dalla stella sono anch'essi molto caldi, con temperature di equilibrio rispettivamente di 800 e 522 K."}
{"id": "9177170", "revid": "933835", "url": "https://it.wikipedia.org/wiki?curid=9177170", "title": "Sindaci di Madrid", "text": "Di seguito l'elenco cronologico dei sindaci di Madrid e delle altre figure apicali equivalenti che si sono succedute nel corso della storia."}
{"id": "9177176", "revid": "599013", "url": "https://it.wikipedia.org/wiki?curid=9177176", "title": "Darren Thorburn", "text": "Biografia.\nThorburn, specialista delle prove veloci originario di Calgary, debutt\u00f2 in campo internazionale in occasione dei Mondiali juniores di Aleyska 1989; in Coppa del Mondo ottenne il primo piazzamento l'11 gennaio 1992 a Garmisch-Partenkirchen in discesa libera (30\u00ba) e il miglior risultato il 17 dicembre 1993 in Val Gardena nella medesima specialit\u00e0 (5\u00ba). Ai Mondiali di Sierra Nevada 1996, sua unica presenza iridata, si classific\u00f2 44\u00ba nella discesa libera e 48\u00ba nel supergigante; prese per l'ultima volta il via in Coppa del Mondo il 25 gennaio 1997 a Kitzb\u00fchel in discesa libera (36\u00ba) e si ritir\u00f2 all'inizio della stagione 1997-1998: la sua ultima gara fu una discesa libera FIS disputata l'11 dicembre a Lake Louise. Non prese parte a rassegne olimpiche."}
{"id": "9177177", "revid": "6923", "url": "https://it.wikipedia.org/wiki?curid=9177177", "title": "Jonica Gym", "text": "La Ionica Gym s.s.d. a r.l., chiamata Jonica Gym, \u00e8 una societ\u00e0 sportiva di ginnastica italiana di Catania. Compete nei campionati di ginnastica artistica femminile di Serie A1 e nei campionati di ginnastica artistica maschile. \u00c8 l'unica squadra siciliana di ginnastica artistica a militare nel campionato di Serie A1.\nStoria.\nLa squadra \u00e8 stata fondata nel 2005 Angela Marchese e da Mario Francesco Lupo.\nHa ottenuto la promozione in Serie A2 nel 2020. A marzo 2021 ha vinto il Campionato Nazionale di Serie A2, venendo quindi promossa in Serie A1.\nSede e impianto di allenamento.\nLa Jonica Gym svolge la sua attivit\u00e0 presso la palestra comunale \"Plaia\" di Catania.\nSezione artistica femminile.\nRosa attuale.\nAl 2021 le ginnaste che gareggiano in Serie A per la Jonica Gym sono:"}
{"id": "9177207", "revid": "88740", "url": "https://it.wikipedia.org/wiki?curid=9177207", "title": "Esenzione per la casa", "text": "L' esenzione per la casa (\"Homestead exemption\") \u00e8 un regime legale per proteggere il valore delle case dei residenti dalle imposte sulla propriet\u00e0, dai creditori e dalle circostanze che possono derivare dalla morte del coniuge del proprietario.\nTali leggi si trovano negli statuti o nella costituzione di molti degli Stati federati degli Stati Uniti d'America. L'esenzione della fattoria in alcuni stati del sud ha le sue origini legali nelle leggi di esenzione dell'Impero spagnolo. In altri stati, \u00e8 stata emanata in risposta agli effetti dell'economia del XIX secolo.\nDescrizione.\nLe leggi sull'esenzione per le fattorie in genere hanno quattro caratteristiche principali:\nAi fini degli statuti, una fattoria \u00e8 l'unica residenza primaria di una persona, e nessun'altra esenzione pu\u00f2 essere richiesta su qualsiasi altra propriet\u00e0 in nessuna altra parte, anche al di fuori dei confini della giurisdizione in cui viene richiesta l'esenzione.\nIn alcuni stati, la protezione della fattoria \u00e8 automatica. In molti altri, tuttavia, i proprietari di abitazione ricevono le tutele previste dalla legge solo se presentano allo Stato una richiesta di esenzione per la propriet\u00e0. Inoltre, la protezione pu\u00f2 essere persa se il proprietario della casa abbandona la propriet\u00e0 protetta prendendo la residenza principale altrove.\nImmunit\u00e0 da vendita forzata.\nDiverse giurisdizioni forniscono diversi gradi di protezione in base alle leggi sull'esenzione per le famiglie. Alcuni proteggono solo la propriet\u00e0 fino a un certo valore e altri hanno imposto limiti di superficie. Se una fattoria supera i limiti, i creditori possono comunque forzare la vendita, ma il proprietario pu\u00f2 trattenere una certa quantit\u00e0 dei proventi della stessa.\nLa California protegge fino a $ 75.000 per i single, $ 100.000 per le coppie sposate e $ 175.000 per le persone oltre i 65 anni o legalmente disabili. In California, il disegno di legge SB 308 \u00e8 stato presentato all'inizio del 2015. Inizialmente ha proposto un'esenzione per la fattoria di $ 700.000, indipendentemente dall'et\u00e0 o dallo stato civile. \u00c8 stato recentemente modificato fino a $ 300.000.\nTexas, Florida, Iowa, Dakota del Sud, Kansas e Oklahoma hanno alcune delle pi\u00f9 ampie protezioni per le fattorie degli Stati Uniti d'America in termini di valore della propriet\u00e0 che pu\u00f2 essere protetta.\nL'esenzione della fattoria in Texas non ha limiti di valore in dollari e riguarda 4 ettari per le fattorie all'interno di un comune (fattoria urbana) e 40 ettari per quelle al di fuori di un comune (fattoria rurale). L'assegnazione di ettari rurali \u00e8 raddoppiata nel caso di un'intera famiglia: 80 ettari possono essere protetti dai creditori per una fattoria rurale.\nIn Kansas e Oklahoma, le esenzioni proteggono 65 ettari di terreno di qualsiasi valore al di fuori dei limiti di un comune e 0,4 ettari di terreno di qualsiasi valore entro i limiti di un comune. La maggior parte delle esenzioni per le fattorie riguarda il terreno, compresi gli immobili e i miglioramenti, come edifici, legname e paesaggio.\nIl Nevada esenta $ 605.000 in azioni dalla vendita al momento dell'esecuzione, ma per le fattorie per le quali \u00e8 stato stabilito il titolo allodiale e non \u00e8 stato rinunciato, l'esenzione si estende a tutta l'equit\u00e0 della fattoria.\nIl Nuovo Messico ha un'esenzione di $ 60.000. L'Alaska di $ 54.000.\nIl Colorado ha un'esenzione di $ 75.000 o $ 105.000 per le persone con pi\u00f9 di 60 anni o disabili.\nNella maggior parte degli stati, il valore reale in dollari della \"protezione\" fornita dalle leggi \u00e8 diminuita, poich\u00e9 gli importi in dollari dell'esenzione sono raramente adeguati all'inflazione. L'intento protettivo di tali leggi, con alcune notevoli eccezioni come quelle sopra menzionate, \u00e8 stato eroso nella maggior parte degli stati.\nEsenzione dalla tassa di propriet\u00e0.\nNella maggior parte dei casi, l'esenzione da una fattoria si basa solo su un importo monetario fisso, ad esempio i primi $ 50.000 del valore stimato. Il resto \u00e8 tassato all'aliquota normale. Una casa del valore di $ 150.000 sarebbe quindi tassata solo su $ 100.000 e una casa del valore di $ 75.000 solo su $ 25.000.\nL'esenzione \u00e8 generalmente intesa a trasformare l'imposta sugli immobili in un'imposta progressiva. In alcuni luoghi, l'esenzione viene pagata con un'imposta sulle vendite locale o statale (o unit\u00e0 equivalente)."}
{"id": "9177208", "revid": "300067", "url": "https://it.wikipedia.org/wiki?curid=9177208", "title": "Vera Charitonova", "text": "Carriera.\nCon l' ha disputato i Campionati europei del 1950."}
{"id": "9177209", "revid": "300067", "url": "https://it.wikipedia.org/wiki?curid=9177209", "title": "Vera Kulagina", "text": ""}
{"id": "9177210", "revid": "311148", "url": "https://it.wikipedia.org/wiki?curid=9177210", "title": "Occupazione tedesca della Danimarca", "text": ""}
{"id": "9177211", "revid": "300067", "url": "https://it.wikipedia.org/wiki?curid=9177211", "title": "Vera Haritonova", "text": ""}
{"id": "9177212", "revid": "110157", "url": "https://it.wikipedia.org/wiki?curid=9177212", "title": "Aung Kyaw Tun", "text": "Carriera.\nClub.\nHa giocato in patria con il Ministry of Forestry.\nNazionale.\nIl 6 novembre 2000, disputando l'incontro fra la Birmiania e la Thailandia perso per 3-1, diventa il pi\u00f9 giovane calciatore internazionale di sempre, facendo segnare tale record a 14 anni e 93 giorni. Tale primato verr\u00e0 superato sette anni dopo da Lucas Knecht, che esordisce con la propria nazionale a 14 anni e 2 giorni. Nella stessa partita realizza anche il suo primo e unico gol in nazionale, facendo registrare un ulteriore record, quello di marcatore internazionale pi\u00f9 giovane di sempre.\nGioca in tutto 9 partite in nazionale."}
{"id": "9177213", "revid": "767487", "url": "https://it.wikipedia.org/wiki?curid=9177213", "title": "Daytime Wives", "text": "Daytime Wives \u00e8 un film del 1923, diretto da \u00c9mile Chautard. La pellicola non ci \u00e8 giunta nella sua interezza.\nTrama.\nRuth Holt \u00e8 la segretaria di Elwood Adams, imprenditore edile. I due lavorano alacremente gomito a gomito, in ufficio e nel nuovo cantiere, dove si sta costruendo un grattacielo. Con grande competenza, Ruth prende iniziative atte a far fronte efficacemente ai problemi di credito che l'impresa ha con la banca, nella persona di Perry Martin. Nello stesso tempo, Ruth cerca di non trascurare i propri hobby: \u00e8 danzatrice in una filodrammatica amatoriale; ed \u00e8 molto affezionata al figlio della signora delle pulizie dello stabile in cui abita, il piccolo Michael O'Shea.\nL'amata moglie di Elwood, Francine, ha un'altra concezione della vita. Pur senza sentimenti malvagi, le pare del tutto naturale limitarsi ad usufruire delle finanze \u2013 non infinite \u2013 del marito, senza per nulla interessarsi agli effettivi frutti del suo reale lavoro, o per lo meno alla fatica e alla dedizione necessari per portarlo avanti in collaborazione con Ruth. Francine coltiva anche un rapporto \u2013 peraltro privo di malizia quale che sia \u2013 con un ammiratore, una sorta di cascamorto, Larry Gilfeather.\nForse perch\u00e9 trattato da moglie e marito con l'indifferenza che sentiva essere impropria all'eccitante ruolo di pericoloso seduttore che s'immaginava di avere, o perch\u00e9 palesemente interessato a Ruth, \u00e8 proprio Larry \u2013 dopo aver incontrato casualmente per le vie cittadine Elwood e Ruth che si occupavano dell'infortunato Michael andandolo a prendere in ospedale poich\u00e9 la madre era impegnata \u2013 a mettere la pulce nell'orecchio a Francine, insinuando che il marito avrebbe una relazione con la segretaria. Francine non pu\u00f2 crederci, convinta (a ragione) che il marito la ami, ma Larry insiste, giungendo a seguire di nascosto Elwood e a fare la spia presso la moglie sul rapporto extraconiugale che crede ci sia, o si inventa esserci, fra il marito e la segretaria.\nUn giorno il caposquadra Ben Branscom, dall'alto delle impalcature del cantiere, scorge una donna alla guida di un'auto, che, per uscire dal parcheggio, urta la sua propria automobile, distaccandone un paraurti, e apprestarsi ad allontanarsi senza nulla dire. La raggiunge. La donna dice di rivolgersi al marito, che avrebbe pagato i danni, e gli porge un biglietto da visita. Branscom apprende che la donna era Francine, la moglie del capo. Raggiunge, adirato, Elwood, e fra i due nasce una colluttazione, a seguito della quale alcuni lavoranti perdono il controllo di un macchinario del cantiere: pesanti travi cadono dall'alto, e si verifica uno spaventoso crollo. Ruth e Elwood, e diversi altri operai, rimangono feriti. L'ossatura del grattacielo \u00e8 ora un mucchio di rovine. Gravissimi problemi finanziari si presentano, a questo punto, per Elwood.\nProblemi che possono essere affrontati solo con la collaborazione del bancario Perry Martin, che Elwood invita ad una cena in un locale per parlare a tu per tu, insieme alla moglie, della situazione. Francine non vuole aver a che fare con la cosa. Elwood \u00e8 costretto a ricorrere a Ruth, che gli sapr\u00e0 dar man forte nel colloquio coll'emissario dell'istituto di credito. Quando Perry Martin incontra al ristorante Ellwood e Ruth, scambia quest'ultima per la moglie dell'imprenditore. Ruth \u00e8 allibita ma sta al gioco, rendendosi conto dell'importanza che la delicata situazione riveste per il futuro dell'azienda che lei stessa aveva contribuito a far prosperare.\nQuando Francine, avvertita telefonicamente da Larry (sempre presente come spione nel locale), giunge nel ristorante, convinta che la segretaria si stia facendo passare a bella posta per lei, minaccia di fare una scenata. Ruth le chiede di trattenersi e le ripete che da quel colloquio sarebbe dipesa la sopravvivenza o la rovina dell'azienda del marito. Niente da fare: Francine si siede al tavolo, e \u2013 lasciando Perry Martin nella confusione \u2013 accusa Ruth di essere una di quelle donne che, non riuscendo a procurarsi un marito, rubano quello delle altre. Ruth ne ha abbastanza: \"Il problema non \u00e8 procurarsi un marito, signora Adams\", le dice, \"ma riuscire a tenersene uno!\", e lascia il locale.\nGiunti a casa, Elwood e Francine iniziano un confronto chiaritore. \nProduzione.\nLa pellicola, per l'uscita americana, consisteva di 7 rulli per una lunghezza totale di 2027 metri.\nBasandosi su una copia in nitrato preservata presso il National Film &amp; Sound Archive of Australia, mancante dell'ultimo rullo, la Biblioteca del Congresso ha realizzato un restauro digitale del film nel 2018.\nDistribuzione.\nDistribuito dalla Film Booking Offices of America, il film \u00e8 uscito nelle sale cinematografiche statunitensi il 2 settembre 1923.\nIl film del 1939 \"Moglie di giorno\" (\"Day-Time Wife\") di Gregory Ratoff ha una trama vagamente impostata su \"Daytime Wives\".\nIl film \u00e8 visionabile sulla piattaforma YouTube.\nAccoglienza.\nLa storica del cinema Robin Blaetz fa notare che la soggettista Lenore Coffee, \"nota per i suoi adattamenti di opere di narrativa scritte da donne (\u2026) si trovava a suo agio nell'ambiente di Hollywood (\u2026) ma i suoi soggetti originali sull'esperienza femminile non vi erano ben ricevuti. Per esempio \"Daytime Wives\", che era, per usare le parole della stessa Coffee \"un'idea molto moderna per il periodo, trattandosi della stranamente intima relazione fra un uomo e la sua segretaria\" ricevette una stroncatura insolitamente lunga su Variety (Coffee 1973, p.\u00a086). (\u2026) Siamo portati a chiederci se a quel tempo esisteva una correlazione fra le recensioni negative e i film pi\u00f9 impegnativi e latori di turbamento che si occupavano della realt\u00e0 delle vite delle donne.\""}
{"id": "9177214", "revid": "104458", "url": "https://it.wikipedia.org/wiki?curid=9177214", "title": "Rob Crossan", "text": "Biografia.\nCrossan ottenne il primo piazzamento internazionale in occasione dei Campionati mondiali di Saalbach-Hinterglemm 1991, dove fu 10\u00ba nella combinata; l'anno dopo esord\u00ec ai Giochi olimpici invernali e ad si classific\u00f2 35\u00ba nello slalom gigante, 20\u00ba nello slalom speciale, 12\u00ba nella combinata e non complet\u00f2 il supergigante. Ottenne il primo piazzamento in Coppa del Mondo il 15 dicembre 1992 a Madonna di Campiglio in slalom speciale (25\u00ba) e ai successivi Mondiali di Morioka 1993, sua ultima presenza iridata, nella medesima specialit\u00e0 si classific\u00f2 13\u00ba.\nOttenne il miglior piazzamento in Coppa del Mondo il 28 novembre 1993 a Park City in slalom speciale (8\u00ba) e ai successivi XVII Giochi olimpici invernali di , sua ultima presenza olimpica, si piazz\u00f2 20\u00ba nello slalom gigante e non complet\u00f2 lo slalom speciale; il 3 marzo 1995 conquist\u00f2 l'ultimo podio in Nor-Am Cup, a Vail in slalom speciale (3\u00ba), e prese per l'ultima volta il via in Coppa del Mondo il 20 dicembre dello stesso anno a Furano in slalom gigante, senza completare la prova. Si ritir\u00f2 al termine di quella stessa stagione 1995-1996 e la sua ultima gara fu uno slalom speciale FIS disputato il 5 aprile a Blue Mountain."}
{"id": "9177216", "revid": "33689", "url": "https://it.wikipedia.org/wiki?curid=9177216", "title": "Hotshot", "text": ""}
{"id": "9177218", "revid": "1613450", "url": "https://it.wikipedia.org/wiki?curid=9177218", "title": "Davi Santos", "text": "\u00c8 uno sceneggiatore e protagonista di \"The Cure\", un cortometraggio che \u00e8 stato presentato in anteprima mondiale al Festival di Cannes.\nBiografia.\nGiovinezza.\nSantos \u00e8 nato a Rio de Janeiro. Alla fine del 1990, la famiglia di Santos emigr\u00f2 a New York City, e lui crebbe ad Astoria, un quartiere nell'angolo nord-occidentale del Queens.\nSantos ha frequentato la Professional Performing Arts School insieme a Connor Paolo e Sarah Hyland. Si \u00e8 diplomato alla LaGuardia Arts \"Fame\" High School. Nel 2008, Santos si \u00e8 iscritto al Macaulay Honors College del Lehman College, dove ha progettato i corsi del suo CUNY BA personalizzato in Filosofia cognitiva ed Arti teatrali. Alla Lehman ha recitato in una produzione di \"Uno sguardo dal ponte\" di Arthur Miller diretta da Susan Soetaert nel 2010. Pratica arti marziali dall'et\u00e0 di 8 anni e detiene una cintura nera secondo Dan nel Shotokan Karate.\nCarriera.\nCon un background nel teatro e nella pubblicit\u00e0, Santos \u00e8 apparso Off-Broadway tra il 2009 e il 2012 in alcune opere teatrali in anteprima al New York Theatre Festival, al Samuel French Play Festival e al New York International Fringe Festival. Negli ultimi anni dell'adolescenza ha sceneggiato la docufiction sul raggiungimento della maggiore et\u00e0 \"Lone Prophet\", utilizzando il cinema di guerriglia a sostegno del DREAM Act. Nel 2011, ha collaborato con Christopher James Lopez per creare la Densely Hollow Films. Il loro primo cortometraggio, \"The Cure\", \u00e8 stato presentato in anteprima al Palais des Festivals et des Congress al Festival di Cannes.\nGrazie ad un'audizione fatta su nastro Santos ha ottenuto un'apparizione nella serie comica della ABC \"Non fidarti della str**** dell'interno 23\", dopo di che si \u00e8 unito, per due stagioni, al cast della sitcom americana \"Mr. Box Office\". Ha recitato anche in altre serie televisive come \"How to Rock\" di Nickelodeon,\"Switched at Birth - Al posto tuo\" di ABC Family, \"Mystery Girls\" e \"Chasing Life\".\nNel 2014, Santos \u00e8 stato scelto per interpretare il Gold Ranger nella serie televisiva \"Power Rangers Dino Charge\". Ruolo che ha ricoperto per due stagioni. Nel 2017 ha recitato nel film \"Something Like Summer\" tratto dal romanzo \"Come se fosse estate\" di Jay Bell. In quello stesso anno, la Densely Hollow Films ha iniziato le riprese del suo primo lungometraggio, \"America Adrift\", prodotto da James Manos Jr., in cui Santos recitava al fianco di Lauren Velez e Tony Plana. Santos \u00e8 apparso anche nel film horror \"Polaroid\", uscito nel 2019.\nNel luglio 2018, Santos \u00e8 stato scelto per interpretare il ruolo di Gabe nella serie drammatica fantasy della CBS All Access \"Tell Me a Story\", andata in onda dall'ottobre 2018 al febbraio 2020.\nVita privata.\nDavi Santos \u00e8 un attivista LGBT ed \u00e8 appassionato di difesa dei diritti degli animali."}
{"id": "9177219", "revid": "465169", "url": "https://it.wikipedia.org/wiki?curid=9177219", "title": "Rivoluzione (Rocco Hunt)", "text": "Rivoluzione \u00e8 il quinto album in studio del rapper italiano Rocco Hunt, pubblicato il 5 novembre 2021 dalla Epic Records.\nDescrizione.\nIl disco si compone di quindici brani, tra cui i singoli resi disponibili dall'artista tra l'estate 2020 e quella 2021: \"Sultant' a mia\", \"A un passo dalla Luna\", \"Che me chiamme a fa?\" e \"Un bacio all'improvviso\".\nLa copertina \u00e8 stata realizzata dallo street artist Jorit e mostra il viso di Rocco Hunt ricoperto di marchi tribali, che rappresentano, secondo il rapper, il riscatto degli ultimi e delle periferie."}
{"id": "9177221", "revid": "104458", "url": "https://it.wikipedia.org/wiki?curid=9177221", "title": "Edi Podivinsky", "text": ""}
{"id": "9177222", "revid": "15756", "url": "https://it.wikipedia.org/wiki?curid=9177222", "title": "Personaggi di Craig", "text": "I personaggi di \"Craig\" sono tutti i personaggi apparsi nell'omonima serie televisiva d'animazione.\nPersonaggi ricorrenti.\nLa fidanzata di Bernard, sembra essere una persona adorabile, dolce, gentile, vivace, simpatica, sicura di s\u00e9, amichevole e dedita al successo nei compiti a casa e nei progetti scolastici.\nRagazzi del ruscello.\nAnziani del ruscello.\nUn trio di adolescenti che affermano di essere al Ruscello da tantissimo tempo, e offrono saggezza a coloro che la cercano.\nJunior Scout.\nUn trio di ragazzi che, approfittando del loro grado di esploratori, tenta di mettere in riga i ragazzi del Ruscello.\nRagazze Cavallo.\nUn gruppo di ragazze che risiedono in un prato a fianco al Ruscello. Emulano il tipico comportamento equino e praticano equitazione.\nI 10 Manubri.\nUn gruppo di bambini appassionati di ciclismo.\nRagazzi del t\u00e8.\nUn gruppo di bambini ricchi ed eleganti che si dedicano all'ora del t\u00e8.\nStreghe del ruscello.\nDue ragazze adolescenti che vengono al Ruscello di notte e sono spesso considerate streghe a causa del loro abbigliamento gotico.\nRagazzi Ninja.\nSono ragazzi che giocano vicino alla cascata del ruscello, leggono manga, li commentano e praticano kung fu\nPersonaggi secondari.\n\u00c8 una ragazza bassista che suona nella band \"Bad Moves\" insieme a David, Katie e Daoud. Appare solo in un episodio della prima stagione; i loro vicini si lamentano perch\u00e9 suonano troppo e li disturbano. Cos\u00ec con l'aiuto di Craig e dei suoi amici, gli trovarono un posto dove possono suonare in pace: il capanno rosso abbandonato (dove Craig aveva scovato il nido di un Avvoltoio)."}
{"id": "9177234", "revid": "197586", "url": "https://it.wikipedia.org/wiki?curid=9177234", "title": "Orso (partigiano)", "text": ""}
{"id": "9177242", "revid": "1086846", "url": "https://it.wikipedia.org/wiki?curid=9177242", "title": "Coppa Italia Dilettanti Abruzzo 2021-2022", "text": "La fase regionale della Coppa Italia Dilettanti Abruzzo 2021-2022 \u00e8 organizzata dal Comitato Regionale Abruzzo.\nLa prima fase (fase regionale) \u00e8 organizzata dai singoli comitati regionali. Alla seconda fase (fase nazionale), organizzata direttamente dalla Lega Dilettanti, partecipano le squadre vincitrici delle fasi regionali delle singole regioni.\nStruttura.\nIn tutti i turni le compagini abruzzesi si incontrano in doppi confronti ad eliminazione diretta, nel primo turno \u00e8 inserito un triangolare per eleggere le due squadre che accedono ai quarti di finale. La finale \u00e8 giocata su campo neutro in partita secca, con eventuali tempi supplementari e calci di rigore."}
{"id": "9177243", "revid": "73843", "url": "https://it.wikipedia.org/wiki?curid=9177243", "title": "Claus von Below-Saleske", "text": "Biografia.\nClaus von Below-Saleske, terzo figlio di Nikolaus von Below e Sophie Freiin Varnb\u00fcler von und zu Hemmingen, nacque a Saleske (l'attuale \"Zaleskie\", in Polonia) e studi\u00f2 legge all'Universit\u00e0 di Gottinga. Nel 1885 divenne membro del \"Corps Saxonia G\u00f6ttingen\" (Corpo Sassonia Gottinga). Dopo aver completato il suo tirocinio legale, si un\u00ec al servizio estero come addetto nel 1891. Dopo i primi incarichi nel 1892 presso l'ambasciata a Bruxelles e nel 1893 a Londra, lavor\u00f2 dal 1894 al 1896 presso il consolato generale a Il Cairo e poi presso l'ambasciata a Costantinopoli come segretario di legazione. Nel 1898 fu impiegato presso l'ambasciata a Madrid e nel 1899 presso l'ambasciata a Stoccolma. All'epoca della ribellione dei Boxer fu consigliere di legazione e incaricato d'affari a Pechino, poi a Vienna, Lisbona, Atene e Costantinopoli; si trovava in quest'ultima citt\u00e0 durante la rivoluzione dei Giovani Turchi. Nel 1908 fu nominato console generale a Calcutta.\nCome successore di Konrad Gisbert Wilhelm Freiherr von Romberg, von Below-Saleske divenne inviato (ambasciatore) dell'Impero tedesco in Bulgaria nel 1910 e vi lavor\u00f2 fino a quando non fu sostituito da Gustav Michahelles nel 1912. Durante la sua permanenza l\u00ec, accadde la prima guerra balcanica, durante la quale il governo tedesco tent\u00f2 di moderare la Bulgaria alla fine di gennaio 1913, ma questa concessione fu severamente rifiutata dalla Bulgaria all'inizio di febbraio 1913.\nNel 1912 von Below-Saleske succedette ad Hans von Flotow come ambasciatore tedesco in Belgio e vi lavor\u00f2 fino allo scoppio della prima guerra mondiale nel 1914. Il 29 luglio 1914 ricevette un plico sigillato da Berlino, con l'ordine di non aprirlo fino a quando non sarebbero arrivate nuove disposizioni telegrafiche.\nIl 2 agosto 1914 a von Below-Saleske arriv\u00f2 il telegramma in cui gli veniva ordinato di aprire il plico sigillato e di portare al Belgio l'ultimatum ivi contenuto facendo finta che fosse appena arrivato (sebbene fosse l\u00ec da vari giorni). L'ultimatum tedesco era un cumulo di bugie atte a giustificare l'invasione tedesca del Belgio: in esso si affermava che la Germania sapeva da fonte sicura che la Francia stesse per invadere il Belgio; che la Germania per la propria sicurezza nazionale era costretta ad invadere il Belgio a scopo preventivo, ma che non desiderava che i belgi interpretassero ci\u00f2 come un atto di ostilit\u00e0; che se il Belgio fosse rimasto neutrale e non avesse ostacolato le azioni delle truppe tedesche, la Germania avrebbe evacuato il Belgio alla fine della guerra.\nIl 2 agosto 1914 pertanto von Below-Saleske present\u00f2 al ministero degli Esteri belga una nota diplomatica in cui l'Impero tedesco affermava di avere certe notizie che la Francia intendesse \"prendere azione contro la Germania\" sul territorio belga e, sempre il 2 agosto, present\u00f2 anche una richiesta del capo di stato maggiore generale, colonnello generale Helmuth Johann Ludwig von Moltke, che se la Germania avesse ricevuto il passaggio gratuito attraverso il Belgio se fosse scoppiata una \"guerra imminente contro la Francia e la Russia\", la Germania avrebbe garantito di sgomberare il Paese alla fine delle ostilit\u00e0 contro la Francia.\nPoich\u00e9 il Belgio decise di resistere, il 4 luglio le truppe tedesche invasero il Belgio, cosa che caus\u00f2 la dichiarazione di guerra del Regno Unito contro la Germania (che aveva gi\u00e0 dichiarato guerra alla Russia e alla Francia e invaso il Lussemburgo e il Belgio).\nDall'inizio del 1915 partecip\u00f2 alla prima guerra mondiale come delegato d'uso a Tilsit e Libau e dall'autunno 1917 fino alla fine della guerra come delegato di scena a Bucarest.\nDopo la guerra fu nominato capo della corte e dell'amministrazione dei beni del principe Federico Enrico di Prussia.\nCuriosit\u00e0.\nVon Below-Saleske aveva l'abitudine di dire scherzando che lui portava sfortuna: era in Cina quando scoppi\u00f2 la rivolta dei Boxer (1899), si trovava in Turchia allo scoppio della rivoluzione dei Giovani Turchi (1908) ed era l'ambasciatore tedesco in Bulgaria quando scoppi\u00f2 la prima guerra balcanica nel 1912. Nel 1912 divenne ambasciatore tedesco a Bruxelles e disse \u00abadesso son tranquillo, sono in Belgio, a Bruxelles non succeder\u00e0 niente\u00bb; neanche due anni pi\u00f9 tardi dovr\u00e0 consegnare la dichiarazione di guerra della Germania al Belgio durante la prima guerra mondiale. "}
{"id": "9177244", "revid": "767487", "url": "https://it.wikipedia.org/wiki?curid=9177244", "title": "Manny's Orphans", "text": "Manny's Orphans \u00e8 un film del 1978 diretto da Sean S. Cunningham.\nIl film venne anche distribuito col titolo \"Kick!\".\nTrama.\nEsonerato come allenatore della squadra di calcio della Creighton Hall school, Manny trova lavoro in un orfanotrofio cattolico dove forma una nuova squadra di calcio. Quando gli orfani scoprono che Manny ha contratto un debito di gioco, decidono di organizzare una partita di calcio il cui esito decider\u00e0 le sorti del debito di Manny.\nProduzione.\nCirca il film, lo sceneggiatore Victor Miller ha detto: \"Steve Miner ha avuto l'idea ed io ho scritto la sceneggiatura. Abbiamo fatto un altro film a basso budget [insieme a \"Tigri contro tigri\"], e l'abbiamo girato intorno a Bridgeport, nel Connecticut.\"\nIl regista Cunningham ha dichiarato: \"Avevamo questa idea su un gruppo di orfani che mettono insieme una squadra di calcio e vincono. Abbiamo quindi raccolto i soldi per fare quello che \u00e8 diventato noto come \"Manny's Orphans\". \u00c8 stato molto divertente realizzarlo, e ancora una volta ho adorato lavorare con dei bambini. Ho davvero pensato che sarebbe stato per me un film rivoluzionario .\" Cunningham sostiene inoltre che la reazione del pubblico sia stata \"tiepida\" e che sebbene la United Artists l'abbia opzionato come episodio pilota per una serie televisiva, alla fine non l'ha acquistato.\nCuriosit\u00e0.\nIl dodicenne Ari Lehman che qui interpreta Roger, lavorer\u00e0 nuovamente col regista Sean S. Cunningham due anni dopo in \"Venerd\u00ec 13\" nel ruolo di Jason Voorhees."}
{"id": "9177245", "revid": "1457847", "url": "https://it.wikipedia.org/wiki?curid=9177245", "title": "FIDE Women's Grand Swiss 2021", "text": "Il FIDE Women's Grand Swiss 2021 \u00e8 stata la prima edizione femminile del FIDE Grand Swiss. Si \u00e8 disputato a Riga dal 25 ottobre all'8 novembre del 2021. Il torneo prevedeva 11 turni a sistema svizzero e la partecipazione di quarantanove iscritte, la prima classificata si qualificava al Torneo dei candidati femminile 2022.\nIl torneo \u00e8 stato vinto dal grande maestro cinese Lei Tingjie che ha totalizzato 9 punti su 11.\nCOVID-19.\nOriginariamente il torneo avrebbe dovuto disputarsi sull'Isola di Man, ma nell'agosto del 2021 la FIDE decise di trasferire la sede della seconda edizione del torneo a causa delle stringenti norme contro la pandemia di COVID-19 ancora in vigore sull'isola.\nTuttavia a pochi giorni dall'avvio del torneo la Lettonia attraversa una fase difficile della gestione della pandemia e annuncia un nuovo lockdown il 20 ottobre. La FIDE ottiene di poter disputare l'evento, accettando misure di sicurezza stringenti.\nCriteri di qualificazione.\nSono invitate al torneo le prime 40 di una classifica basata sulla media dei punteggi Elo in un intervallo di 12 mesi fra luglio 2020 e giugno 2021. Le altre 10 partecipanti sono scelti attraverso i seguenti criteri:\nFormato.\nIl tempo di gioco \u00e8 di 90 minuti per le prime 40 mosse, 30 minuti aggiuntivi fino alla fine dell'incontro. Incremento di 30 secondi a mossa da mossa 1. Le patte d'accordo sono vietate prima della 30\u00aa mossa.\nSpareggio tecnico.\nIn caso di parit\u00e0 in classifica di due o pi\u00f9 giocatori all'ultimo turno, i criteri di spareggio saranno i seguenti:\nMontepremi.\nIl montepremi totale \u00e8 di dollari, distribuiti nel modo seguente:\nPartecipanti.\nIl 10 agosto 2021 la FIDE annuncia una lista di 40 qualificate e 20 riserve, il 30 settembre viene annunciata la lista dei partecipanti. Delle qualificate hanno rinunciato alla partecipazione Aleksandra Gorja\u010dkina (che ha preferito disputare l'edizione Open), Humpy Koneru, Kateryna Lahno, Tan Zhongyi, Ju Wenjun, (gi\u00e0 qualificate al torneo dei candidati femminile 2022), Anna Muzy\u010duk, Sarasadat Khademalsharieh, Hou Yifan."}
{"id": "9177247", "revid": "1522738", "url": "https://it.wikipedia.org/wiki?curid=9177247", "title": "Strage di Sabra e Shatila", "text": ""}
{"id": "9177252", "revid": "633110", "url": "https://it.wikipedia.org/wiki?curid=9177252", "title": "BL 9.2 inch Railway Gun", "text": "Il Ordnance BL 9.2 inch gun on truck, railway era un modello di cannone ferroviario che montava una variet\u00e0 di bocche da fuoco navali di surplus da 233 mm e la Mk XIII appositamente progettata su diverse piattaforme ferroviarie, al fine di fornire un'artiglieria pesante mobile a lungo raggio sul fronte occidentale durante la Grande Guerra. La versione \"Mk XIII\" rimase in servizio per la difesa del territorio metropolitano britannico fino alla fine della seconda guerra mondiale.\nStoria.\nSeconda guerra boera.\nUn cannone ferroviario da 9.2 inch venne schierato per la prima volta nel 1900. I britannici montarono un cannone da 9.2 inch delle batterie costiere di Cape Town su un carro ferroviario e lo inviarono sulla linea ferroviaria sudafricana in supporto all'attacco britannico alle difese boere di Belfast, a nord-est di Johannesburg. La battaglia termin\u00f2 il 27 agosto 1900, prima che il cannone arrivasse, e poich\u00e9 i boeri in seguito ricorsero alla guerriglia, questa innovazione non fu utilizzata in azione durante la guerra.\nPrima guerra mondiale.\nAgli inizi del 1915 una variet\u00e0 di bocche da fuoco Mk III e Mk VI navali e costiere vennero adattate dalla Elswick Ordnance Company per l'installazione su carri ferroviari e inviate in Francia e Belgio. Le bocche da fuoco erano prive di freno di sparo e rinculavano su lisce su pianale ferroviario ribassato.\nQuesti primi impianti brandeggiavano solo di 10\u00b0 a destra e sinistra e per angoli maggiori tutto il carro ferroviario si muoveva su sezioni curve di binario. L'elevazione era limitata a 28\u00b0 e ci\u00f2 limitava anche la gittata massima. Nel marzo 1916 venne introdotta una modifica che aumentava l'elevazione a 35\u00b0.\nMark XIII.\nLa bocca da fuoco da 35 calibri \"Mk XIII\", appositamente sviluppata per l'impiego ferroviario, aveva una culatta pi\u00f9 pesante che consentiva di posizionare gli orecchioni pi\u00f9 arretrati, in modo che non fosse troppo depressa alle massime elevazioni della canna. Sul nuovo impianto Mk IV, il cannone \"Mk XIII\" poteva essere elevato a 40\u00b0 e raggiungeva una gittata di 20.670 m. Questi pezzi rimasero in servizio fino al 1945, assegnati alla difesa del territorio metropolitano britannico nella seconda guerra mondiale.\nImpiego in combattimento.\nI cannoni ferroviari da 9.2 inch spararono 45.000 colpi durante la prima guerra mondiale. Al momento dell'Armistizio di Compi\u00e8gne risultavano in servizio: \n\u00a0\u00a0First Army: 6 cannoni assegnati alla Batterie 366 (2), 461 (2), 523 (2).\n\u00a0\u00a0Second Army: 3 cannoni assegnati alla Batterie 45 (2) e 53 (1).\n\u00a0\u00a0Third Army: 4 cannoni assegnati alla Batterie 363 (2) e 442 (2).\n\u00a0\u00a0Fifth Army: 3 cannoni assegnati alla Batterie 53 (1) e 546 (2).\nI cannoni \"Mk XIII\" rimasero in servizio fino al 1945. Tutti gli altri furono radiati alla fine della prima guerra mondiale."}
{"id": "9177253", "revid": "88740", "url": "https://it.wikipedia.org/wiki?curid=9177253", "title": "Alida Baldari Calabria", "text": "\u00c8 nota principalmente per il ruolo della fata turchina da bambina nel film \"Pinocchio\" (2019) di Matteo Garrone, la cui interpretazione le \u00e8 valsa la candidatura al David di Donatello 2020 come miglior attrice non protagonista, all'et\u00e0 di soli 12 anni.\nCarriera.\nHa esordito con il film \"Guarda in alto\" (2017). Nel novembre dello stesso anno \u00e8 stato annunciato che avrebbe interpretato Pinocchio in un film di Matteo Garrone: nelle intenzioni iniziali del regista, il trucco prostetico sarebbe stato integrato con effetti digitali sul volto del burattino, per cui sarebbe stato indifferente far interpretare il personaggio a un bambino o una bambina. La produzione del film viene per\u00f2 interrotta e Garrone realizza il film \"Dogman\" (2018), in cui Alida Baldari Calabria interpreta la figlia del protagonista, personaggio che viene chiamato Alida come l'attrice. Sempre nel 2018 appare nel videoclip \"Pesto\" di Calcutta, girato da Francesco Lettieri. Garrone riprende poi la produzione del film \"Pinocchio\" (2019), assegnando per\u00f2 all'attrice un ruolo diverso, quello della fata turchina da bambina: questa interpretazione le \u00e8 valsa la candidatura al David di Donatello 2020 come miglior attrice non protagonista, all'et\u00e0 di soli 12 anni. Baldari Calabria si \u00e8 anche doppiata da sola nella versione inglese del film.\nHa poi recitato in \"A Classic Horror Story\" (2021), di Roberto De Feo e Paolo Strippoli. Oltre alla carriera cinematografica ha studiato danza classica e contemporanea."}
{"id": "9177256", "revid": "92723", "url": "https://it.wikipedia.org/wiki?curid=9177256", "title": "Arcieparchia di Mosul", "text": ""}
{"id": "9177258", "revid": "123750571", "url": "https://it.wikipedia.org/wiki?curid=9177258", "title": "Cristiano Robert do Amaral", "text": "Carriera.\nCresciuto nel settore giovanile del , nel 2020 viene prestato al che lo aggrega alla propria formazione U20. Il 20 febbraio 2021 debutta fra i professionisti giocando l'incontro di S\u00e9rie A perso 2-0 contro il .\nNel 2021 viene prestato allo .\nStatistiche.\n\"Statistiche aggiornate al 29 ottobre 2021\"."}
{"id": "9177260", "revid": "1086846", "url": "https://it.wikipedia.org/wiki?curid=9177260", "title": "Coppa Italia Dilettanti Calabria 2021-2022", "text": "La fase regionale della Coppa Italia Dilettanti Calabria 2021-2022 \u00e8 organizzata dal Comitato Regionale Calabria.\nLa prima fase (fase regionale) \u00e8 organizzata dai singoli comitati regionali. Alla seconda fase (fase nazionale), organizzata direttamente dalla Lega Dilettanti, partecipano le squadre vincitrici delle fasi regionali delle singole regioni.\nStruttura.\nNella fase Regionale le Societ\u00e0 del Campionato di Eccellenza e di Promozione si incontreranno tra loro secondo le indicazioni che in appresso vengono riportate:\nLe 48 squadre (16 del Campionato di Eccellenza e 32 del Campionato di Promozione) sono suddivise in 16 gironi (triangolari). Ogni girone \u00e8 composto, ove possibile, da almeno una squadra del Campionato di Eccellenza e due del Campionato di Promozione, tenendo conto anche della vicinanza delle sedi di gara delle societ\u00e0 medesime.\nSquadre.\nLa Coppa Italia Dilettanti Calabria 2021-2022 \u00e8 formata da 48 squadre: le 16 di Eccellenza e le 32 di Promozione."}
{"id": "9177266", "revid": "110157", "url": "https://it.wikipedia.org/wiki?curid=9177266", "title": "Dalli-wa gamja-tang", "text": "Dalli-wa gamja-tang (; titolo internazionale Dali and Cocky Prince) \u00e8 un drama coreano trasmesso su KBS2 dal 22 settembre 2021."}
{"id": "9177268", "revid": "915690", "url": "https://it.wikipedia.org/wiki?curid=9177268", "title": "Supercupa Moldovei 2005", "text": "La Supercupa Moldovei 2005 \u00e8 stata la 3\u00aa edizione della Supercoppa moldava.\nLa partita si \u00e8 disputata a Tiraspol allo stadio Sheriff Stadium tra il Nistru Otaci, vincitore della coppa e lo Sheriff Tiraspol, vincitore del campionato.\nA conquistare il trofeo \u00e8 stato lo Sheriff Tiraspol per 4-0. Per la squadra di Tiraspol \u00e8 il terzo titolo."}
{"id": "9177270", "revid": "123824202", "url": "https://it.wikipedia.org/wiki?curid=9177270", "title": "Kawasaki Ninja ZX-25R", "text": "La Kawasaki Ninja ZX-25R, \u00e8 una motocicletta stradale prodotta dalla casa motociclistica giapponese Kawasaki dal 2020.\nDescrizione.\nLa moto \u00e8 caratterizzata per avere un motore a quattro cilindri in linea da 249 cm\u00b3, quindi un propulsore dalla cubatura molto ridotta ma con un frazionamento multicilindrico. Il propulsore \u00e8 montato frontemarcia ed \u00e8 alimentato da un sistema ad iniezione elettronica indiretta multipoint con distribuzione bialbero e 16 valvole, quattro per ogni cilindro; eroga circa 50 CV e pu\u00f2 toccare i 17000 giri/min. La potenza pu\u00f2 essere incrementata a 51 CV a 15500 giri/min con l'ausilio di un Air box, con la coppia massima che pu\u00f2 arrivare a 22,9 Nm (2,3 kgm) a 14500 giri/min.\nViene prodotta in Indonesia e Thailandia come erede della Ninja ZX-2R/ZXR250, che \u00e8 stata prodotta tra il 1988 e il 1997. Questa motocicletta \u00e8 stata presentata per la prima volta al Tokyo Motor Show nel 2019, per poi venire lanciata sul mercato asiatico il 10 luglio 2020."}
{"id": "9177316", "revid": "92723", "url": "https://it.wikipedia.org/wiki?curid=9177316", "title": "Armando Felice Verde", "text": "Biografia.\nFrate domenicano, fu assegnato nel 1956 al Convento di Pistoia, di cui fu priore dal 1998 al 2001 e dove rimase fino agli ultimi giorni di vita. Laureato all'Universit\u00e0 di Firenze con Eugenio Garin, fu invitato dallo studioso a proseguire il suo lavoro sulla storia dell'Universit\u00e0 di Firenze nel Rinascimento. I risultati delle sue lunghe ricerche si concretizzarono nei sei volumi dedicati a \"Lo Studio fiorentino, 1473-1503: ricerche e documenti\", pubblicati a partire dal 1973, prima dall'Istituto nazionale di studi sul Rinascimento, poi da Olschki . Importante fu anche il suo contributo agli studi su Girolamo Savonarola, e all'Edizione Nazionale dei suoi scritti. In particolare si ricorda l'edizione degli \"Scritti apologetici\" (in \"Lettere e Scritti apologetici\", a cura di Roberto Ridolfi e altri, Roma, Belardetti, 1984), dei \"Sermones in primam divi Ioannis epistolam\" (Roma, Belardetti, 1989), degli \"Scritti vari\" (Roma, Belardetti, 1992). Per le edizioni della Societ\u00e0 internazionale per lo studio del Medioevo latino pubblic\u00f2 inoltre nel 1999 \"Il breviario di frate Girolamo Savonarola: postille autografe\", trascritte e commentate a cura di Armando F. Verde O.P, e, nel 2001, \"Il Quaresimale del 1491: la certezza profetica di un mondo nuovo\" (con Elettra Giaconi). Importanti anche le note aggiunte all'edizione postuma della \"Vita di Girolamo Savonarola\" di Roberto Ridolfi (Firenze, Le lettere, 1997)."}
{"id": "9177317", "revid": "124382501", "url": "https://it.wikipedia.org/wiki?curid=9177317", "title": "Bimota BB3", "text": "La Bimota BB3 \u00e8 una motocicletta costruita dalla casa motociclistica italiana Bimota dal 2013 al 2017.\nDescrizione.\nAnticipata dal prototipo BB2 che ha esordito ad EICMA nel 2012, la moto in veste definitiva \u00e8 stata presentata in anteprima sempre ad EICMA agli inizi di novembre 2013. Il motore a quattro cilindri in linea a quattro tempi \u00e8 derivato direttamente da quello montato sulla BMW S1000RR, attraverso un accordo di fornitura tra il costruttore italiano e quello tedesco. Sviluppa 193 CV a 13000 giri/min e una coppia di 11,2 mkg a 9750 giri/min. Questo motore, che ha anche funzione strutturale, \u00e8 circondato da un telaio la cui costruzione \u00e8 identica a quella della Bimota DB8, ovvero un traliccio tubolare in lega di acciaio sulla parte anteriore collegato lateralmente a due piastre in lega d'alluminio. La frenata \u00e8 assicurata da un sistema fornito dalla Brembo, grazie a due dischi da 320 mm di diametro all'anteriore morsi da pinze radiali a quattro pistoncini e un disco da 220 mm di diametro al posteriore coadiuvato da una pinza a doppio pistoncino, dotati entrambi di ABS. Sia la forcella telescopica rovesciata da 43 mm all'avantreno che il monoammortizzatore al retrotreno sono della \u00d6hlins. I cerchi in alluminio forgiato sono della OZ Racing, mentre il sistema di scarico \u00e8 realizzato dalla Arrow.\nLa moto \u00e8 stata realizzata appositamente per poter ottenere omologazione da parte della FIM per l'impiego nelle competizioni motociclistiche, tra cui il campionato mondiale Superbike. \nLa casa riminese, che non era ancora riuscita a produrre il numero di esemplari della BB3 richiesti dalla Federazione Motociclistica Internazionale, \u00e8 stata ammessa \"con riserva\" al campionato mondiale Superbike del 2014.Una modifica regolamentare successiva all'avvio della stagione, infatti, ha modificato il numero di esemplari da produrre per raggiungere l'omologazione e le relative scadenze, nell'ottica di favorire l'ingresso di nuovi costruttori, prevedendo (in una successiva modifica) anche l'ammissione \"in deroga\" per i modelli non ancora omologati, con relativa impossibilit\u00e0 di ottenere punti n\u00e9 per il costruttore n\u00e9 per i piloti fintanto che non si ottenga l'effettiva omologazione.\nLa Bimota non riesce per\u00f2 a produrre entro il tempo limite concesso dall'organizzatore il numero di motociclette di serie sufficienti per poter prendere punti nel mondiale. Per questo motivo, pur avendo preso parte a otto gran premi, per un totale di sedici gare, i risultati non vengono omologati."}
{"id": "9177326", "revid": "547034", "url": "https://it.wikipedia.org/wiki?curid=9177326", "title": "Kawasaki Ninja 250SL", "text": "La Kawasaki Ninja 250SL (nome in codice \"BX250\"), chiamata anche Ninja RR Mono in Indonesia fino a novembre 2016, \u00e8 una motocicletta prodotta dalla casa motociclistica giapponese Kawasaki dal 2014, esclusivamente per il mercato asiatico.\nDescrizione.\nLa moto sostituisce la Ninja ZX-150RR (chiamato anche Ninja RR) che \u00e8 stata prodotta dal 1991 al 2016. \u00c8 alimentata da un motore monocilindrico dalla cilindrata totale di 249 cm\u00b3 gi\u00e0 impiegato sulla Kawasaki KLX250 che produce una potenza di 20,6 kW (27,6 CV) a 9700 giri/min e 22,6 Nm di coppia a 8200 giri/min e viene abbinato a una trasmissione a 6 velocit\u00e0.\nDalla moto ne \u00e8 stata derivata un'altra versione la Z250SL."}
{"id": "9177328", "revid": "1702319", "url": "https://it.wikipedia.org/wiki?curid=9177328", "title": "Chiesa dei Santi Bernardo e Carlo", "text": "La chiesa dei Santi Bernardo e Carlo, o anche solo chiesa di San Bernardo di Mentone, \u00e8 la parrocchiale di Chiesa, frazione del comune sparso di Formazza, in provincia del Verbano-Cusio-Ossola e diocesi di Novara; fa parte dell'unit\u00e0 pastorale di Domodossola.\nStoria.\nA partire dal XII secolo, allorch\u00e9 i walser si stabilirono nella vallata, gli abitanti del luogo per assistere alle funzioni religiose dovevano recarsi alle pievi di Baceno o di Crodo.\nSiccome raggiungerle era poco agevole in inverno, il vescovo di Novara permise ai formazzini di erigere in paese un oratorio, in cui officiava di tempo in tempo un sacerdote inviato dalla matrice di San Gaudenzio.\nQuesta cappella fu consacrata nel 1398 e nel medesimo anno divenne parrocchiale; la chiesa venne ricostruita nel XVII secolo e nello stesso periodo all'originaria dedicazione a san Bernardo d'Aosta fu aggiunta quella a San Carlo Borromeo. \nNel 1775 l'edificio venne interessato da un intervento di ampliamento.\nDescrizione.\nEsterno.\nLa facciata a salienti della chiesa, rivolta a occidente e anticipata dal portico voltato a crociera e caratterizzato da colonne binate sorreggenti archi a tutto sesto, presenta centralmente il portale d'ingresso e due finestre, mentre nelle ali laterali si aprono due ulteriori finestre di forma rettangolare.\nAnnesso alla parrocchiale \u00e8 il campanile a base quadrata, suddiviso da cornici marcapiano in pi\u00f9 registri; la cella presenta una monofora per lato ed \u00e8 coronata dalla guglia.\nInterno.\nAll'interno dell'edificio sono conservate diverse opere di pregio, tra cui i dipinti, rinnovati nel 1935."}
{"id": "9177330", "revid": "15756", "url": "https://it.wikipedia.org/wiki?curid=9177330", "title": "Benelli BN 125", "text": "La Benelli BN 125 \u00e8 una motocicletta prodotto a partire dal 2018 dalla casa motociclistica italiana Benelli.\nDescrizione.\nLa BN 125 \u00e8 una naked che \u00e8 stata presentata all'Intermot di Colonia nel 2018. Come per l'enduro stradale Benelli TRK 502, \u00e8 una delle prime moto sviluppate dalla Benelli dopo l'acquisizione nel 2005 da parte del gruppo cinese QJ.\nLa moto monta un motore monocilindrico a quattro tempi da 125 cm\u00b3 (alesaggio 54 mm e corsa 54,5 mm) con raffreddamento misto aria-olio e sistema a doppia accensione (twin spark) dotato di due candele, che \u00e8 stato introdotto per la prima volta sulla Benelli TNT 125 nel 2017.\nIl motore \u00e8 dotato di un sistema ad iniezione elettronica indiretta (Delphi MT05) e di un catalizzatore, venendo omologato Euro 4. Sviluppa 8,2 kW (11,1 CV) a 9500 giri/min e una coppia massima di 10 Nm a circa 7000 giri/min. Le distribuzione \u00e8 affidata a quattro valvole in testa comandate da un solo albero a camme. La potenza viene trasferita alla ruota posteriore tramite una frizione multidisco a bagno d'olio in abbinamento ad un cambio a cinque marce.\nSia parte del telaio tubolare che altre componenti, come il tachimetro digitale, sono ripresi dai modelli Benelli pi\u00f9 grandi come la BN 302 e BN 600. All'anteriore la BN 125 ha una forcella a steli rovesciati con cerchi da 17 pollici che calzano un pneumatico 110/80. Al posteriore \u00e8 presente un forcellone a due bracci con ammortizzatore centrale regolabile e un pneumatico 130/70 con cerchio da 17 pollici. L'impianto frenante \u00e8 costituito da dischi freno sia all'anteriore che al posteriore."}
{"id": "9177331", "revid": "557067", "url": "https://it.wikipedia.org/wiki?curid=9177331", "title": "Franco Gaiezza", "text": ""}
{"id": "9177349", "revid": "2166030", "url": "https://it.wikipedia.org/wiki?curid=9177349", "title": "G\u00fcrc\u00fc Mehmed Pasci\u00e0 II", "text": " Fu schiavo (ma non un eunuco) di Koca Sinan Pasci\u00e0, pi\u00f9 volte gran visir negli ultimi anni del XVI secolo.\nAll'ombra del suo maestro ascese e venne a \"beilerbei\" di Rumelia (1623), visir (625), \"beilerbei\" di Damasco (1625-1626) e di Diyarbekir (1626-1627). Nel 1627 fu membro del \"diwan\" e occup\u00f2 altri governi provinciali. Nel 1635 partecip\u00f2 alla campagna di Yerevan e nel 1638 a quella di Baghdad. Il 25 febbraio 1640 fu nominato \"kubbeveziri\" (gran consigliere del \"diwan\") fino a quando nel marzo 1645 affront\u00f2 il Gran Visir Sultanzade Semiz Mehmed Pasci\u00e0 (1644-1645).\nSu raccomandazione di un favorito, il sultano Mehmet IV lo nomin\u00f2 Gran Visir quando era il pi\u00f9 anziano di tutti i visir (27 settembre 1651), carica che mantenne per quasi 9 mesi (fino al 20 giugno 1652). Durante il suo mandato non pot\u00e9 finire la campagna di Creta o liberare i Dardanelli dai veneziani, n\u00e9 ottenne un armistizio con Venezia. Nei mesi in cui regn\u00f2 i suoi figli, fratelli, parenti e amici ricevettero varie cariche. Fu deposto il 20 giugno 1652 e brevemente imprigionato nella Fortezza di Yedikule, ma rilasciato e permesso di risiedere a Istanbul.\nOttenne poi la nomina a governatore di \"Tam\u0131\u015fvar\" (Timi\u0219oara), \"K\u0131br\u0131s\" (Cipro) e \"Budin\" (Buda). Si crede che sia morto in quest'ultima destinazione il 6 aprile 1666."}
{"id": "9177355", "revid": "44876", "url": "https://it.wikipedia.org/wiki?curid=9177355", "title": "Associazione Calcio Bra Associazione Sportiva Dilettantistica", "text": ""}
{"id": "9177358", "revid": "899609", "url": "https://it.wikipedia.org/wiki?curid=9177358", "title": "Sandra Wey", "text": "Biografia.\nSandra Wey \u00e8 un\u2019attrice olandese, ex modella, attiva negli anni '80. Nel 1982 recita in un film commedia francese \"Plus beau que moi, tu meurs\" insieme ad Aldo Maccione,\n\u00e8 nota per aver essere stata la protagonista nel 1984 del film \"Histoire d\u2019O, ritorno a Roissy\" di \u00c9ric Rochat e nel 1986 del film \"Senza scrupoli\" diretto dal regista Tonino Valerii.\nNel 1989 abbandon\u00f2 il set del film \"Taxi Killer\" per disaccordi con il regista Stelvio Massi. "}
{"id": "9177367", "revid": "44876", "url": "https://it.wikipedia.org/wiki?curid=9177367", "title": "Societ\u00e0 Sportiva Dilettantistica Delta Calcio Porto Tolle", "text": ""}
{"id": "9177372", "revid": "106908", "url": "https://it.wikipedia.org/wiki?curid=9177372", "title": "Testina", "text": ""}
{"id": "9177383", "revid": "1543377", "url": "https://it.wikipedia.org/wiki?curid=9177383", "title": "Harry Hoijer", "text": "Biografia.\nHa lavorato principalmente su lingue e culture athabaskan. Ha inoltre documentato la lingua tonkawa, che ora \u00e8 estinta. Le poche opere di Hoijer costituiscono la maggior parte del materiale su questa lingua. Hoijer era un allievo di Edward Sapir.\nEgli ha contribuito notevolmente alla documentazione delle lingue athabaska della costa meridionale e del Pacifico e alla ricostruzione del proto-athabaskan. Harry Hoijer ha raccolto un gran numero di preziose note sul campo su molte lingue athabaska, che sono inedite. Alcuni dei suoi appunti su Apache Lipan e la lingua Tonkawa sono andati perduti.\nHoijer ha coniato il termine \"ipotesi di Sapir-Whorf\"."}
{"id": "9177386", "revid": "827882", "url": "https://it.wikipedia.org/wiki?curid=9177386", "title": "Testa di cinghiale alla castagnetana", "text": "La testa di cinghiale alla castagnetana \u00e8 un piatto italiano tradizionale di Castagneto Carducci, in Toscana.\nPreparazione.\nDopo essere stata sbollentata, pelata, e disossata, la testa viene messa a marinare in acqua, aceto ed erbe. Una volta tagliata a pezzi simmetrici, viene riempita con aromi, e spezie, e legata con il filo di spago. Infine, il piatto viene cotto per molto tempo in forno."}
{"id": "9177392", "revid": "81103", "url": "https://it.wikipedia.org/wiki?curid=9177392", "title": "Palazzo Frette", "text": ""}
{"id": "9177393", "revid": "1442080", "url": "https://it.wikipedia.org/wiki?curid=9177393", "title": "Costituzione turca del 1921", "text": "La Costituzione del 1921 (in turco ottomano: \"Te\u015fkil\u00e2t-\u0131 Esasiye Kanunu\"; ) \u00e8 stata la legge fondamentale della Turchia per un breve periodo dal 1921 al 1924. La prima costituzione del moderno stato turco fu ratificata dalla Grande Assemblea Nazionale della Turchia nel gennaio 1921. Era un semplice documento composto da soli 23 brevi articoli. Nell'ottobre 1923 la costituzione fu modificata per dichiarare la Turchia una repubblica. Nell'aprile dell'anno successivo la costituzione fu sostituita da un documento completamente nuovo, la Costituzione del 1924.\nContesto.\nFu preparata dalla Grande Assemblea Nazionale che fu eletta sia come Convenzione Costituzionale che come Parlamento in carica il 23 aprile 1920, a seguito del crollo \"de facto\" dell'Impero ottomano all'indomani della prima guerra mondiale. Mustafa Kemal Atat\u00fcrk, che sarebbe poi diventato il primo presidente della Repubblica di Turchia nel 1923, fu il principale motore della preparazione di una Costituzione che traeva la sua sovranit\u00e0 dalla nazione e non dal Sultano, il monarca assoluto dell'Impero ottomano . L'Assemblea nazionale fu convocata con lo scopo di scriverne una che avrebbe preparato il terreno per la proclamazione di una Repubblica e consacrato il principio della sovranit\u00e0 nazionale. Questa Costituzione sarebbe servita anche come base giuridica per la Guerra d'indipendenza turca durante il 1919-1923, poich\u00e9 avrebbe confutato i principi del Trattato di S\u00e8vres del 1918 firmato dall'Impero ottomano, con il quale una grande maggioranza del territorio dell'Impero sarebbe stata ceduta alle potenze dell'Intesa che avevano vinto la prima guerra mondiale.\nPanoramica.\n\u00a0L'Assemblea nazionale inizi\u00f2 i dibattiti per una nuova costituzione il 19 novembre 1920 e fu ratificata durante la sessione del 20 gennaio 1921. Fu la prima Costituzione turca a consacrare il principio della sovranit\u00e0 nazionale.\nEra un testo relativamente breve composto da 23 articoli. I primi nove articoli stabilivano i principi su cui sarebbe stato fondato lo stato. Delegava le prerogative esecutive e legislative all'\"unico vero delegato della sovranit\u00e0 della Nazione\", l'Assemblea nazionale che doveva essere eletta con voto popolare diretto. Dopo la proclamazione della Repubblica il 29 ottobre 1923, i poteri esecutivi dovevano essere esercitati dal Presidente e dal Consiglio dei ministri per conto dell'Assemblea nazionale.\nA causa della pi\u00f9 ampia congettura geopolitica del tempo e della mancanza di una dichiarazione formale della repubblica, non menzion\u00f2 nulla sul ruolo che il Sultano avrebbe potuto svolgere in questa nuova costituzione. Da un punto di vista tecnico, si potrebbe sostenere che lasciava aperta la possibilit\u00e0 che il Sultanato potesse non essere abolito e modificato per far posto a una monarchia costituzionale, simile a quella fondata dalla Costituzione francese del 1791. Col senno di poi, tuttavia, \u00e8 chiaro che tale omissione attendeva appositamente l'esito della Guerra d'Indipendenza e la cessazione delle ostilit\u00e0 prima della proclamazione della Repubblica.\nInoltre non includeva alcun riferimento al sistema giudiziario per ragioni simili, n\u00e9 definiva i diritti e le responsabilit\u00e0 dei cittadini.\nSequenza temporale.\nDopo essere entrata in vigore il 20 gennaio 1921, rimase legge del paese per tre anni fino all'adozione della Costituzione del 1924. Durante questo periodo fu testimone di molti eventi estremamente importanti e fondamentali nella storia della Repubblica di Turchia:\nTesto (come emanato).\nIl testo dei primi nove articoli pu\u00f2 essere tradotto come segue:\nL'articolo 10 \u00e8 intitolato \"Amministrazione\". Gli articoli dall'11 al 21 riguardano gli enti locali. Queste suddivisioni sono chiamate \"Vil\u00e2yet\" (art. 11-14), \"Kaza\" (art. 15) e \"Nahiye\" (art. 16-21). Gli articoli da 22 a 23 prevedono l'Ispettorato generale (\"Umumi M\u00fcfetti\u015flik\"). Vi \u00e8 anche un articolo provvisorio finale che non \u00e8 numerato."}
{"id": "9177398", "revid": "1442080", "url": "https://it.wikipedia.org/wiki?curid=9177398", "title": "Fr\u00e9d\u00e9ric Sorrieu", "text": "Le sue opere testimoniano soprattutto delle rivoluzioni liberali e nazionali scopiate in Francia e in Europa."}
{"id": "9177402", "revid": "2039387", "url": "https://it.wikipedia.org/wiki?curid=9177402", "title": "Collegio elettorale di San Giuseppe Vesuviano (Camera dei deputati)", "text": "Il collegio di San Giuseppe Vesuviano fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Campania 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di San Giuseppe Vesuviano era uno dei 47 collegi uninominali in cui era suddivisa la Campania e, come previsto dal D.Lgs. del 20 dicembre 1993 n. 536, era interamente compreso nella provincia di Napoli e comprendeva i seguenti comuni: Carbonara di Nola, Casamarciano, Liveri, Ottaviano, Palma Campania, Roccarainola, San Gennaro Vesuviano, San Giuseppe Vesuviano, San Paolo Bel Sito, Striano, Terzigno, Tufino e Visciano."}
{"id": "9177420", "revid": "1463849", "url": "https://it.wikipedia.org/wiki?curid=9177420", "title": "Blondello ossia Riccardo cuor di leone", "text": ""}
{"id": "9177422", "revid": "46291", "url": "https://it.wikipedia.org/wiki?curid=9177422", "title": "Xiphochaeta aquatica", "text": " Xiphochaeta aquatica \u00e8 una pianta angiosperma dicotiledone della famiglia delle Asteraceae. \"Xiphochaeta aquatica\" \u00e8 anche l'unica specie del genere Xiphochaeta .\nEtimologia.\nIl nome scientifico della specie \u00e8 stato definito per la prima volta dai botanici Eduard Friedrich Poeppig (1798-1868) e Stephan Friedrich Ladislaus Endlicher (1804-1849) nella pubblicazione \" Nova Genera ac Species Plantarum quas in Regno Chilensi Peruviano \" ( Nov. Gen. Sp. Pl. (Poeppig &amp; Endlicher) 3: 44. t. 250 ) del 1843. Il nome scientifico del genere \u00e8 stato definito per la prima volta nella stessa pubblicazione.\nDescrizione.\nLe piante di questa voce hanno un habitus erbaceo acquatico. La pubescenza \u00e8 formata da peli semplici appressati.\nLe foglie, picciolate, lungo il fusto sono disposte normalmente in modo alterno. La lamina \u00e8 intera con forme ovate, base attenuata nel picciolo e apici acuti. I margini sono debolmente seghettati. Le venature sono pennate.\nLe infiorescenze sono ascellari, formate da 1 - 3 capolini sessili. La struttura dei capolini \u00e8 quella tipica delle Asteraceae: un peduncolo sorregge un involucro composto da 70 - 80 brattee disposte su 3 - 4 serie che fanno da protezione al ricettacolo sul quale s'inseriscono i fiori di tipo tubuloso. Le brattee, in genere persistenti, si presentano con forme lineari, diritte e pungenti. Il ricettacolo pu\u00f2 essere provvisto di pagliette oppure no.\nI fiori, circa 30 per capolino, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono inoltre ermafroditi e actinomorfi (raramente possono essere zigomorfi).\nI frutti sono degli acheni con pappo. Gli acheni, a forma pi\u00f9 o meno cilindrica, hanno 5 coste con la superficie sericea. All'interno si pu\u00f2 trovare del tessuto di tipo idioblasto e rafidi di tipo subquadrato da corti a moderatamente allungati; non \u00e8 presente il tessuto tipo fitomelanina. Il pappo, di norma \u00e8 persistente, \u00e8 formato da circa 10 setole o cinghie canalicolate.\nDistribuzione e habitat.\nLa distribuzione delle piante di questa voce \u00e8 relativa al Brasile.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Lepidaploinae descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Da un punto di vista filogenetico in base alle ultime analisi sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. I generi di Lepidaploinae appartengono al subclade relativo all'America tropicale (l'altro subclade americano comprende anche specie del Nord America e del Messico).\nLa sottotrib\u00f9, e quindi i suoi generi, si distingue per i seguenti caratteri:\nIn precedenza la trib\u00f9 Vernonieae, e quindi la sottotrib\u00f9 (Lepidaploinae) di questo genere, era descritta all'interno della sottofamiglia Cichorioideae. La costituzione di questo gruppo \u00e8 relativamente recente (2009); in precedenza tutti i generi della sottotrib\u00f9 erano descritti all'interno della sottotrib\u00f9 Vernoniinae. Nell'ambito della trib\u00f9 Lepidaploinae occupa, da un punto di vista filogenetico, una posizione abbastanza \"centrale\" insieme alle sottotrib\u00f9 Vernoniinae, Chrestinae e Elephantopinae. Attualmente la sottotrib\u00f9 Lepidaploinae, cos\u00ec come \u00e8 circoscritta, non risulta monofiletica.\nI caratteri distintivi per le specie di questo genere (\" Xiphochaeta\") sono:\nSinonimi.\nSono elencati alcuni sinonimi per questa entit\u00e0:"}
{"id": "9177423", "revid": "199745", "url": "https://it.wikipedia.org/wiki?curid=9177423", "title": "Xiphochaeta", "text": ""}
{"id": "9177425", "revid": "1463849", "url": "https://it.wikipedia.org/wiki?curid=9177425", "title": "Attea (opera)", "text": ""}
{"id": "9177428", "revid": "2184259", "url": "https://it.wikipedia.org/wiki?curid=9177428", "title": "Pieve dei Santi Vincenzo e Anastasio (Galliera)", "text": "La Pieve dei Santi Vincenzo e Anastasio \u00e8 la parrocchiale di San Vincenzo, frazione di Galliera, in citt\u00e0 metropolitana ed arcidiocesi di Bologna; fa parte del vicariato di Galliera.\nSi tratta di una delle pievi pi\u00f9 antiche della pianura bolognese.\nStoria.\nLa Pieve \u00e8 citata la prima volta nell'anno 898. Durante il Medioevo ebbe la giurisdizione su venti chiese e un ospedale e il parroco era eletto da una collegiata di canonici. Il giuspatronato di detta pieve pass\u00f2 nel 1570 alla casa d'Este a cui spettava la nomina del parroco. Nel 1717 un'inondazione del Reno rese la chiesa impraticabile e nel 1737 fu ultimata una nuova chiesa, in posizione pi\u00f9 elevata, costruita da Rinaldo I duca di Modena. Nel 1770 Il diritto di nomina del parroco venne affidato all'arcivescovo di Bologna Vincenzo Malvezzi. Nel 1780 venne ultimata la canonica, nel 1844 venne edificato il campanile su progetto di Giuseppe Brighenti e nel 1856 venne dipinta la nuova pala d'altare da Luigi Manzini. Nel 1925 venne realizzata la nuova facciata in cemento.\nDescrizione.\nInterno.\nLa chiesa \u00e8 costruita in ordine tuscanico in volta con quattro cappelle laterali, e suoi intercalari, ed il coro in forma rotonda, il tutto di buona struttura, ed \u00e8 posta con la facciata a sud-est. La sua lunghezza, dalla porta maggiore fino al muro del coro, \u00e8 di 20 metri e la sua larghezza, di una sola navata, \u00e8 di 7 metri. \nDall'ingresso della chiesa:\nGli affreschi delle cappelle laterali sono stati realizzati a met\u00e0 XIX secolo mentre quelli della navata centrale sono originali del 1737 e scoperti dall'ultimo restauro (2015)\nEsterno.\nLa facciata \u00e8 stata realizzata in cemento dall'ing. Tabarroni nel 1925, con uno stile di ordine tuscanico, timpano e bifora. La nuova facciata sostitu\u00ec la pi\u00f9 antica a salienti.\nDevozioni.\nI santi Vincenzo e Anastasio sono i titolari della pieve e Patroni della parrocchia e si festeggiano il 22 gennaio. La pieve era dedicata in origine solo a San Vincenzo ma, secondo decreto del concilio di Trento, dal 1570 le feste dei due santi vennero unite in un'unica festa. \nLa parrocchia ha come patrona anche la Madonna del Manzatico (cartapesta del XIX secolo) che si celebra la terza domenica di settembre.\nSono molto venerati anche San Giuseppe (19 marzo), San Vincenzo Ferreri (prima domenica dopo Pasqua), San Luigi Gonzaga (21 giugno), Sant'Antonio Abate (17 gennaio), Santa Liberata (18 gennaio) e San Francesco (4 ottobre)."}
{"id": "9177430", "revid": "1543377", "url": "https://it.wikipedia.org/wiki?curid=9177430", "title": "Costituzione turca del 1924", "text": "La Costituzione del 1924, formalmente intitolata Costituzione della Repubblica di Turchia (in turco ottomano: \"Te\u015fkil\u00e2t-\u0131 Esasiye Kanunu\"; ), \u00e8 stata la legge fondamentale della Turchia dal 1924 al 1961. Sostituiva la Costituzione del 1921 e fu ratificata dalla Grande Assemblea Nazionale della Turchia in seguito alla proclamazione della repubblica il 29 ottobre 1923. Fu ratificata il 20 aprile 1924 e rimase in vigore fino al colpo di Stato del 1960, in seguito al quale fu sostituita dalla Costituzione del 1961.\nPanoramica.\nLa Costituzione turca del 1924 aveva 105 articoli ed era divisa in sei sezioni:\nSequenza temporale.\nLa Costituzione del 1924 rimase in vigore per 36 anni dal 1924 al 1961. Durante questo periodo, serv\u00ec come base per molti cambiamenti fondamentali che tentarono di trasformare la Turchia in una Repubblica moderna, laica e democratica.\nEmendamenti.\nLa prima modifica avvenne il 10 aprile 1928, che emend\u00f2, tra l'altro, l'articolo 2 che rimosse la disposizione \"La religione dello stato turco \u00e8 l'Islam\". Ulteriori modifiche seguirono rispettivamente il 10 e l'11 dicembre 1931 e 1934. Di conseguenza, alle donne veniva concesso il diritto di voto e di eleggibilit\u00e0. Nel 1937 la costituzione fu modificata due volte. La legge n. 3115 del 5 febbraio 1937 sanc\u00ec nella Costituzione i sei principi fondamentali del kemalismo.\nIl 10 gennaio 1945 la costituzione fu rivista con la legge n. 4695 nell'accezione di turchizzazione della lingua e traduzione in turco moderno. Tuttavia, questa riformulazione fu annullata dalla legge n. 5997 del 24 dicembre 1952 (pubblicata il 31 dicembre 1952 nel Resmi Gazete Say\u0131 8297), che ripristin\u00f2 la costituzione alla sua stesura prima del 1945."}
{"id": "9177437", "revid": "125423985", "url": "https://it.wikipedia.org/wiki?curid=9177437", "title": "Associazione Sportiva Giana Erminio 2021-2022", "text": "Questa voce raccoglie le informazioni riguardanti l'Associazione Sportiva Giana Erminio nelle competizioni ufficiali della stagione 2021-2022.\nOrganigramma.\nArea tecnica\nSocietario.\nArea direttiva\nArea comunicazione e marketing\nArea sportiva\nRosa.\n\"Aggiornata al 30 agosto 2021.\""}
{"id": "9177439", "revid": "1993636", "url": "https://it.wikipedia.org/wiki?curid=9177439", "title": "Costituzione turca del 1961", "text": "La Costituzione del 1961, ufficialmente intitolata Costituzione della Repubblica di Turchia (), \u00e8 stata la legge fondamentale della Turchia dal 1961 al 1982. Fu introdotta dopo il colpo di Stato del 1960, sostituendo la precedente Costituzione del 1924. Fu approvata in un referendum tenutosi il 9 luglio 1961 con il 61,7% della nazione che vot\u00f2 a favore. Rimase in vigore fino al colpo di Stato del 1980, a seguito del quale fu sostituito da un nuovo documento, la Costituzione del 1982, che rimane in vigore oggi.\nPrincipi generali.\nI. Forma dello Stato.\nArticolo 1 - Lo Stato turco \u00e8 una repubblica.\nII. Caratteristiche della Repubblica.\nArticolo 2 - La Repubblica turca \u00e8 uno stato nazionalista, democratico, laico e sociale, governato dallo stato di diritto, basato sui diritti umani e sui principi fondamentali enunciati nel preambolo.\nIII. Indivisibilit\u00e0 dello Stato, della sua lingua ufficiale e della sua sede di governo.\nArticolo 3 - Lo Stato turco \u00e8 un tutto indivisibile che comprende il suo territorio e il suo popolo. La sua lingua ufficiale \u00e8 il turco. La sua capitale \u00e8 la citt\u00e0 di Ankara.\nIV. Sovranit\u00e0.\nArticolo 4 - La sovranit\u00e0 spetta alla nazione senza riserve e condizioni. La nazione eserciter\u00e0 la sua sovranit\u00e0 attraverso gli enti autorizzati come prescritto dai principi stabiliti nella Costituzione. Il diritto di esercitare tale sovranit\u00e0 non pu\u00f2 essere delegato ad alcuna persona, gruppo o classe. Nessuna persona o agenzia pu\u00f2 esercitare un'autorit\u00e0 statale che non tragga la sua origine dalla Costituzione.\nV. Potere legislativo.\nArticolo 5 - Il potere legislativo \u00e8 conferito alla Grande Assemblea Nazionale. Tale potere non \u00e8 delegato.\nVI. Funzione esecutiva.\nArticolo 6 - La funzione esecutiva \u00e8 esercitata dal Presidente della Repubblica e dal Consiglio dei ministri nei limiti di legge.\nVII. Potere giudiziario.\nArticolo 7 - Il potere giudiziario sar\u00e0 esercitato da tribunali indipendenti per conto della nazione turca.\nVIII. Supremazia e forza vincolante della Costituzione.\nArticolo 8 - Le leggi non devono essere in conflitto con la Costituzione. Le disposizioni della Costituzione costituiscono i principi giuridici fondamentali che vincolano gli organi legislativi, esecutivi e giudiziari, le autorit\u00e0 amministrative e i singoli.\nIX. Irrevocabilit\u00e0 della forma dello Stato.\nArticolo 9 - La disposizione della Costituzione che stabilisce la forma dello Stato in repubblica non pu\u00f2 essere modificata n\u00e9 pu\u00f2 essere quindi proposta alcuna mozione.\nDifferenza tra le costituzioni del 1924 e del 1961.\nA differenza della precedente costituzione, la nuova costituzione era basata sui diritti umani; con l'articolo 11, la libert\u00e0 dell'individuo era sempre assicurata. La frase \"Stato sociale\" fu inclusa per la prima volta in questa Costituzione. La nuova costituzione introdusse anche il Senato, per formare un sistema bicamerale con l'Assemblea nazionale.\nLa Grande Assemblea Nazionale fu costituita dall'Assemblea Nazionale e dal Senato della Repubblica. L'Assemblea nazionale e la maggioranza dei senatori venivano eletti dalla nazione, ma 15 senatori erano scelti dal presidente tra gli ex presidenti e membri del Comitato di unit\u00e0 nazionale, che aveva organizzato il colpo di stato."}
{"id": "9177449", "revid": "124094351", "url": "https://it.wikipedia.org/wiki?curid=9177449", "title": "Tell It to My Heart", "text": ""}
{"id": "9177475", "revid": "363629", "url": "https://it.wikipedia.org/wiki?curid=9177475", "title": "Referendum in Germania del 1929", "text": "Il referendum contro il piano Young fu una consultazione popolare della Repubblica di Weimar. Fu indetto a seguito della petizione popolare \u201ccontro l'asservimento del popolo tedesco\u201d (legge della libert\u00e0), avviata da partiti e organizzazioni di destra nel 1929. \nL'iniziativa mirava ad abolire il piano Young, attraverso il quale il governo M\u00fcller e le potenze vincitrici della prima guerra mondiale avevano trovato un accordo sulle riparazioni di guerra. La proposta prevedeva l'approvazione della cosiddetta \"legge della libert\u00e0\" (\"Freiheitsgesetz\"), che avrebbe completamente rivisto il trattato di Versailles e incriminato per tradimento i membri del governo del Reich.\nDurante la fase della petizione popolare, gli aventi diritto di voto ebbero tempo dal 16 al 29 ottobre 1929 per iscriversi alle liste ed esprimere cos\u00ec il loro sostegno alla bozza della \"legge della libert\u00e0\". Con poco pi\u00f9 del 10% degli elettori, il quorum previsto per la petizione popolare fu appena raggiunto. \nIl Reichstag discusse la petizione il 29 e 30 novembre e la maggioranza dei deputati la respinse. I promotori chiesero quindi l'indizione di un referendum, che ebbe luogo il 22 dicembre 1929. Per il successo del referendum era richiesta la maggioranza assoluta di tutti gli aventi diritto di voto e non solo dei voti espressi (quorum del 50%). \nLa consultazione fall\u00ec a causa della scarsa partecipazione, avendo votato poco meno del 15% degli elettori. La petizione popolare e il referendum furono comunque importanti per lo sviluppo della situazione politica negli anni successivi. La campagna di propaganda guidata dai partiti di destra fu una delle pi\u00f9 grandi campagne del suo genere durante la Repubblica di Weimar. Le forze governative, da parte loro, risposero con una notevole contropropaganda. Per la prima volta le forze della destra tradizionale come il Partito Popolare Nazionale Tedesco (DNVP) agirono insieme al Partito Nazionalsocialista Tedesco dei Lavoratori (NSDAP) di Adolf Hitler. \nL'importanza dell'evento per l'ascesa del partito di Hitler \u00e8 discussa dalla storiografia."}
{"id": "9177478", "revid": "2091133", "url": "https://it.wikipedia.org/wiki?curid=9177478", "title": "Delfino Pescara 1936 2021-2022", "text": "Questa voce raccoglie le informazioni riguardanti il Delfino Pescara 1936 nelle competizioni ufficiali della stagione 2021-2022.\nOrganigramma societario.\nArea direttiva\nArea comunicazione e marketing\nArea sportiva\nRosa.\n\"Rosa aggiornata al 31 agosto 2021.\"\nStatistiche.\nStatistiche di squadra.\n\"Statistiche aggiornate al 1\u00ba luglio 2021.\""}
{"id": "9177480", "revid": "6923", "url": "https://it.wikipedia.org/wiki?curid=9177480", "title": "Ibrahim Ibrahimi", "text": "Biografia.\nNato nel 1972 nella provincia di Nangarhar, Ibrahim Ibrahimi proviene da una famiglia di musicisti. Si \u00e8 diplomato alla Mia Sahib Qader Bakhsh High School of Music e ha studiato col maestro (ustad) Sabz Ali Khan. Attualmente anche due suoi figli sono musicisti.\nSuona prevalentemente la tabla e si esibisce in gruppi musicali sia tradizionali che classici, pop, jazz o rock. Prima della sua fuga, insegnava composizione al National Institute of Music of Afghanistan, lavorando anche alla radio e televisione afghana (RTA).\nIl 20 agosto 2021, Ibrahim Ibrahimi ha lasciato il suo paese per rifugiarsi in Francia, senza nessuno dei suoi strumenti, con sedici membri della sua famiglia.;\nSi \u00e8 esibito in Iran, India, Azerbaigian e Turchia. Dopo aver lasciato l'Afghanistan, si \u00e8 esibito in Belgio (\"\u00c9cole d'art d'Uccle\") e in Francia (\"Th\u00e9\u00e2tre Sainte Marie d'en Bas\" a Grenoble)."}
{"id": "9177481", "revid": "125066552", "url": "https://it.wikipedia.org/wiki?curid=9177481", "title": "Ein Fall f\u00fcr Titus Bunge", "text": "Ein Fall f\u00fcr Titus Bunge \u00e8 una serie televisiva tedesca occidentale, ideata da Mischa Mleinek e Michael Mansfeld e prodotta nel 1967 da Studio Hamburg Atelierbetriebsgesellschaft per la ZDF. Protagonisti della serie sono Ralf Wolter (nel ruolo di Titus Bunge) e Ruth Maria Kubitschek. \nLa serie si compone di una sola stagione, per un totale di 13 episodi, della durata di 25 minuti ciascuno. Il primo episodio, intitolato \"Onkel Tims Verm\u00e4chtnis\", venne trasmesso in prima visione il 2 agosto 1967; l'ultimo, intitolato \"Lucy dreht ein Ding\", and\u00f2 in onda in prima visione il 25 ottobre 1967. \nTrama.\nTitus Bunge eredita dallo zio Tim un'agenzia di investigazioni private. A coadiuvarlo nel suo lavoro \u00e8 la segrataria Lucy Vogel.\nPersonaggi e interpreti.\nGuest-star.\nTra le varie guest-star apparse nella serie, figurano, tra gli altri, Balduin Baas, Susanne Beck, Heini G\u00f6bel, Ursula Grabley, ecc. \nProduzione.\nLe riprese della serie iniziarono il 15 gennaio 1967.\nPer poter interpretare il ruolo di Lucy Vogel, l'attrice Ruth-Maria Kubitschek dovette prendere lezioni extra di guida."}
{"id": "9177487", "revid": "465169", "url": "https://it.wikipedia.org/wiki?curid=9177487", "title": "Tell It to My Heart (Meduza)", "text": "Tell It to My Heart \u00e8 un singolo del gruppo di produttori musicali italiano Meduza in collaborazione con il cantante irlandese Hozier, pubblicato il 29 ottobre 2021."}
{"id": "9177489", "revid": "2184720", "url": "https://it.wikipedia.org/wiki?curid=9177489", "title": "Simone Giani", "text": ""}
{"id": "9177494", "revid": "30610", "url": "https://it.wikipedia.org/wiki?curid=9177494", "title": "Fondazione MAST", "text": ""}
{"id": "9177497", "revid": "736476", "url": "https://it.wikipedia.org/wiki?curid=9177497", "title": "Niklas Nienass", "text": ""}
{"id": "9177505", "revid": "15756", "url": "https://it.wikipedia.org/wiki?curid=9177505", "title": "Zaleskie", "text": "Zaleskie (in tedesco: \"Saleske\", in casciubo: \"\u017belescz\u00e9\") \u00e8 un villaggio del comune rurale polacco di Ustka, all'interno del distretto di S\u0142upsk, nel voivodato della Pomerania (Polonia settentrionale).\nIl villaggio ha una popolazione di circa 400 abitanti e si trova a circa 9 km a sud-ovest di Ustka, 19 km a ovest di S\u0142upsk e a circa 123 km a ovest del capoluogo regionale di Danzica. Fino al 1945 faceva parte della Germania.\nEtimologia.\nForme precedenti del nome sono: \"Szileske\", \"Sileske\", \"Selleszka\", \"Seleszke\" e fino al 1945 \"Saleske\". La forma polacca del nome \"Zaleskie\" ricorre tre volte come toponimo e due volte come nome dei laghi in Polonia.\nStoria.\nSecondo la forma storica del villaggio, Zaleskie \u00e8 una villaggio strada. Nel 1344 \u00e8 citato come proprietario un von Typhano, e dal 1461 al 1945 \u00e8 di propriet\u00e0 dei von Below. Nel 1480 il luogo \u00e8 citato negli articoli di denuncia del duca Bogislao X di Pomerania contro sua madre. Nel 1523 Henning von Below e le vedove von Gerdt e Otto Below governarono su Saleske.\nIntorno al 1784 Saleske aveva due seggi o portici dei cavalieri, un mulino a vento, dodici contadini, otto contadini, una fucina e un maestro di scuola in 73 famiglie.\nSaleske appartenne al distretto di Schlawe fino al 1876 e fu poi affiliato al distretto di Stolp - anch'esso situato nel distretto amministrativo di K\u00f6slin nella provincia prussiana della Pomerania. Nel 1939 la superficie comunitaria era di 1.751 ettari (17,51 kmq) con una popolazione residente di 967 abitanti. Saleske con le localit\u00e0 di Brink (ora in polacco: \"Bre\u0144\"), Buchwald (\"Zab\u0142ocie\") e Salesker Strand (\"Zalesin\") era un villaggio ufficiale, ma apparteneva all'anagrafe di D\u00fcnnow (\"Duninowo\") e al tribunale distrettuale di Stolpm\u00fcnde (\"Ustka\").\nVerso la fine della seconda guerra mondiale, le truppe dell'Armata Rossa invasero la citt\u00e0 da ovest il 7 marzo 1945. Tre giorni dopo fu istituita un'amministrazione sovietica. Nell'estate del 1945, i polacchi arrivarono a Saleske e rilevarono fattorie e case. Tutti gli abitanti del villaggio furono sfollati nel periodo successivo. Saleske \u00e8 stato ribattezzato Zaleskie.\nSuccessivamente, sono stati identificati 576 abitanti del villaggio sfollati da Saleske nella Repubblica federale di Germania e 247 nella DDR.\nIl villaggio fa ora parte del Gmina Ustka nel distretto di S\u0142upsk del Voivodato della Pomerania (1975-1998 Voivodato di Slupsk). Oggi il paese conta circa 400 abitanti."}
{"id": "9177520", "revid": "473181", "url": "https://it.wikipedia.org/wiki?curid=9177520", "title": "Liberalismo perfezionista", "text": ""}
{"id": "9177540", "revid": "339392", "url": "https://it.wikipedia.org/wiki?curid=9177540", "title": "Meta (azienda)", "text": ""}
{"id": "9177542", "revid": "1354930", "url": "https://it.wikipedia.org/wiki?curid=9177542", "title": "Parigi-Roubaix femminile 2021", "text": "La Parigi-Roubaix femminile 2021, prima edizione della corsa e valevole come sedicesima prova dell'UCI Women's World Tour 2021 categoria 1.WWT, si svolse il 2 ottobre 2021 su un percorso di 116,4\u00a0km, con partenza da Denain e arrivo a Roubaix, in Francia. Originariamente prevista l'11 aprile 2021, la corsa, gi\u00e0 cancellata nel 2020 a causa della pandemia di COVID-19, venne successivamente posticipata al 2 ottobre, a causa di ulteriori restrizioni per il contenimento della pandemia in Francia, decise nella primavera del 2021. La vittoria fu appannaggio della britannica Elizabeth Deignan, la quale complet\u00f2 il percorso in 2h56'07\", alla media di 39,656\u00a0km/h, precedendo l'olandese Marianne Vos e l'italiana Elisa Longo Borghini.\nSul traguardo del Velodromo di Roubaix 61 cicliste, su 129 partite da Denain, portarono a termine la competizione. "}
{"id": "9177544", "revid": "277947", "url": "https://it.wikipedia.org/wiki?curid=9177544", "title": "Johann Gottfried Gregori", "text": "Biografia.\nGregori fu un pastore luterano considerato, per la sua attivit\u00e0 teatrale a Mosca, il fondatore del teatro russo.\nNoto soprattutto come autore della prima opera drammatica rappresentata a Mosca, in presenza dello zar Alessio Michajlovi\u010d, il 17 ottobre, 1672, intitolata \"La commedia di Artaserse\", Gregori fu autore drammatico occasionalmente.\nLo zar, avendo assistito a degli spettacoli teatrali in Occidente, fece cercare nel quartiere moscovita degli stranieri (Nemeckaja Sloboda) chi fosse in grado di organizzarne uno in Russia e cos\u00ec fu scelto il pastore luterano Gregori, che in seguito scrisse anche altre opere teatrali, sempre per incarico dello zar, il quale cre\u00f2 all'uopo un edificio speciale nel villaggio di Preobra\u017eenskoe presso Mosca. \nQueste altre opere, imitazione del teatro scolastico occidentale, furono: \"Giuditta\", \"Il giovane Tobia\", \"La lamentevole commedia di Adamo ed Eva\", \"Bajazet e Tamerlano\", \"La piccola confortevole commedia di Giuseppe\", che probabilmente furono scritte originariamente in tedesco.\n\"La commedia di Artaserse\" fu recitata da attori tedeschi, non esistendo ancora attori russi; il testo originario si riteneva perduto quando nel 1954 ne \u00e8 stata ritrovata una copia (l'originale tedesco con la traduzione russa) nella Biblioteca civica di Lione.\nIl valore letterario de \"La commedia di Artaserse\" \u00e8 di una certa importanza: uno dei maggiori interessi \u00e8 dato nel testo russo dal miscuglio di slavo ecclesiastico col russo parlato.\nLa memoria di Gregori si conserv\u00f2 a lungo ed il suo nome \u00e8 ricordato nella commedia di Aleksandr Nikolaevi\u010d Ostrovskij, \"Un comico del secolo XVII\"."}
{"id": "9177553", "revid": "907365", "url": "https://it.wikipedia.org/wiki?curid=9177553", "title": "Las Vegas Challenger 2021 - Singolare", "text": "Vasek Pospisil era il detentore del titolo ma ha scelto di non partecipare a questa edizione.\nIn finale Jeffrey John Wolf ha sconfitto Stefan Kozlov con il punteggio di 6-4, 6-4."}
{"id": "9177555", "revid": "69794", "url": "https://it.wikipedia.org/wiki?curid=9177555", "title": "Vito Sanzo", "text": "Biografia.\nFu Parlamentare della Democrazia Cristiana nella II legislatura."}
{"id": "9177564", "revid": "69794", "url": "https://it.wikipedia.org/wiki?curid=9177564", "title": "Antonio Sensi", "text": "Biografia.\nFu Parlamentare della Democrazia Cristiana nella II legislatura.\nEra il fratello di mons. Giuseppe Maria Sensi."}
{"id": "9177565", "revid": "1310927", "url": "https://it.wikipedia.org/wiki?curid=9177565", "title": "Fr\u00e9d\u00e9ric Mendy (1988)", "text": ""}
{"id": "9177567", "revid": "1498232", "url": "https://it.wikipedia.org/wiki?curid=9177567", "title": "Meta Platforms, Inc.", "text": ""}
{"id": "9177569", "revid": "1310927", "url": "https://it.wikipedia.org/wiki?curid=9177569", "title": "Fr\u00e9d\u00e9ric Mendy", "text": ""}
{"id": "9177570", "revid": "1005847", "url": "https://it.wikipedia.org/wiki?curid=9177570", "title": "Comitato di Unit\u00e0 Nazionale", "text": "Il Comitato di Unit\u00e0 Nazionale () \u00e8 stato un comitato militare formato in seguito al colpo di stato turco del 1960. Si sciolse con le elezioni generali del 1961.\nContesto.\nTra il 1950 e il 1960, il partito di governo in Turchia era il Partito Democratico (DP). Verso 1960, la Turchia affront\u00f2 la corruzione politica e crisi economiche, in cui la valuta turca fu svalutata da \u20ba 2,80 a \u20ba 9.00 per US $ 1.00. L'aumento dei prezzi delle materie prime e la scarsit\u00e0 di beni industriali importati causarono disordini, e di conseguenza il sostegno politico al DP diminu\u00ec mentre aumentava per l'opposizione, in particolare per il Partito Popolare Repubblicano (CHP). Il governo del DP tent\u00f2 di sopprimere una ripresa del CHP vietandone le attivit\u00e0 pubbliche. Nel 1959, \u0130smet \u0130n\u00f6n\u00fc, il leader del CHP, fu assalito durante le manifestazioni dei simpatizzanti del DP a U\u015fak il 1\u00b0 maggio e a Istanbul il 4 maggio. La stampa venne sottoposta a una pesante censura e molti giornalisti, tra cui il popolare editorialista Metin Toker, cos\u00ec come politici dell'opposizione di profilo, come Osman B\u00f6l\u00fckba\u015f\u0131, il leader del Partito Repubblicano Nazionale Paesano (CKMP), furono arrestati. Il 27 aprile 1960, il gruppo parlamentare del DP, che deteneva la maggioranza in parlamento, approv\u00f2 una legge per la costituzione di una Commissione d'inchiesta che era autorizzata con poteri da tribunale. Il comitato, composto solo da deputati del DP, aveva il compito di indagare sui membri dei partiti di opposizione e sulla stampa.\nIl Comitato.\nIl 27 maggio 1960, un gruppo di ufficiali militari organizz\u00f2 un colpo di stato. Gli ufficiali in rivolta non agivano nella tradizionale gerarchia militare. Il capo di stato maggiore, i comandanti delle forze aeree e navali non facevano parte del gruppo, e il comandante delle forze di terra, il generale Cemal G\u00fcrsel, si un\u00ec al gruppo solo dopo l'inizio dell'operazione. Il numero di generali nel gruppo con 38 membri era solo cinque mentre i restanti ufficiali erano di rango inferiore come colonnello, maggiore o addirittura capitano.\nDi seguito l'elenco dei membri del comitato:\nIl presidente del comitato era Cemal G\u00fcrsel che divenne anche primo ministro nel 24\u00b0 e 25\u00b0 governo della Turchia durante il regime militare.\nTra gli altri generali, Irfan Ba\u015ftu\u011f mor\u00ec in un incidente stradale il 12 settembre 1960 e Cemal Madano\u011flu si dimise dal comitato il 7 luglio 1961, entrambi durante il regime militare.\nI Quattordici.\nMentre Cemal G\u00fcrsel stava cercando di ristabilire il regime civile il prima possibile, quattordici membri del comitato sotto la guida del colonnello Alparslan T\u00fcrke\u015f stavano pianificando la continuazione del regime militare con l'intenzione di fare delle riforme. Il 13 settembre 1960 furono espulsi dal comitato. (I loro nomi sono contrassegnati dal colore giallo nell'elenco sopra.). Furono inviati come diplomatici alle ambasciate turche all'estero. Anche se in seguito ricevettero la grazia, non poterono mai tornare al comitato. Negli anni successivi, Alparslan T\u00fcrke\u015f divenne il leader del Partito Repubblicano Nazionale Paesano e lo ribattezz\u00f2 Partito del Movimento Nazionalista.\nConseguenze.\nDopo le elezioni generali del 1961 del 15 ottobre, la Turchia torn\u00f2 al regime civile. Cemal G\u00fcrsel fu eletto presidente. Gli altri 21 membri dell'MBK divennero membri permanenti del senato turco. Nel 1968 cinque di loro furono espulsi dal senato e i restanti persero la loro posizione con un altro colpo di stato nel 1980."}
{"id": "9177577", "revid": "1745361", "url": "https://it.wikipedia.org/wiki?curid=9177577", "title": "Beatrice Alemagna", "text": "Biografia.\nNata a Bologna nel 1973, Beatrice Alemagna ha studiato all'Istituto superiore per le industrie artistiche di Urbino (ISIA), e nel 1997 si \u00e8 trasferita a Parigi, dove vive. Ha lavorato come artista di poster per il Centre Pompidou per oltre 10 anni.\nHa pubblicato pi\u00f9 di 30 libri per bambini, tradotti in svedese, inglese, coreano, giapponese, cinese, spagnolo, tedesco, greco, portoghese, polacco, olandese, lituano.\nPremi e riconoscimenti.\nIl suo libro \"Un grande giorno di niente\" \u00e8 stato tra i dieci libri per bambini meglio illustrati del 2017, secondo il \"New York Times\" e la New York Public Library. Questo libro \u00e8 stato anche premiato con la medaglia d'oro per l'arte originale dalla Society of Illustrators di New York. \nHa inoltre ricevuto ll Premio Andersen come miglior illustratrice nel 2010 ed \u00e8 stata nominata quattro volte all'Astrid Lindgren Memorial Award (nel 2014, 2015, 2016 e 2017). Nel 2020 ha vinto il Prix des Sorci\u00e8res per \"Le cose che passano\". Nel 2021 ha ricevuto il premio speciale della giuria al Premio Letteratura per Ragazzi di Cento per le illustrazioni di \"A sbagliare le storie\" di Gianni Rodari."}
{"id": "9177578", "revid": "124348338", "url": "https://it.wikipedia.org/wiki?curid=9177578", "title": "Chiesa di San Giuseppe (San Benedetto del Tronto)", "text": " \nLa Chiesa di San Giuseppe \u00e8 un luogo di culto di rito cattolico ubicato in piazza Giacomo Matteotti nella zona pedonale del centro cittadino di San Benedetto del Tronto, sorge a poche decine di metri dalla \"Cattedrale di Santa Maria della Marina\".Nel 1926 venne costituita come parrocchia, appartenente alla \"Diocesi di San Benedetto del Tronto-Ripatransone-Montalto\", dal 1959 affidata ai \u201cPadri Sacramentini\u201d della \u201cCongregazione del Santissimo Sacramento\u201d. \nDescrizione.\nProgettata dall'architetto ascolano Ignazio Cantalamessa e costruita a partire dal 1870, la chiesa \u00e8 stato il punto di riferimento religioso per tutto l'antico centro storico del Mandracchio, il complesso di case di marittimi che sorgevano attorno alla retrostante \"via Laberinto\".\nLe vetrate policrome sono state realizzate nel 1988 (anno dell'ultimo restauro) su disegno dell'artista locale Marcello Sgattoni. La chiesa, in stile neoclassico ed elementi decorativi in laterizio, ha un portale d'ingresso con timpani e fregi in pietra che si affaccia su piazza Matteotti, l'antica piazza d'Armi, perch\u00e9 luogo dove sostavano le truppe di passaggio. La piazza \u00e8 dominata dall'artistica fontana realizzata a partire dal 1870 su progetto dell'architetto romano Virginio Vespignani. \nPi\u00f9 avanti, degni di nota una grande ancora (a ricordo dell'antico nome dello stradone, cio\u00e8 via dell'Ancoraggio) e, pi\u00f9 avanti, la statua \"La Retara\", dedicata cio\u00e8 alla donna addetta alla fabbricazione e riparazione delle reti da pesca, opera in bronzo dello scultore Aldo Sergiacomi.\nAll'interno sono custodite le immagini della \"Madonna del Rosario\" di Andrea Tavernier, una seicentesca \"Fuga in Egitto\" e la \"Sacra famiglia\", opera del massimo pittore sambenedettese Armando Marchegiani."}
{"id": "9177580", "revid": "6923", "url": "https://it.wikipedia.org/wiki?curid=9177580", "title": "Finale della Coppa delle nazioni africane 1988", "text": "La finale della Coppa delle nazioni africane 1988 si disput\u00f2 il 27 marzo 1988 allo Stadio Mohamed V di Casablanca, tra le nazionali della e . La partita fu vinta per 1-0 dal Camerun che si aggiudic\u00f2 il suo secondo trofeo nella massima competizione tra nazionali maschili africane."}
{"id": "9177581", "revid": "533647", "url": "https://it.wikipedia.org/wiki?curid=9177581", "title": "Francesco Soddu", "text": "Biografia.\n\u00c8 nato a Chiaramonti, in provincia ed arcidiocesi di Sassari, il 24 ottobre 1959.\nFormazione e ministero sacerdotale.\nDopo la maturit\u00e0 classica, ha conseguito il bacciellerato in teologia e la licenza in teologia pastorale presso la Pontificia facolt\u00e0 teologica della Sardegna.\nIl 24 aprile 1985 \u00e8 stato ordinato presbitero, nella cattedrale di San Nicola a Sassari, dall'arcivescovo Salvatore Isgr\u00f2.\n\u00c8 stato vicerettore del Pontificio seminario regionale di Cagliari dal 1985 al 1987 e poi del seminario arcivescovile di Sassari fino al 1996. Dopo essere stato direttore della Caritas diocesana dal 2005, nel 2012 \u00e8 stato nominato direttore nazionale della Caritas Italiana, incarico che ha mantenuto fino alla nomina episcopale.\nIl 27 ottobre 2012 \u00e8 stato nominato da papa Benedetto XVI membro del Pontificio consiglio \"Cor Unum\".\nMinistero episcopale.\nIl 29 ottobre 2021 papa Francesco lo ha nominato vescovo di Terni-Narni-Amelia; in sostituzione di Giuseppe Piemontese, dimessosi per raggiunti limiti di et\u00e0. Il 5 gennaio 2022 ha ricevuto l'ordinazione episcopale, nella cattedrale di Terni, dal suo predecessore Giuseppe Piemontese, co-consacranti l'arcivescovo di Sassari Gian Franco Saba e il vescovo Stefano Russo, segretario generale della Conferenza Episcopale Italiana. Durante la stessa celebrazione ha preso possesso della diocesi.\nGenealogia episcopale.\nLa genealogia episcopale \u00e8:\nStemma e motto.\nDi rosso mantellato d'oro: nel primo a tre burelle ondate sormontate da una stella d'argento; nel secondo a una torre al naturale, aperta e finestrata di tre del campo; nel terzo a un lupo rapace di nero, unghiato e lampassato del primo.\nLa stella, diffuso simbolo mariano nell'iconografia della Chiesa, \u00e8 rappresentata sopra le onde del mare e assume quindi il significato della \"Stella maris\", uno dei tanti titoli assegnati a Maria, madre di Ges\u00f9. La torre vuole ricordare la diocesi di origine del vescovo, Sassari, il cui nome antico era \"Turris Libisonis\" (attualmente Porto Torres) e, inoltre, il paese natale del vescovo, Chiaramonti, che nel proprio stemma reca appunto l'immagine di questo antico edificio. Il lupo \u00e8 uno dei simboli di San Francesco e vuole pertanto rammentare il nome del vescovo.\nI colori dello scudo sono l'oro e il rosso: l'oro \u00e8 il primo tra i metalli nobili, simbolo quindi della prima delle Virt\u00f9: la Fede.\nLe parole del motto episcopale \"IN OMNIBUS CARITAS\" sono tratte da un famoso detto latino: \u00ab\"In necessariis unitas, in dubiis libertas, in omnibus caritas\"\u00bb spesso attribuita, forse erroneamente, a Sant'Agostino d'Ippona e citata da papa Giovanni XXIII nella sua prima enciclica \"Ad Petri Cathedram\". La traduzione italiana \u00e8: \u00abUnit\u00e0 nelle cose necessarie, libert\u00e0 in quelle dubbie, carit\u00e0 in tutte\u00bb."}
{"id": "9177582", "revid": "311148", "url": "https://it.wikipedia.org/wiki?curid=9177582", "title": "Saleske", "text": ""}
{"id": "9177584", "revid": "1543377", "url": "https://it.wikipedia.org/wiki?curid=9177584", "title": "Kransekage", "text": "Il kransekage o kransekake (\"torta ghirlanda\" rispettivamente in lingua danese e norvegese) \u00e8 un dolce danese e norvegese tradizionalmente consumato durante alcune festivit\u00e0, fra cui il Natale, a Capodanno e durante i matrimoni. In Norvegia \u00e8 anche ricorrente durante il giorno della Costituzione.\nCaratteristiche.\nIl \"kransekage\" \u00e8 composto da una serie di anelli di mandorle, zucchero e albumi impilati uno sopra l'altro a mo' di cono. Di norma, essi sono legati a della glassa bianca e decorati con altri ingredienti. I \"kransekage\" pi\u00f9 alti possono avere diciotto o pi\u00f9 anelli, anche se non mancano esemplari pi\u00f9 piccoli che ne hanno meno di dieci. Quando viene servito, i cerchi di cui \u00e8 composto il \"kransekage\" vengono separati.\nVarianti.\n\"Overfl\u00f8dighedshorn\".\nIn Danimarca, durante i battesimi e i matrimoni, viene spesso servita una variante del \"kransekage\" conosciuta come \"overfl\u00f8dighedshorn\" (\"cornucopia\") e riempita di cioccolatini, biscotti e altri piccoli dolci. A volte, l\"overfl\u00f8dighedshorn\" \u00e8 decorato con dei \"Christmas cracker\" e bandierine, e gustato con il vino o l'akvavit.\n\"Kransekakestenger\".\nIn Scandinavia sono anche tipici i \"kransekakestenger\" (\"bastoncini di torta ghirlanda\"), che sono bastoncini di circa 5/8 centimetri ottenuti dallo stesso impasto dei \"kransekage\". Spesso, i \"kransekakestenger\" vengono decorati con la glassa e le loro estremit\u00e0 intinte nel cioccolato.\nNella cultura.\nUna tradizione norvegese prevede che gli sposi debbano sollevare l'anello superiore di un \"kransekage\". Gli anelli che rimangono attaccati sotto di esso determiner\u00e0 il numero di figli che la coppia avr\u00e0."}
{"id": "9177586", "revid": "2184720", "url": "https://it.wikipedia.org/wiki?curid=9177586", "title": "Alma (Gaia)", "text": "Alma \u00e8 il secondo album in studio della cantante italiana Gaia, pubblicato il 29 ottobre 2021 su etichetta Columbia Records e Sony Music\nDescrizione.\nIl secondo progetto discografico presenta 15 brani, scritti sia in italiano che in brasiliano dalla cantante assieme a numerosi collaboratori. Le canzoni presentano contaminazioni musicali, tra cui dal pop, reggeton, latina, bossa nova. Il progetto vede la partecipazione di Francesca Michielin, Gemitaiz, Margherita Vicario, Tedua, Selton e Sean Paul.\nIntervistata da TV Sorrisi e Canzoni, Gaia ha affermato riguardo all'album:\nPromozione.\nNel marzo 2021 Gaia partecipa al 71\u00b0 Festival di Sanremo con il brano \"Cuore amaro\", classificandosi alla 19\u00aa posizione della classifica finale e ottenendo successivamente la certificazione di d'oro dalla FIMI. Nel maggio 2021 viene pubblicata la collaborazione \"Boca\" con Sean Paul, anch'essa certificata disco d'oro. Tra luglio e settembre 2021 Gaia intraprende il \"Finalmente in Tour\".\nIl disco \u00e8 stato annunciato il 7 settembre 2021 attraverso i social con una clip in bianco e nero e un\u2019immagine della copertina. Il 17 settembre 2021 l'album \u00e8 stato anticipato presentando in anteprima alcuni brani durante l'esibizione della cantante al festival \"Mi manchi,\" presso il Circolo Magnolia di Segrate, Milano. La promozione dell'album \u00e8 iniziata ad ottobre 2021 con l'uscita del singolo \"Nuvole di zanzare\". Il 21 Novembre 2021 Gaia partecipa al Corona Capital a Citt\u00e0 del Messico presentando il suo album \"Alma\", \u00e8 stata la prima artista italiana ad esibircisi.\nAccoglienza.\nGiulia Ciavarelli di \"TV Sorrisi e Canzoni\" descrive il progetto come \u00abun disco dove l'artista torna spesso a parlare delle sue radici e si circonda dell\u2019amata famiglia. [...] Ci sono anche dediche d\u2019amore, attimi pi\u00f9 sensuali ed esplorazioni culturali che riportano il cuore di Gaia in Brasile\u00bb rimanendo particolarmente colpita dalle contaminazioni sonore dell'album, elaborate \u00abcon cura ed eleganza\u00bb.\nFabrizio Basso per \"TGcom24\" riporta che si tratti di \u00abun disco da ascoltare, un po' eretico col suo mescolare gli idiomi. Di certo \u00e8 sincero e profondo\u00bb soffermandosi sul fatto che \u00abGaia \u00e8 pronta a creare una nuova personale dimensione on-stage presentando il suo universo artistico in atmosfere inedite che diventeranno sfondo del racconto delle sue anime musicali\u00bb. Basso afferma infine che in \"Alma\" \u00abc\u2019\u00e8 tutto il tropicalismo dell'artista emiliana, il suo pop contemporaneo, la sua freschezza e la sua libert\u00e0 di scelta nell\u2019utilizzare l\u2019italiano e il brasiliano nello stesso modo, nella scrittura, nelle parole, nel canto\u00bb."}
{"id": "9177589", "revid": "827882", "url": "https://it.wikipedia.org/wiki?curid=9177589", "title": "Kransekake", "text": ""}
{"id": "9177593", "revid": "1442080", "url": "https://it.wikipedia.org/wiki?curid=9177593", "title": "Bassirou Compaor\u00e9", "text": "Carriera.\nClub.\nHa giocato nella massima serie burkinab\u00e9, in quella marocchina e in quella tunisina.\nNazionale.\nNel 2017 ha esordito in nazionale.\nStatistiche.\nPresenze e reti nei club.\n\"Statistiche aggiornate al 29 ottobre 2021.\""}
{"id": "9177595", "revid": "1924342", "url": "https://it.wikipedia.org/wiki?curid=9177595", "title": "Goodboys", "text": "I Goodboys sono un duo musicale britannico di musica house composto da Joshua Grimmett ed Ethan Shore.\nStoria.\nSono noti per la hit realizzata insieme agli italiani Meduza \"Piece of Your Heart\", che ha raggiunto la seconda posizione nella Official Singles Chart britannica e che ha ricevuto una candidatura per un Grammy Award alla miglior registrazione dance. Con gli stessi Meduza hanno pubblicato anche \"Lose Control\", altra hit internazionale. Successivamente hanno realizzato il tormentone estivo del 2021 \"Bongo Cha Cha Cha\", remix dell'omonima hit del 1959 di Caterina Valente, che ha riportato in auge la cantante (da tempo ritiratasi dalla scene) all'et\u00e0 di 90 anni."}
{"id": "9177597", "revid": "110157", "url": "https://it.wikipedia.org/wiki?curid=9177597", "title": "Chiesa di San Felice (Landos)", "text": "La chiesa di San Felice \u00e8 una chiesa cattolica sita a Landos, in Francia, che si trova nel dipartimento dell\ua78cAlta Loira. \nEssa \u00e8 classificata come monumento storico di Francia dal 1913.\nArchitettura.\nDegni di nota capitelli istoriati a sinistra del portico d\ua78cingresso che rappresentano il Giardino dell'Eden con Adamo ed Eva mentre si coprono le loro nudit\u00e0. Sul lato sinistro, si riconosce Eva che tiene la mela e ascolta il serpente che \u00e8 nell'Albero della conoscenza del bene e del male e che le parla in un orecchio. Un rospo, che come il serpente simbolizza il Male, si trova ai piedi dell'albero. A destra, Adamo sta dal lato del volto di Dio. Proprio al di sotto del viso, si pu\u00f2 distinguere ci\u00f2 che potrebbe essere una testa di cane, simbolo di fedelt\u00e0. A destra del volto, un frutto pendente da un ramo, che pare rappresentare l'albero della vita."}
{"id": "9177600", "revid": "599013", "url": "https://it.wikipedia.org/wiki?curid=9177600", "title": "Dalibor Bo\u017eac", "text": ""}
{"id": "9177604", "revid": "371529", "url": "https://it.wikipedia.org/wiki?curid=9177604", "title": "Evander Holyfield vs. Riddick Bowe II", "text": "Il secondo incontro di pugilato Evander Holyfield vs. Riddick Bowe, conosciuto come \"Repeat or Revenge\", si disput\u00f2 presso il Caesars Palace di Paradise, Nevada, nei pressi di Las Vegas, il 6 novembre 1993. Il match, valevole per il titolo di campione mondiale dei pesi massimi WBA, IBF e Lineare, fu vinto da Holyfiled ai punti al 12\u00b0 round.\nContesto.\nI due pugili si erano gi\u00e0 scontrati in precedenza circa un anno prima (il 13 novembre 1992). In quello che viene considerato uno dei pi\u00f9 grandi combattimenti di tutti i tempi, Bowe aveva sconfitto Holyfield ai punti per decisione unanime conquistando il titolo di campione indiscusso dei pesi massimi. Il regno da campione indiscusso di Bowe non dur\u00f2 a lungo, poich\u00e9 essendosi rifiutato di difendere la cintura contro Lennox Lewis per questioni di carattere economico, fu costretto a rendere vacante il titolo WBC, e per sfregio gett\u00f2 con disprezzo la cintura in un bidone della spazzatura durante una conferenza stampa. In seguito Bowe difese con successo i titoli WBA e IBF contro Michael Dokes e Jesse Ferguson, due avversari minori. Nel frattempo Holyfield, tra i due confronti con Bowe, sconfisse Alex Stewart. Il 12 agosto 1993 fu annunciato ufficialmente l'atteso rematch tra Bowe e Holyfield.\nL'incontro.\nCome nel combattimento precedente, Bowe e Holyfield arrivarono alla fine dei dodici round previsti, questa volta con Holyfield che ottenne la vittoria ai punti tramite decisione a maggioranza. Bowe part\u00ec forte, vincendo i primi tre round. Holyfield si aggiudic\u00f2 i round 4, 5 e 6. Nella settima ripresa, Holyfield colp\u00ec Bowe con un gancio destro e lui rispose con una potente combinazione. Poco dopo questo scambio di colpi, il match fu interrotto quando il paracadutista e pilota di parapendio James Miller si schiant\u00f2 sul ring con il suo parapendio a motore causando un'interruzione di 21 minuti. Finita la pausa, i due combattenti portarono a termine il resto del round con un giudice che lo assegn\u00f2 a Holyfield, un altro giudice a Bowe e il terzo che assegn\u00f2 un pareggio. Holyfield domin\u00f2 l'ottavo round, riaprendo le ferite di Bowe con una combinazione di cinque pugni. Sapendo di essere indietro nel punteggio, Bowe divenne pi\u00f9 aggressivo nei round 9, 10 e 11, tuttavia nei round 10 e 11, Holyfield prevalse negli ultimi 30 secondi di ogni ripresa colpendo Bowe con diverse combinazioni di colpi vincenti. I due pugili si colpirono a vicenda nel dodicesimo ed ultimo round, attaccandosi l'un l'altro fino al gong finale. Alla fine, Holyfield fu dichiarato il vincitore, e riconquist\u00f2 il titolo di campione dei pesi massimi dall'uomo che lo aveva sconfitto un anno prima. Questa sarebbe stata l'unica sconfitta nella carriera da pugile professionista di Bowe.\nL'incidente del paracadutista.\nIn uno dei momenti pi\u00f9 bizzarri nella storia dello sport, il paracadutista James \"Fan Man\" Miller si schiant\u00f2 tra le corde del ring con il suo parapendio a motore durante il secondo minuto del settimo round causando un ritardo di 21 minuti nello svolgimento del match. Miller venne immediatamente gettato tra la folla dagli agenti della sicurezza, e fu aggredito sia da alcuni spettatori sia dai membri della sicurezza; alla fine perse i sensi colpito da una delle guardie del corpo di Bowe. Dopo una breve degenza ospedaliera, Miller fu trasportato nel carcere della contea di Clark con l'accusa di volo pericoloso, e fu rilasciato dietro pagamento di una cauzione di 200 dollari. Il curioso episodio venne nominato evento dell'anno dalla rivista specializzata \"Ring Magazine\".\nConseguenze.\nDopo la vittoria, Holyfield consider\u00f2 l'idea di ritirarsi dal ring, ma in seguito decise di continuare a combattere e progett\u00f2 un potenziale match di unificazione dei titoli con il campione WBC Lennox Lewis. Tuttavia, sia la WBA sia l'IBF si dissero contrarie, informando Holyfield che avrebbero autorizzato solo un incontro con Michael Moorer, il contendente numero uno ufficiale. Nel frattempo Bowe sconfisse Herbie Hide vincendo il titolo WBO dei pesi massimi. Dopo averlo difeso contro Jorge Luis Gonz\u00e1lez, lo rese vacante preferendo combattere un terzo match con Holyfield. L'incontro si tenne due anni dopo, il 4 novembre 1995. Il terzo e definitivo confronto fu vinto da Bowe per KO tecnico all'ottavo round."}
{"id": "9177630", "revid": "177966", "url": "https://it.wikipedia.org/wiki?curid=9177630", "title": "Sposalizio della Vergine (Salmeggia)", "text": "Lo Sposalizio della Vergine \u00e8 un dipinto olio su tela realizzato da Enea Salmeggia nel 1599, conservato come pala dell'altare dedicato a san Giuseppe progettato da Pellegrino Tibaldi del duomo di Milano.\nStoria e descrizione.\nIl dipinto fu commissionato al pittore nembrese con atto del 16 luglio 1598, come indicato nei registri conservati nell'archivio della Veneranda Fabbrica del Duomo di Milano. L'anno successivo, il 6 marzo 1599, il pittore ottenne un pagamento in acconto, mentre il lavoro fu saldato il 12 dicembre 1601, quando il dipinto era probabilmente gi\u00e0 ultimato e posto sull'altare. Malgrado la documentazione precisa il dipinto fu considerato lavoro di Federico Zuccari. Fu Agostino Santagostino a pubblicare nel 1747 che il dipinto era opera dello Zuccari che aveva eseguito per il duomo \"San Pietro che visita in carcere santa Agata\" commissionatogli nel 1597 per essere poi consegnato nel 1601, quindi eseguito successivamente al lavoro del Salmeggia e a cui questi non si poteva certo ispirare. Questa informazione errata fu poi inserita in tutte le guida. Fu poi Wart Arslan a riconoscerne l'autore: \nContrariamente la tela ha assonanze pi\u00f9 milanesi con i lavori del Luini e di Cesare da Sesto che l'artista ben conosceva. Presenta infatti assonanze con l'affresco \"Matrimonio della Vergine\" che il Luini esegu\u00ec per il santuario della Beata Vergine dei Miracoli di Saronno. L'opera ha forme cinquecentesche con una disposizione in diagonale ascendente delle figure secondo un calcolo della composizione assestata nel modulo circolare della tela a tutto sesto. I disegni preparatori sono conservati in Accademia Carrara di Bergamo nella parte che raffigura il vecchio posto a sinistra in secondo piano, e nel British Museum di Londra e ben spiegano la complessit\u00e0 dello sviluppo dell'opera.\nEnea Salmeggia aveva collaborato con il Peterzano che gli aveva chiesto di realizzate il dipinto dell\"'Annunciazione\" della certosa di Garegnano, questo lo port\u00f2 a conoscere personaggi importanti dell'arte milanese come il Daverio scultore presso il duomo, di cui spos\u00f2 la sorella, e a lui forse si deve la commissione della tela. La tela doveva essere posta sull'altare voluto dalla congregazione di San Giuseppe istituita nella met\u00e0 del Quattrocento e che avr\u00e0 il giuspatronato fino al 1773: \nLa tela fu restaurata nel biennio 2008-2010, a opera delle restauratrici Anna Valeria Soragna e Bianca Alberti, in quanto presentava un calo di colore nonch\u00e9 danni al tessuto che richiedevano un intervento di restauro. Il soggetto del matrimonio della Vergine viene ripreso successivamente in un dipinto conservato a Roma nel Galleria nazionale d'arte antica di palazzo Corsini."}
{"id": "9177631", "revid": "124790065", "url": "https://it.wikipedia.org/wiki?curid=9177631", "title": "Storia della nazionale di calcio della Germania", "text": "Questa pagina tratta la storia della nazionale di calcio della Germania.\nLa \"deutsche Fu\u00dfballnationalmannschaft\" (tedesco per \"nazionale tedesca di calcio\") \u00e8 una delle nazionali di calcio pi\u00f9 blasonate al mondo oltrech\u00e9 la pi\u00f9 titolata d'Europa, essendosi aggiudicata per quattro volte il campionato mondiale, per tre volte il campionato europeo e per una volta la Confederations Cup. Nelle due principali competizioni cui partecipa (campionato mondiale e campionato europeo) \u00e8 giunta a disputare la partita finale rispettivamente otto e sei volte: in entrambi i casi si tratta di un record. A livello europeo condivide con la il primato di vittorie nella manifestazione continentale (3) e con l' quello di vittorie nel mondiale (4).\nAi campionati europei vanta altres\u00ec il maggior numero di partecipazioni (13). Complessivamente \u00e8 la nazionale europea con il maggior numero di presenze e di partite disputate nelle due massime competizioni, oltrech\u00e9 la compagine europea con la migliore continuit\u00e0 di risultati in queste due competizioni. Ai campionati del mondo, se si escludono la prima edizione di , a cui rinunci\u00f2 a partecipare, e quella di , da cui venne squalificata per aver causato lo scoppio della seconda guerra mondiale, in due sole occasioni la nazionale tedesca non si \u00e8 piazzata tra le migliori otto squadre del torneo, a e a ; inoltre, dalla Confederations Cup 2005 alla Confederations Cup 2017 la nazionale tedesca ha fatto registrare una striscia di otto competizioni consecutive tra europei, mondiali e Confederations Cup in cui ha raggiunto almeno la semifinale. \u00c8 infine l'unica, insieme al Brasile, ad aver disputato tre finali mondiali consecutive (1982, 1986 e 1990), dopo aver ottenuto il medesimo risultato all'europeo (1972, 1976, 1980).\nEsordi.\nTra il 1899 e il 1901 ci furono ben cinque partite non ufficiali fra diverse selezioni tedesche e inglesi, tutte terminate in clamorose sconfitte per i teutonici. Otto anni dopo la fondazione della Federazione calcistica della Germania (\"Deutscher Fu\u00dfball-Bund\" o DFB), fu disputata la partita d'esordio della nazionale ufficiale tedesca, precisamente il 5 aprile 1908, contro la a Basilea, partita che fu vinta dagli elvetici 5-3. Da notare che a quel tempo, non essendoci un commissario tecnico, i giocatori vennero direttamente convocati dalla federazione.\nLa Germania partecip\u00f2 al torneo olimpico di calcio del 1912 venendo subito eliminata al turno preliminare dall', vittoriosa per 5-1. Prese poi parte al torneo di consolazione per le squadre eliminate al turno preliminare e al primo turno e arriv\u00f2 fino in semifinale, dove fu eliminata dall', che si impose per 3-1.\nIl primo commissario tecnico della nazionale tedesca fu Otto Nerz, un insegnante scolastico di Mannheim, che guid\u00f2 la squadra dal 1926 al 1936. La Germania arriv\u00f2 terza nel campionato mondiale del 1934, in occasione della sua prima apparizione ad un torneo iridato. Due anni dopo l'incarico fu affidato a Sepp Herberger.\nDopo che l'Austria (avente all'epoca una forte selezione nazionale) fu annessa alla Germania nel 1938 con l\"'Anschluss\", i giocatori austriaci del Rapid Vienna (che fu tra l'altro l'unica austriaca a vincere la Gauliga) si aggiunsero alla selezione tedesca in breve tempo per motivi politici. Al mondiale del 1938 la Germania unita fu, per\u00f2, eliminata al primo turno dopo un doppio confronto con la negli ottavi di finale; l'eliminazione al primo turno non sarebbe pi\u00f9 avvenuta per la squadra tedesca in un mondiale fino all'edizione del 2018.\nIl secondo dopoguerra.\nAl termine della seconda guerra mondiale, con la Germania ormai divisa in due entit\u00e0 politiche differenti\u00a0\u2013 la Repubblica Democratica e quella Federale \u2013 e devastata dalla guerra, la situazione calcistica era alquanto problematica. Si form\u00f2 un'altra federazione che si stacc\u00f2 dalla DFB per amministrare indipendentemente il calcio nella Germania Est, formando una propria nazionale. Oltre a questo, la formazione tedesco-occidentale, ormai Germania Ovest, non era vista di buon occhio: per i primi anni solo le vicine e , oltre che la , giocarono sfide con l'Ovest. Fu la Repubblica d'Irlanda a rompere questo tab\u00f9 ed accordarsi con la federcalcio occidentale per una partita.\nDopo essere stati esclusi dal campionato mondiale del 1950 in Brasile, i tedeschi occidentali sorprendentemente vinsero il successivo, nel 1954 in Svizzera, guidati da Fritz Walter e ancora allenati da Sepp Herberger. Giocarono la finale contro la favoritissima , che li aveva battuti per 8-3 in una partita del primo turno, e completarono un'inattesa rimonta dopo essere passati in svantaggio di ben due reti nei primi minuti della partita. Dopo aver pareggiato entro la fine del primo tempo, i tedeschi riuscirono a contenere gli attacchi della squadra ungherese e misero a segno il gol del decisivo 3-2 con un tiro di Helmut Rahn a sei minuti dal termine. Questo clamoroso e insperato successo, passato alla storia come il \"miracolo di Berna\", entusiasm\u00f2 la Germania del dopoguerra ed \u00e8 stato considerato un fattore importante della ripresa economico-morale del paese.\nA distanza di alcuni mesi dalla partita, peraltro, si apprese che quasi tutti i giocatori tedeschi che avevano partecipato alla finale di Berna avevano sofferto di una forma di epatite; si parl\u00f2 di probabili \"pratiche dopanti\" utilizzate illegalmente dalla nazionale della Germania per favorire la vittoria nel mondiale. La FIFA tuttavia non svolse alcuna inchiesta ufficiale e il titolo non venne revocato.\nSconfitte leggendarie.\nConclusasi con un quarto posto l'avventura al campionato mondiale del 1958 e raggiunti i quarti di finale in quello del 1962, Helmut Sch\u00f6n divenne allenatore della squadra nel 1964. Il cambio in panchina port\u00f2 i suoi frutti, dato che al campionato mondiale del 1966 la Germania Ovest raggiunse la finale, trovandosi di fronte per\u00f2 l' padrona di casa a Wembley. Soltanto un gol all'ultimo minuto di Wolfgang Weber port\u00f2 la situazione in pareggio e apr\u00ec lo scenario dei tempi supplementari, ma due gol di Geoff Hurst, che segn\u00f2 una prestigiosa tripletta, coronarono campione l'Inghilterra per 4-2. Il primo gol nei supplementari di Hurst, soprannominato \"Wembley-Tor\" (\"Wembley-gol\") in Germania, \u00e8 tuttavia entrato nella storia come uno dei gol pi\u00f9 contestati e controversi di tutte le epoche: molti tedeschi credettero che il gol fosse stato regalato dall'arbitro per errore dei guardalinee e una ricerca dell'Universit\u00e0 di Oxford, portata a termine nel 1995 usando un'analisi video al computer, determin\u00f2 che effettivamente la palla non avrebbe oltrepassato la linea di porta. In ogni caso neanche il pareggio di Weber fu esente da polemiche, dato che il pallone prima dell'assist decisivo fu toccato con una mano dal suo compagno.\nNelle qualificazioni al successivo i tedeschi furono eliminati nel girone di qualificazione, dopo un pareggio per 0-0 sul campo dell' il 17 dicembre 1967; a qualificarsi, nell'unico girone composto da tre squadre, fu la , poi finalista di quell'edizione. Rimane questo l'unico caso di mancata qualificazione alla fase finale di un campionato europeo da parte della nazionale tedesca, non avendo essa preso parte alle due edizioni precedenti: il risultato di questa partita \u00e8 noto in Germania come \"Schmach von Tirana\" (\"Vergogna di Tirana\").\nUn'altra memorabile sconfitta tedesca ai supplementari avvenne nei campionato del mondo del 1970 in Messico, questa volta in semifinale contro l' allo stadio Azteca di Citt\u00e0 del Messico. La Germania vi arriv\u00f2 vincendo il girone grazie ai successi contro , e e superando ai quarti di finale l', battuta per 3-2 dopo i tempi supplementari. Nella sfida contro gli italiani, Karl-Heinz Schnellinger pareggi\u00f2 nei minuti di recupero del secondo tempo, fissando il risultato dei tempi regolamentari sull'1-1; durante i tempi supplementari entrambe le squadre passarono in vantaggio, prima la Germania con un gol di Gerd M\u00fcller, e Franz Beckenbauer rimase in campo con una spalla slogata ed il braccio disgiunto dal resto del corpo. L'Italia si impose per 4-3 in una delle partite pi\u00f9 combattute e drammatiche mai disputate in un mondiale, la cui dimensione ha trasceso l'ambito prettamente sportivo, tanto da venire definita \"Jahrhundertspiel\" (\"Partita del secolo\") anche in Germania. La formazione allenata da Sch\u00f6n si dovette accontentare del terzo posto al mondiale, ottenuto con una vittoria di misura (1-0) sull' nella finale per la terza piazza, mentre Gerd M\u00fcller si aggiudic\u00f2 la classifica dei marcatori della competizione con 10 reti.\nIl secondo trionfo.\nNel 1971 Franz Beckenbauer divenne capitano della Germania Ovest e la guid\u00f2 alla conquista prima dell'europeo successivo e poi del mondiale disputato in casa.\nIl primo successo tedesco del torneo continentale, nel 1972, si concretizz\u00f2 con una vittoria netta per 3-0 sull' nella finale di Bruxelles, che suggell\u00f2 la netta superiorit\u00e0 della squadra tedesca sulle altre. Durante il percorso di qualificazione, la \"Mannschaft\" si prese anche la soddisfazione di eliminare, nei quarti, l', espugnando lo storico campo di Wembley per 3-1, e prendendosi cos\u00ec la rivincita per la finale persa sei anni prima proprio contro gli inglesi.\nDue anni dopo, al campionato mondiale del 1974, fu il turno dei di Johan Cruyff, che perse per 2-1 contro i tedeschi nella finale disputata allo stadio Olimpico di Monaco di Baviera.\nUna storica partita tra le due compagini tedesche si gioc\u00f2 ad Amburgo il 22 giugno del 1974, nella fase finale del mondiale di quell'anno; vinse la DDR 1-0 grazie ad un gol di J\u00fcrgen Sparwasser. Secondo molti la partita in oggetto fu combinata per consentire alle due selezioni il passaggio di turno, con reciproco vantaggio (la Ovest, perdendo, evit\u00f2 il girone di ferro con Paesi Bassi, Brasile e Argentina).\nDal 1974 al 1982: i successi e le finali perse.\nLa Germania Ovest fall\u00ec poi nell'intento di difendere entrambi i titoli, continentale e mondiale. Prima si arrese alla nella finale del , anche se soltanto ai tiri di rigore (5-3 dopo che i tempi supplementari si conclusero sul 2-2). Questa \u00e8, ad oggi, l'unica sconfitta subita ai tiri di rigore dalla nazionale tedesca in una partita ufficiale. Poi, al , fu eliminata al secondo turno a gironi dopo una storica sconfitta per 2-3 con l'. Sch\u00f6n si dimise da allenatore e fu sostituito da Jupp Derwall.\nLa guida di Derwall inizi\u00f2 molto bene, dato che la Germania Ovest vinse il in Italia, eliminando tra gli altri i nella fase a gironi e battendo poi il nella finale dello stadio Olimpico di Roma grazie a una doppietta di Hrubesch (2-1), ottenendo cos\u00ec il secondo titolo continentale.\nDal dicembre 1980 al gennaio 1981 la Germania partecip\u00f2 al Mundialito, unica edizione del torneo voluto dalla FIFA e disputato in Uruguay dalle sei nazionali laureatesi campioni del mondo sino a quel momento (l' vi rinunci\u00f2 e fu sostituita dai ), in occasione del cinquantennale della prima edizione del mondiale. Inserita nel girone B insieme a e , la \"Nationalmannschaft\" perse ambo gli incontri, venendo eliminata al primo turno.\nDopo aver vinto l'europeo italiano, la squadra di Derwall raggiunse anche la finale del , ma non senza difficolt\u00e0. Battuta all'esordio (1-2) dalla debuttante , che pass\u00f2 alla storia quale prima selezione africana a cogliere una vittoria contro un'europea nella fase finale di un mondiale, la nazionale tedesca riusc\u00ec a superare il turno grazie all'1-0 contro l'Austria, che condann\u00f2 gli stessi algerini e premi\u00f2 le due squadre europee, per un \"patto di non belligeranza\" che fece chiacchierare molto e che indusse la FIFA a introdurre subito l'eliminazione diretta dopo la prima fase a gironi, a partire dall'edizione successiva del campionato del mondo. La \"Mannschaft\" super\u00f2 anche il secondo turno, eliminando i padroni di casa della e la temibile , mentre nella semifinale contro la rimont\u00f2 da 1-3 a 3-3 nei supplementari, per poi vincere per 5-4 ai rigori, per la prima volta decisivi nella storia dei mondiali. Nella finale dello stadio Santiago Bernab\u00e9u di Madrid, tuttavia, fu battuta abbastanza agevolmente dall' (3-1), che consegu\u00ec il suo terzo titolo mondiale.\nAl , i campioni in carica della Germania Ovest pareggiarono a reti bianche contro il , poi batterono per 2-1 la , ma il successo non fu sufficiente per il passaggio del turno: la sconfitta contro la all'ultima giornata (0-1) lasci\u00f2 i tedeschi fuori dall'europeo.\nL'era di Beckenbauer CT: campioni del mondo 1990.\nDopo l'eliminazione al primo turno dell'europeo francese, Franz Beckenbauer torn\u00f2 in nazionale, stavolta da allenatore. Al campionato del mondo del 1986 la Germania Ovest approd\u00f2 di nuovo in finale, per la seconda volta consecutiva in un mondiale, dopo aver eliminato di nuovo la in semifinale, stavolta con un netto 2-0, ma non riusc\u00ec ad imporsi sull' di Diego Armando Maradona, che nella finale dello stadio Azteca di Citt\u00e0 del Messico vinse per 3-2, ottenendo il suo secondo titolo mondiale.\nAl campionato europeo del 1988 giocato in Germania, la squadra perse per 2-1 contro i in semifinale, poi vincitrice della competizione. Nel 1988 la selezione tedesca prese parte anche al Torneo Quattro Nazioni di Berlino, dove ottenne il terzo posto sconfiggendo l'Argentina.\nAl campionato mondiale del 1990, in Italia, la Germania Ovest raggiunse la finale per la terza volta consecutiva in un campionato del mondo e questa volta fu vincitrice. Capitanata da Lothar Matth\u00e4us, dopo aver battuto la per 4-1, gli 5-1 e pareggiato 1-1 con la nel girone eliminatorio, sconfisse agli ottavi i per 2-1, ai quarti la per 1-0 e in semifinale l' per 4-3 ai rigori dopo l'1-1 dei tempi supplementari, approdando alla finale dello stadio Olimpico di Roma, dove aveva vinto il titolo europeo dieci anni prima. Qui ritrov\u00f2 l' di Diego Armando Maradona. Dopo un confronto molto duro (definito tra i pi\u00f9 brutti della storia del calcio), la Germania Ovest vinse per 1-0 grazie a un dubbio calcio di rigore, trasformato in gol all'84' da Andreas Brehme. Beckenbauer, che gi\u00e0 aveva vinto il titolo come capitano nel 1974, divenne cos\u00ec all'epoca il secondo sportivo (dopo M\u00e1rio Zagallo, poi eguagliati dal solo Didier Deschamps) ad aver vinto il mondiale da giocatore, capitano e da allenatore; inoltre, con questo risultato, la Germania Ovest fu la prima nazionale europea a battere una nazionale sudamericana in finale (impresa che sar\u00e0 ripetuta otto anni dopo dalla Francia contro il Brasile e di nuovo dalla Germania contro l'Argentina nel 2014).\nLa nuova Germania unita e il titolo europeo del 1996.\nDopo la vittoria nel 1990 Beckenbauer lasci\u00f2 la panchina all'assistente Berti Vogts, mentre la caduta del Muro di Berlino e la riunificazione tedesca portarono alla fusione delle due nazionali in una nuova definitiva Germania. Il periodo di separazione lasci\u00f2 uno scenario di prestigio per la nazione occidentale, dato che le vittorie di campionati mondiali e tornei europei fino al campionato mondiale di calcio 1990 furono appannaggio della Germania Ovest. La medaglia d'oro alla XXI Olimpiade di Montr\u00e9al 1976 era stata vinta, invece, dalla Germania Est. Il grosso della \"nuova\" nazionale riunificata venne articolato sul gruppo di giocatori della ex Germania Ovest, pur con l'apporto di vari giocatori della Germania Est, come ad esempio Matthias Sammer, Thomas Doll e Ulf Kirsten.\nLa Germania Est manc\u00f2 la qualificazione al mondiale di per un solo punto perdendo per 3-0 l'ultima partita delle qualificazioni in casa dell' il 15 novembre 1989, sei giorni dopo il crollo del Muro di Berlino. Con la caduta del muro e il percorso ormai avviato di riunificazione tedesca, la Germania Est avrebbe cessato di esistere come stato indipendente il 3 ottobre 1990, ma la sua nazionale fu comunque compresa nel sorteggio dei gironi di qualificazione al , tenutosi il 2 febbraio 1990. L'urna inser\u00ec le rappresentative di Germania Ovest e Germania Est nello stesso gruppo, insieme a , e .\nDopo la caduta del muro la Germania Est avrebbe giocato solo 8 partite, di cui l'ultima a Bruxelles contro il , battuto per 2-0 il 12 settembre 1990. Quella disputata nella capitale belga avrebbe dovuto essere la prima partita delle qualificazioni al campionato europeo di Svezia, ma, in virt\u00f9 della decisione del 23 agosto 1990 del Parlamento tedesco-orientale di ratificare la riunificazione con la Germania Ovest, la federazione calcistica della DDR si ritir\u00f2 dalla competizione, ragion per cui la sfida con i belgi in programma di l\u00ec a qualche settimana fu declassata dalla UEFA a semplice amichevole. Il 3 ottobre 1990 avvenne ufficialmente la riunificazione della Germania.\nIl 31 ottobre 1990, nella prima gara di qualificazione all'europeo del 1992, la Germania Ovest batt\u00e9 per 3-2 in trasferta il Lussemburgo: fu l'ultima partita giocata dalla Germania Ovest. Il 19 dicembre 1990, al Neckarstadion di Stoccarda, la Germania disput\u00f2 la prima partita come rappresentativa del paese riunificato, vincendo per 4-0 in amichevole contro la ; l'unico degli atleti della Germania Est a essere schierato come titolare fu Matthias Sammer, che durante l'esecuzione dell'inno della Repubblica Federale tenne lo sguardo basso e non si un\u00ec al coro.\nLa Germania unita torn\u00f2 a disputare le eliminatorie del campionato europeo il 1\u00ba maggio 1991, battendo per 1-0 il Belgio al Niedersachsenstadion di Hannover in una gara di qualificazione al . La qualificazione al campionato d'Europa fu ottenuta grazie al primo posto nel raggruppamento, frutto di 5 vittorie e una sola sconfitta in 6 partite, distanziando di un punto il secondo.\nLa selezione tedesca, reduce dalla vittoria al mondiale italiano di due anni prima e arricchita da elementi di valore provenienti dalla scomparsa nazionale della Germania Est, si present\u00f2 dunque in Svezia da candidata principale alla vittoria finale. Dopo il pareggio ottenuto in extremis contro la (1-1), i tedeschi batterono la per 2-0 e furono sconfitti per 3-1 dai , qualificandosi comunque al turno successivo grazie al secondo posto nel girone. In semifinale riuscirono ad avere la meglio sulla padrona di casa, battendola per 3-2. Malgrado la squadra di Vogts avesse dalla propria i favori del pronostico, la finale di Stoccolma riserv\u00f2 una grande sorpresa: la Germania perse per 2-0 contro la sorprendente , che, dopo aver mancato la qualificazione all'europeo, era stata chiamata a partecipare alla competizione all'ultimo momento, in sostituzione della squalificata . Nel 1993 la Germania vinse la US Cup sopravanzando, con 7 punti, il Brasile, seguito da e Inghilterra.\nAmmessa di diritto alla fase finale del negli Stati Uniti in quanto campione del mondo in carica, la Germania era rimasta pressoch\u00e9 invariata rispetto al 1990: Lothar Matth\u00e4us capitanava una squadra di talenti che annoverava, tra gli altri, J\u00fcrgen Klinsmann, Andreas Brehme, Rudi V\u00f6ller e Bodo Illgner. All'esordio, a Chicago contro la , la compagine tedesca vinse per 1-0, poi pareggi\u00f2 per 1-1 la difficile partita contro la , sempre a Chicago. Spostatasi a Dallas per disputare la partita contro la , in un clima rovente (35 \u00b0C) vinse per 3-2 grazie ad una doppietta di Klinsmann, pur subendo due gol nel secondo tempo. A minare la tranquillit\u00e0 della squadra, qualificatasi agli ottavi di finale come prima nel girone, fu il dito medio di Stefan Effenberg all'indirizzo dei tifosi al momento dell'uscita dal campo, al 75\u00ba minuto di gioco. A tal proposito il CT Vogts e la federazione si espressero in termini durissimi e decisero di sospendere il calciatore, rispedendolo immediatamente in patria. Agli ottavi di finale, a Chicago, la Germania ebbe la meglio sul battendolo per 3-2, con una doppietta di V\u00f6ller realizzata nel primo tempo. Ai quarti di finale, al Giants Stadium di New York, un gol su calcio di rigore di Matth\u00e4us dopo appena due minuti di gioco parve indirizzare la qualificazione verso la nazionale tedesca, ma la non si perse d'animo e prima pervenne al pareggio con Hristo Stoi\u010dkov al 75\u00ba minuto e poi con Jordan Le\u010dkov mise a tappeto i favoriti avversari al 78\u00ba minuto.\nVogts fu aspramente criticato per la bruciante eliminazione contro i bulgari, ma rimase in sella per le eliminatorie del , il primo con una fase finale a sedici squadre, in programma in Inghilterra. La Germania vinse il girone di qualificazione con 8 vittorie, un pareggio e una sconfitta, sopravanzando (qualificatasi con i tedeschi), , , e . Il sorteggio della fase finale mise i tedeschi in un insidioso girone, con , e . Vinta la partita d'esordio contro i cechi (2-0), la Germania batt\u00e9 la Russia con un netto 3-0 e si present\u00f2 alla sfida contro l'Italia con due risultati su tre a disposizione per qualificarsi al turno seguente. Gli azzurri, sconfitti dai cechi dopo il vittorioso esordio con i russi e dunque obbligati alla vittoria, sprecarono varie occasioni da gol e fallirono anche un calcio di rigore con Gianfranco Zola: lo 0-0 finale qualific\u00f2 l'undici di Vogts ed elimin\u00f2 la squadra di Arrigo Sacchi. Ai quarti di finale, contro la , la Germania si impose per 2-1, mentre in semifinale super\u00f2 la temibile , padrona di casa, per 6-5 ai tiri di rigore dopo l'1-1 dei tempi supplementari. Il 30 giugno 1996, a Wembley, si trov\u00f2 di fronte la sorpresa del torneo, la Repubblica Ceca, gi\u00e0 affrontata e battuta qualche giorno prima nel girone. Al 58\u00ba minuto di gioco, una rete di Patrik Berger su calcio di rigore port\u00f2 i cechi in vantaggio, ma Oliver Bierhoff pareggi\u00f2 dopo un quarto d'ora. La sfida si prolung\u00f2, cos\u00ec, ai tempi supplementari e fu decisa dal primo golden goal nella storia dell'europeo, quello dello stesso Bierhoff, siglato al 5\u00b0 del primo tempo supplementare. La partita si chiuse dunque immediatamente dopo la rete del centravanti dell': per i tedeschi fu il terzo titolo europeo; il difensore Matthias Sammer fu eletto miglior calciatore della competizione e avrebbe vinto qualche mese dopo l'ambito Pallone d'oro.\nLa crisi e la finale mondiale persa nel 2002.\nDopo la vittoria all'europeo del 1996, per la Germania inizi\u00f2 un periodo di declino. La qualificazione al in Francia fu ottenuta non senza patemi. L'11 ottobre 1997, nell'ultima giornata delle eliminatorie, ad Hannover, la Germania cercava il punto che le avrebbe assicurato di qualificarsi direttamente per il mondiale francese evitando i play-off. L'avversaria era l' ultima nel girone, che riusc\u00ec a resistere agli attacchi tedeschi e pass\u00f2 clamorosamente in vantaggio al decimo della ripresa grazie ad un'autorete in acrobazia di J\u00fcrgen Kohler. I tedeschi rimontarono con Thomas Helmer e Oliver Bierhoff portandosi sul 2-1, ma all'ottantesimo subirono il gol del pari di Igli Tare, che diede il via al convulso finale di partita. Al gol tedesco di Olaf Marschall replic\u00f2 Rudi Vata, prima del definitivo 4-3 di Bierhoff al secondo minuto di recupero.\nNel girone di fase finale del mondiale i tedeschi furono contrapposti a , e . Alla vittoria per 2-0 contro gli statunitensi seguirono il pareggio in rimonta per 2-2 (dall'iniziale svantaggio per 0-2) contro gli jugoslavi e il 2-0 contro gli iraniani. L'impresa contro gli jugoslavi fu oscurata dagli episodi di violenza di cui si macchiarono i naziskin tedeschi a Lens: il poliziotto francese Daniel Nivel rimase gravemente ferito e fu valutata l'esclusione della Germania dal torneo. La squadra di Vogts elimin\u00f2 agli ottavi di finale (2-1) il , ma ai quarti di finale fu travolta per 3-0 dalla ed eliminata. Per la Germania fu la sconfitta pi\u00f9 larga in una fase finale dei mondiali dopo il 3-6 contro la patito al mondiale di . Quella contro i croati fu l'ultima partita per una generazione di nazionali tedeschi capitanata da Lothar Matth\u00e4us, che stabil\u00ec in Francia il primato di partite disputate in Coppa del mondo (25) e il record, condiviso con i messicani Antonio Carbajal e Rafael M\u00e1rquez e l'italiano Gianluigi Buffon, di partecipazioni alla fase finale del torneo (5).\nMalgrado la brutta eliminazione subita al mondiale, Vogts rimase inizialmente in carica e tent\u00f2 di ringiovanire la nazionale, ma non riusc\u00ec a convincere in due partite amichevoli contro le selezioni di e del settembre 1998 e cos\u00ec si dimise. La panchina della \"Mannschaft\" fu assegnata a Paul Breitner, ma a causa di divergenze sorte con il presidente federale Egidius Braun e ai malumori di alcuni dirigenti federali circa la sua nomina, l'ipotesi sfum\u00f2 nel giro di 17 ore. Il posto di Vogts fu, dunque, preso da Erich Ribbeck: gi\u00e0 vice di Jupp Derwall dal 1978 al 1984, egli divenne, all'et\u00e0 di 61 anni, il pi\u00f9 vecchio CT della nazionale tedesca. La prima decisione del nuovo CT fu quella di convincere Lothar Matth\u00e4us a rimanere in nazionale nonostante la sua et\u00e0 avanzata.\nLa tendenza negativa prosegu\u00ec, per la nazionale tedesca, nei mesi successivi. Nella prima partita di qualificazione al campionato europeo del 2000, il 10 ottobre 1998, la Germania fu battuta per 1-0 a Bursa dalla .\nLa Germania disput\u00f2 poi, in qualit\u00e0 di campione d'Europa in carica, la Confederations Cup del 1999 in Messico. Lo scarso interesse della federazione tedesca per il torneo trov\u00f2 riscontro nella insufficiente preparazione atletica dei calciatori e nell'impiego di numerose seconde linee. La Germania usc\u00ec, infatti, gi\u00e0 dopo la fase a gironi: alla vittoria per 2-0 contro la fecero seguito le perentorie sconfitte contro (0-4) e (0-2). Dal 1948 la selezione tedesca non era eliminata da un torneo ufficiale al primo turno.\nCon sei vittorie e un pareggio nelle restanti sette partite di qualificazione successive alla sconfitta in Turchia, la Germania si qualific\u00f2 poi all'europeo di grazie al primo posto nel proprio girone, ottenuto mettendosi dietro , , e . Nella fase finale, per\u00f2, non vinse neanche una partita e fu eliminata gi\u00e0 al termine delle partite del girone. Pareggiato l'esordio contro la (1-1), perse di misura (1-0) contro l' e si present\u00f2 alla gara decisiva, contro un gi\u00e0 qualificato e in campo con le riserve, con la necessit\u00e0 di vincere, sperando in un contemporaneo pareggio dei rumeni contro l'Inghilterra. La squadra tedesca fu, tuttavia, sconfitta per 3-0, lasciando mestamente l'europeo. Con la sconfitta contro il Portogallo si chiuse anche la carriera ultraventennale di Lothar Matth\u00e4us in nazionale.\nRudi V\u00f6ller rimpiazz\u00f2 il dimissionario Ribbeck, prima come soluzione temporanea, poi definitivamente dato che il suo successore designato, Christoph Daum, fu coinvolto in uno scandalo di droga.\nPur avendo faticato nella fase di qualificazione, i tedeschi si risollevarono al campionato del mondo del 2002. Per la prima volta nella sua storia la compagine tedesca si era qualificata alla fase finale di un mondiale passando per i play-off. Nel girone di qualificazione era giunta, infatti, seconda a pari punti con l'Inghilterra (17), ma in svantaggio negli scontri diretti (1-0 per i tedeschi a Londra, 5-1 per l'Inghilterra a Monaco di Baviera), non essendo riuscita a battere in casa la (0-0 il risultato) all'ultima giornata delle eliminatorie. Costretta a spareggiare contro l', la \"Mannschaft\" ebbe la meglio vincendo per 4-1 a Dortmund dopo l'1-1 dell'andata a Kiev, ma le aspettative per la campagna di Giappone e Corea del Sud non erano elevate. Ciononostante, ispirati dal regista Michael Ballack e dai gol di Miroslav Klose, i tedeschi sovvertirono gli sfavorevoli pronostici della vigilia. All'esordio contro l' ottennero un larghissimo successo per 8-0, poi pareggiarono per 1-1 contro l' e batterono per 2-0 il , chiudendo il girone al primo posto. Nei confronti diretti, con una striscia di 1-0 contro , (molto contestato per un rigore non concesso agli avversari per un fallo di mano di Torsten Frings sulla linea di porta) e , i tedeschi raggiunsero la finale contro il , che affrontarono per la prima volta in un mondiale. Senza la stella Ballack, squalificato, la Germania capitol\u00f2 per 2-0, a causa di una doppietta di Ronaldo. Il portiere tedesco Oliver Kahn vinse il premio come miglior giocatore del torneo, prima volta per un estremo difensore.\nAl campionato europeo del 2004 la nazionale tedesca non vinse alcuna gara, in un girone con , e . Dopo l'1-1 contro l'Olanda, la Germania pareggi\u00f2 a reti bianche contro i lettoni e nell'ultima partita perse per 2-1 contro i cechi gi\u00e0 qualificati, che per l'occasione avevano schierato le riserve. V\u00f6ller si dimise e la DFB dovette cercare il terzo commissario tecnico in nemmeno sei anni, contro i sei avuti nei settantacinque anni precedenti.\nL'era Klinsmann e il ritorno ai vertici.\nNel luglio 2004 la DFB assegn\u00f2 la panchina della nazionale all'ex centravanti J\u00fcrgen Klinsmann, al suo esordio come allenatore. Il nuovo CT diede fiducia a promesse quali Bastian Schweinsteiger, Lukas Podolski e Philipp Lahm con l'intenzione di costruire una squadra giovane, in grado di produrre un calcio offensivo e divertente per il pubblico. In porta prefer\u00ec Jens Lehmann alla bandiera Oliver Kahn.\nEsentata - a norma di regolamento - dalle qualificazioni per il mondiale, la \"Mannschaft\" disput\u00f2 per alcuni mesi solo amichevoli. Il primo banco di prova della gestione Klinsmann fu la Confederations Cup 2005, ospitata in casa nel mese di giugno. Dopo aver superato il girone battendo (4-3 con gol di Mertesacker, Podolski, Kur\u00e1nyi e Ballack), (3-0, gol di Ballack, Hanke e Schweinsteiger) e pareggiato contro l' (2-2, gol di Asamoah e Kur\u00e1nyi), la Germania perse la semifinale contro il Brasile (2-3, gol di Podolski e Ballack), ma si consol\u00f2 aggiudicandosi il terzo posto grazie al successo contro il (4-3 dopo i tempi supplementari, con gol di Podolski, Schweinsteiger, Huth e Ballack). Il buon risultato ottenuto nella Confederations Cup fece ben sperare in vista del mondiale casalingo dell'anno successivo, anche se nelle amichevoli seguenti ci furono anche alcuni passi falsi: sconfitte esterne contro il 3 settembre, l'8 ottobre 2005 e Italia (4-1) a Firenze il 1\u00ba marzo 2006.\nInseriti nel girone A del mondiale 2006 in qualit\u00e0 di organizzatori del torneo, i tedeschi si qualificarono per gli ottavi di finale da primi in classifica a punteggio pieno. Nel girone sconfissero infatti la per 4-2, la Polonia per 1-0 e l' per 3-0. Nella fase a eliminazione diretta eliminarono poi la Svezia (battuta per 2-0 con doppietta di Podolski) e l'Argentina (superata ai tiri di rigore dopo aver chiuso sull'1-1 i tempi supplementari, con gol del pareggio segnato da Klose a dieci minuti dalla fine dei tempi regolamentari e due rigori della serie parati da Lehmann). In semifinale vennero tuttavia sconfitti dall'Italia, che trov\u00f2 i gol risolutivi a pochi minuti dalla conclusione dei supplementari (0-2). I tedeschi chiusero quindi la manifestazione casalinga al terzo posto, sconfiggendo il Portogallo per 3-1 (doppietta di Schweinsteiger e autorete di Petit).\nLa lunga era L\u00f6w: campioni del mondo 2014.\nIl 12 luglio 2006 Klinsmann lasci\u00f2 la guida della nazionale e fu sostituito dal suo vice, Joachim L\u00f6w. Il girone di qualificazione al dei tedeschi fu assai abbordabile: l'unica rivale di peso fu la , per altro orfana delle sue stelle pi\u00f9 rappresentative, che avevano scelto di lasciare la nazionale. Il nuovo commissario tecnico esord\u00ec con tre vittorie consecutive in altrettante partite ufficiali valevoli per le qualificazioni a Euro 2008, contro , e . Il successo contro i sammarinesi (13-0 il 6 settembre 2006) \u00e8 la vittoria con maggior scarto ottenuta dalla nazionale tedesca in trasferta e la peggiore sconfitta di San Marino nella sua storia; il precedente primato dei tedeschi apparteneva ad un 9-1 inflitto in trasferta al nel 1934. Il successo contro i diretti avversari, i cechi, port\u00f2 la Germania al primo posto, poi alcuni pareggi dei rivali consentirono alla squadra di L\u00f6w di mantenere il primato. Il 13 ottobre 2007 la nazionale tedesca si qualific\u00f2 con largo anticipo al , ma nell'ultima partita fu scavalcata dalla Repubblica Ceca, dopo la sconfitta nel secondo scontro diretto.\nAlla fase finale di Euro 2008 la Germania si conferm\u00f2 tra le migliori nazionali al mondo. Classificatasi seconda nel gruppo B, battendo la Polonia (2-0), perdendo contro la (2-1) e battendo l' padrona di casa per 1-0, ai quarti di finale, contro il temibile , tra le favorite per la vittoria finale, la Germania ebbe buon gioco imponendosi per 3-2, dopo essere stata in vantaggio per 2-0 e 3-1. In semifinale elimin\u00f2 la sconfiggendola per 3-2 in una partita rivelatasi combattuta, malgrado gli infortuni e le squalifiche avessero decimato i turchi. Il gol di Philipp Lahm, realizzato a un minuto dalla fine, permise alla Germania di accedere per la sesta volta ad una finale del campionato europeo di calcio, dove la nazionale tedesca fu sconfitta dalla per 1-0.\nQualificatasi al campionato mondiale di calcio 2010 dopo aver superato , , , ed , sue avversarie nel gruppo di qualificazione, la Germania fu inserita nel gruppo D con , ed . All'esordio, il 13 giugno a Durban contro l', la giovane Germania, priva dell'infortunato Ballack, caratterizzata dalla pi\u00f9 bassa et\u00e0 media del torneo e da una rosa multietnica, vinse brillantemente per 4-0, ma il buon avvio fu seguito dall'imprevista sconfitta per 1-0 contro la . La vittoria nella terza giornata, per 1-0 contro il , consent\u00ec ai tedeschi di qualificarsi agli ottavi di finale come primi del girone. Qui affrontarono l', giunta seconda nel gruppo C, e la batterono per 4-1. La partita \u00e8 ricordata anche per il gol regolare non assegnato agli inglesi sul punteggio di 2-1. Nei quarti la Germania si impose, come quattro anni prima, sulla quotata , battendola per 4-0 grazie al gol in avvio di Thomas M\u00fcller, alla doppietta di Miroslav Klose e al primo gol in nazionale del difensore Arne Friedrich. In semifinale i tedeschi furono sconfitti 1-0 dalla Spagna, poi campione, non riuscendo quindi a vendicare la sconfitta di due anni prima nella finale all'europeo. Fu la seconda eliminazione consecutiva in semifinale ad un mondiale per i tedeschi. La Germania gioc\u00f2, dunque, la finale per il terzo posto contro l' e vinse per 3-2 con i gol di M\u00fcller, Jansen, Khedira confermandosi terza al mondiale, come quattro anni prima, quando i tedeschi giocavano in casa.\nQualificatasi per il campionato europeo del 2012 con 10 vittorie in altrettanti incontri del girone eliminatorio, in Polonia e Ucraina la squadra di L\u00f6w, capitanata da Philipp Lahm e compagine dall'et\u00e0 media pi\u00f9 bassa del torneo, vinse tutte le sfide del girone, con , e . Elimin\u00f2 ai quarti di finale la , che, dopo aver segnato il gol dell'1-1, capitol\u00f2 per 4-2. Affront\u00f2 poi l', che si conferm\u00f2 ancora una volta \"bestia nera\" per i tedeschi nei tornei ufficiali. Gli azzurri vinsero per 2-1 (Mesut \u00d6zil segn\u00f2 su rigore a tempo ormai scaduto) e la Germania fu eliminata dall'europeo in semifinale.\nLa squadra tedesca si qualific\u00f2 poi al mondiali del 2014 vincendo il proprio girone con 28 punti. Nella rassegna mondiale super\u00f2 il girone grazie alle vittorie su Portogallo e e al pareggio contro il Ghana. Agli ottavi di finale batt\u00e9 dopo i supplementari l' per 2-1 e ai quarti di finale sconfisse la per 1-0 grazie a un gol di Mats Hummels. In semifinale la squadra tedesca affront\u00f2 i padroni di casa del e li sconfisse con il punteggio record di 7-1, infliggendo ai brasiliani la pi\u00f9 pesante sconfitta della storia della nazionale verdeoro. L'ultimo ostacolo verso la vittoria fu l' di Lionel Messi. Dopo che i tempi regolamentari si chiusero sul risultato di 0-0, un gol di G\u00f6tze segnato al 113\u00ba minuto di gioco consegn\u00f2 la vittoria e il quarto titolo mondiale della sua storia alla Germania.\nDopo il mondiale lasciarono la nazionale Philipp Lahm, Per Mertesacker e Miroslav Klose. L'inizio delle qualificazioni al non fu dei migliori. Dopo la vittoria casalinga per 2-1 contro la Scozia, la Germania perse per la prima volta nella storia contro la Polonia (2-0 a Varsavia) e pareggi\u00f2 per 1-1 contro l'Irlanda. Vinse poi contro (4-0) e concluse l'anno battendo per 1-0 i campioni d'Europa della Spagna. Malgrado la sconfitta patita nell'ottobre 2015 a Dublino (1-0) alla penultima giornata, battendo per 2-1 la Georgia a Lipsia all'ultima giornata i tedeschi si qualificarono alla fase finale dell'europeo come primi classificati nel girone con 22 punti, frutto di 7 vittorie, un pareggio e 2 sconfitte.\nNel marzo 2016, in preparazione all'europeo in programma in Francia, la Germania affront\u00f2 in amichevole l'Inghilterra, con cui perse per 3-2 dopo aver sprecato un vantaggio di due gol, e l'Italia, sconfitta per 4-1. Per la prima volta dopo 21 anni la Germania riusc\u00ec a battere gli azzurri. Il 29 maggio perse per 3-1 in casa l'amichevole contro la Slovacchia.\nIl 12 giugno 2016 inizi\u00f2 l'europeo per la Germania, che esord\u00ec nel torneo battendo per 2-0 l' (partita nella quale, peraltro, la Germania sfior\u00f2 un clamoroso autogol per una sfortunata deviazione di J\u00e9r\u00f4me Boateng, che salv\u00f2 la porta di Manuel Neuer sulla linea). Nella seconda sfida la squadra di L\u00f6w affront\u00f2 la , avversaria gi\u00e0 nel girone di qualificazione. La partita fin\u00ec a reti bianche. La Germania concluse il proprio girone con la vittoria per 1-0 ai danni del . Superata agevolmente la per 3-0 negli ottavi di finale (reti di Boateng, Draxler e Gomez), la Germania ritrov\u00f2 l', sua storica rivale, ai quarti di finale e per la prima volta la estromise da una grande competizione internazionale in una partita a eliminazione diretta, anche se solo ai tiri di rigore (6-5 dopo che i tempi supplementari si erano conclusi sul punteggio di 1-1, frutto del gol di Mesut \u00d6zil e del rigore trasformato in rete da Leonardo Bonucci). Il percorso dei tedeschi verso la Coppa d'Europa si arrest\u00f2, come quattro anni prima, in semifinale, a causa della sconfitta per 2-0 contro i padroni di casa della (doppietta di Antoine Griezmann). Dopo il campionato europeo lasciarono la nazionale tedesca anche Bastian Schweinsteiger e Lukas Podolski.\nNel giugno 2017 la Germania torn\u00f2 a disputare, dopo 12 anni, la Confederations Cup, presentandosi in Russia da campione del mondo in carica. L\u00f6w opt\u00f2 per una rosa composta da molti giovani e giocatori da rodare in vista del mondiale di . Superato il girone di prima fase come prima classificata grazie a due vittorie (3-2 al debutto contro l' inframmezzate da un pareggio (1-1 contro il ), batt\u00e9 in semifinale il (4-1), approdando per la prima volta alla finale della competizione. Sconfiggendo per 1-0 il allo stadio Krestovskij di San Pietroburgo si aggiudic\u00f2 il trofeo per la prima volta. Tre giocatori tedeschi, Leon Goretzka, Lars Stindl e Timo Werner, furono capocannonieri della manifestazione con 3 gol ciascuno.\nLa Germania consegu\u00ec una brillante qualificazione al mondiale 2018, grazie al primo posto nel girone di qualificazione e ad un percorso netto: 10 vittorie in 10 incontri disputati, nel gruppo comprendente anche , , , e . Di diverso tenore fu, per\u00f2, il cammino nella fase finale del mondiale: per la prima volta nella storia, la Germania fu eliminata al girone di primo turno della fase finale di un campionato del mondo. Dopo la sconfitta per 1-0 all'esordio contro il , nella successiva sfida contro la i tedeschi passarono in svantaggio, mettendo a rischio la propria permanenza nel torneo, ma pareggiarono nella ripresa e ottennero una sofferta vittoria in rimonta (2-1) nei minuti di recupero del secondo tempo. Nell'ultima partita, contro una ancora in corsa per una difficile qualificazione, la Germania non riusc\u00ec a sbloccare il risultato, mentre in contemporanea la Svezia si port\u00f2 sul 3-0 contro il Messico; i tedeschi, obbligati a quel punto alla vittoria, si proiettarono all'attacco alla ricerca del gol risolutivo, ma subirono al 92\u00ba minuto il gol di Kim Young-Gwon, convalidato dal VAR (dopo un'errata segnalazione di un fuorigioco), e al 96\u00b0 il raddoppio sudcoreano segnato da Son Heung-Min, perdendo cos\u00ec per 2-0 e chiudendo ultimi nel girone di prima fase, evento senza precedenti in un mondiale, dato che la precedente estromissione al primo turno del campionato del mondo risaliva al 1938, quando la competizione si svolgeva interamente con turni ad eliminazione diretta. Il tecnico Joachim L\u00f6w nella conferenza post-partita si attribu\u00ec le colpe della sconfitta e si dichiar\u00f2 incerto sul proprio futuro sulla panchina della \"Mannschaft\"; tuttavia il 30 giugno la federazione lo conferm\u00f2 CT della nazionale tedesca almeno fino a Euro 2020.\nIl trend negativo prosegu\u00ec nella UEFA Nations League 2018-2019, dove la Germania, inserita nella Lega A, non and\u00f2 oltre l'ultimo posto nel proprio minigirone. Pareggi\u00f2 a reti bianche a Monaco di Baviera contro la , poi perse contro i per 3-0 ad Amsterdam, subendo la sconfitta pi\u00f9 larga di sempre contro gli olandesi, e per 2-1 contro i francesi allo Stade de France. La successiva vittoria olandese in casa contro i francesi, il 16 novembre 2018, condann\u00f2 all'ultimo posto con una giornata di anticipo e alla retrocessione in Lega B i tedeschi, che, a giochi ormai fatti, impattarono (2-2) nella sfida conclusiva, in casa contro i Paesi Bassi, dopo aver sciupato nei cinque minuti finali il doppio vantaggio. La modifica al regolamento della Nations League, in vigore dall'edizione 2020-2021, ha tuttavia previsto il ripescaggio dei tedeschi in Lega A.\nPer il nuovo corso, il riconfermato L\u00f6w annunci\u00f2 che avrebbe rinunciato a pedine storiche della nazionale come M\u00fcller, Hummels e Boateng. Le eliminatorie del iniziarono con la prima vittoria (2-3) in casa dei dal 1996 e una comoda vittoria (8-0) contro l'. Malgrado la sconfitta casalinga (2-4) contro gli olandesi, i tedeschi si qualificarono all'europeo 2020 con una giornata di anticipo battendo per 4-0 in casa la (per la tredicesima volta consecutiva la Germania ebbe accesso alla fase finale del torneo continentale) e chiusero poi al primo posto in classifica con due punti di vantaggio sui Paesi Bassi secondi.\nImpegnata nella UEFA Nations League 2020-2021, la Germania fu sorteggiata nel girone di Lega A con , e . Giunta al decisivo e ultimo incontro in casa degli spagnoli con due risultati su tre a disposizione per ottenere il primo posto, la squadra di L\u00f6w incapp\u00f2 in una clamorosa sconfitta per 6-0, il peggiore rovescio della storia della \"Mannschaft\" in gare ufficiali, concludendo cos\u00ec al secondo posto il girone e rimanendo fuori dalla \"final four\".\nNella fase finale del campionato europeo del 2020, disputatasi nel 2021, la Germania venne sorteggiata in un complicato girone, insieme a , e : sconfitti per 1-0 dalla Francia, i tedeschi batterono per 4-2 il Portogallo e grazie al sofferto pareggio per 2-2 contro l'Ungheria chiusero il girone al secondo posto, superando il turno. Agli ottavi di finale la Germania fu eliminata dall', vittoriosa per 2-0.\nLa gestione di Flick.\nChiusasi la gestione di L\u00f6w, la nazionale tedesca \u00e8 stata affidata all'allenatore Hans-Dieter Flick, che con sette vittorie nelle prime sette gare (evento senza precedenti per un CT della \"Mannschaft\") ha qualificato la squadra al ."}
{"id": "9177636", "revid": "1354930", "url": "https://it.wikipedia.org/wiki?curid=9177636", "title": "Amstel Gold Race (femminile)", "text": ""}
{"id": "9177639", "revid": "1354930", "url": "https://it.wikipedia.org/wiki?curid=9177639", "title": "Gand-Wevelgem (femminile)", "text": ""}
{"id": "9177640", "revid": "1784492", "url": "https://it.wikipedia.org/wiki?curid=9177640", "title": "Teo Kardum", "text": ""}
{"id": "9177642", "revid": "2019894", "url": "https://it.wikipedia.org/wiki?curid=9177642", "title": "Hyperlandia", "text": "Hyperlandia \u00e8 un singolo realizzato dal produttore discografico canadese deadmau5 e dal gruppo musicale statunitense Foster the People, pi\u00f9 precisamente il frontman Mark Foster.\nIl singolo si \u00e8 posizionato #24 nella classifica \"Hot Dance/Electronic Songs\" di Billboard."}
{"id": "9177644", "revid": "6923", "url": "https://it.wikipedia.org/wiki?curid=9177644", "title": "Finale della Coppa delle nazioni africane 1986", "text": "La finale della Coppa delle nazioni africane 1986 si disput\u00f2 il 21 marzo 1986 allo Stadio internazionale del Cairo di Il Cairo, tra le nazionali di e . La partita fu vinta dall'Egitto per 5-4 ai rigori dopo che i tempi regolamentari e supplementari terminarono 0-0, e in tal modo i \"Faraoni\" si aggiudicarono il loro terzo trofeo nella massima competizione tra nazionali maschili africane."}
{"id": "9177646", "revid": "2062065", "url": "https://it.wikipedia.org/wiki?curid=9177646", "title": "Indy Lights 2019", "text": "Indy Lights 2019 \u00e8 la 18\u00aa stagione del campionato Indy Lights, serie preupedeutica della IndyCar Series, il campionato \u00e8 iniziato il nove marzo a Petersburg e si \u00e8 concluso il 22 settembre a Laguna Seca con la vittoria del campionato di Oliver Askew\nClassifiche.\nClassifica piloti.\nSistema punteggio\nClassifica team.\nSistema di punteggio"}
{"id": "9177647", "revid": "2167671", "url": "https://it.wikipedia.org/wiki?curid=9177647", "title": "Romolo Quirino Amaseo", "text": ""}
{"id": "9177648", "revid": "729019", "url": "https://it.wikipedia.org/wiki?curid=9177648", "title": "Space Launch Delta 30", "text": "Lo Space Launch Delta 30 \u00e8 un delta di operazioni spaziali della United States Space Force, inquadrato nel United States Space Command. Il suo quartier generale \u00e8 situato presso la Vandenberg Air Force Base, in California.\nMissione.\nIl Delta gestisce i test missilistici del Dipartimento della Difesa, ed ha il compito di posizionare i satelliti sull'orbita polare dalla costa occidentale degli Stati Uniti, utilizzando razzi vettori come il Delta II, Pegasus, Taurus, Minotaur IV, Atlas V e Delta IV. Il personale dell'unit\u00e0 inoltre sostiene il programma di sviluppo e valutazione dei missili Minuteman III. Ha ereditato le attivit\u00e0 del 30th Space Wing dell'USAF.\nOrganizzazione.\nAttualmente, al settembre 2018, esso controlla:"}
{"id": "9177650", "revid": "1784492", "url": "https://it.wikipedia.org/wiki?curid=9177650", "title": "Romano Obilinovi\u0107", "text": ""}
{"id": "9177651", "revid": "125839344", "url": "https://it.wikipedia.org/wiki?curid=9177651", "title": "Referendum costituzionale in Turchia del 1982", "text": "Il 7 novembre 1982 si tenne in Turchia un referendum costituzionale. La nuova costituzione fu approvata dal 91,4% dei votanti, con un'affluenza del 91,3%.\nContesto.\nNel 1980 la Grande Assemblea Nazionale aveva in programma l'elezione di un nuovo Presidente in sostituzione di Fahri Korut\u00fcrk. Tuttavia, le parti non furono in grado di accordarsi su un candidato e il 12 settembre 1980 le forze armate turche, guidate da Kenan Evren organizzarono un colpo di stato, sciolsero la Grande Assemblea Nazionale e iniziarono a governare il paese attraverso il Consiglio di sicurezza nazionale.\nIl CNS istitu\u00ec un'Assemblea consultiva e nomin\u00f2 tutti i 160 membri. I partiti politici furono chiusi e coloro che erano stati membri di partiti vennero esclusi dall'Assemblea. Lavor\u00f2 dal 23 novembre 1981 al 17 luglio 1982 per redigere la nuova costituzione, che avrebbe sostituito la carta del 1961.\nNuova costituzione.\nUna delle disposizioni transitorie della costituzione nominava Evren presidente fino al 1989. La costituzione vietava inoltre alle organizzazioni della societ\u00e0 civile di svolgere attivit\u00e0 politiche, mentre ai partiti politici era vietato di collaborare con le organizzazioni della societ\u00e0 civile, compresi i sindacati. All'esercito fu data una maggioranza nel Consiglio di sicurezza nazionale, che venne anche ritenuta superiore al governo.\nEvren afferm\u00f2 che la nuova costituzione contenesse delle \"lussuose\" libert\u00e0 per la Turchia."}
{"id": "9177654", "revid": "2167671", "url": "https://it.wikipedia.org/wiki?curid=9177654", "title": "Eremitani di Sant'Agostino", "text": ""}
{"id": "9177655", "revid": "599013", "url": "https://it.wikipedia.org/wiki?curid=9177655", "title": "Michael Carter (giocatore di football americano 1999)", "text": "Carriera.\nNew York Jets.\nCarter al college gioc\u00f2 a football a North Carolina. Fu scelto nel corso del quarto giro (107\u00ba assoluto) nel Draft NFL 2021 dai New York Jets. Debutt\u00f2 come professionista nella gara del primo turno contro i Carolina Panthers. Nella settimana 4 contro i Tennessee Titans segn\u00f2 il suo primo touchdown su corsa. La sua stagione da rookie si concluse con 639 yard corse e 4 touchdown in 14 presenze, 11 delle quali come titolare."}
{"id": "9177682", "revid": "628767", "url": "https://it.wikipedia.org/wiki?curid=9177682", "title": "Stephen Christopher Rowell", "text": " Lo scritto \"Lituania Ascending: A Pagan Empire Within East-Central Europe, 1295-1345\" (\"L'ascesa della Lituania: Un impero pagano nell'Europa centro-orientale, 1295-1345\"), probabilmente conosciuto come il suo lavoro pi\u00f9 celebre, \u00e8 stato pubblicato dalla Cambridge University Press nel 1994.\nBiografia.\nStephen Rowell ha studiato storia, latino, francese e russo al Magdalene College, facente capo all'Universit\u00e0 di Cambridge, laureandosi nel 1985, prima di lavorare sempre nello stesso ateneo come ricercatore nel 1988-1989. Dal 1990 al 1993, Rowell ha tenuto importanti conferenze al Clare College di Cambridge sulla storia dell'Europa e sulla Rutenia del Medioevo.\nRowell visit\u00f2 la Lituania per la prima volta nel 1985. In seguito, realizz\u00f2 una tesi su \"The Role of Christianity in the Last Pagan State in Europe: Lithuania, 1315-1342\" (\"Il ruolo del cristianesimo nell'ultimo stato pagano in Europa: Lituania, 1315-1342\"), per la quale consegu\u00ec il titolo di dottore di ricerca presso l'Universit\u00e0 di Cambridge nel 1990.\nNel 1992-1994, Rowell insegn\u00f2 storia nell'ordine all'Universit\u00e0 di Vilnius, all'Universit\u00e0 Vitoldo Magno e all'Universit\u00e0 di Klaip\u0117da. Dal 1993 al 1999 ottenne una cattedra presso l'Universit\u00e0 di Klaip\u0117da. Dal 2001, \u00e8 diventato caporedattore della rivista periodica \"Lithuanian Historical Studies\" (\"Studi sulla storia lituana\").\nOpere.\nRowell ha pubblicato pi\u00f9 di 50 articoli incentrati sull'Europa medievale e sul periodo storico vissuto dalla Lituania in epoca basso-medievale sia in riviste edite in Lituania che straniere. Tra le fatiche principali si annoverano:"}
{"id": "9177686", "revid": "2166030", "url": "https://it.wikipedia.org/wiki?curid=9177686", "title": "Ahmed Hamdi Pasci\u00e0", "text": ", nonch\u00e9 un monarchico, amministratore e statista conservatore durante la Prima era costituzionale.\nBiografia.\nFu \"sanjak-bey\" (governatore) del sangiaccato di Smirne dal 1873 al 1874. Dal 1875 all'8 maggio 1876, e dal 1880 al 1885, fu \"beilerbei\" di Damasco, in Siria. Nel 1876 fu anche governatore di Scutari, in Albania, per un breve periodo.\nServ\u00ec brevemente come Gran Visir dell'Impero Ottomano dall'11 gennaio 1878 al 4 febbraio 1878 durante la guerra russo-turca (1877-1878).\nIl sultano Abdul Hamid II lo destitu\u00ec su pressione dei Giovani Turchi durante la Prima Era Costituzionale.\n\u00c8 sepolto a Beirut, Libano, nel cimitero di Bachoura."}
{"id": "9177687", "revid": "1993636", "url": "https://it.wikipedia.org/wiki?curid=9177687", "title": "Referendum costituzionale in Turchia del 1987", "text": "Il 6 settembre 1987 si tenne in Turchia un referendum costituzionale per emendare l'\"articolo provvisorio\" 4 della costituzione, che vietava da 10 anni ai leader dei partiti banditi (per un totale di 242 persone) di prendere parte alla politica. Il partito di governo ANAP accett\u00f2 il referendum dopo un compromesso con i partiti di opposizione sulle modifiche costituzionali. L'ANAP realizz\u00f2 una campagna per il No, mentre la maggior parte dei partiti di opposizione fece una campagna per il S\u00ec. Le modifiche furono approvate di stretta misura dal 50,2% degli elettori, con un'affluenza al 93,36%."}
{"id": "9177691", "revid": "2039387", "url": "https://it.wikipedia.org/wiki?curid=9177691", "title": "Collegio elettorale di Torre Annunziata (Camera dei deputati)", "text": "Il collegio di Torre Annunziata fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Campania 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Torre Annunziata era uno dei 47 collegi uninominali in cui era suddivisa la Campania e, come previsto dal D.Lgs. del 20 dicembre 1993 n. 536, era interamente compreso nella provincia di Napoli e comprendeva i seguenti comuni: Boscoreale, Boscotrecase, Poggiomarino e Torre Annunziata."}
{"id": "9177693", "revid": "287204", "url": "https://it.wikipedia.org/wiki?curid=9177693", "title": "Sir John Wolstenholme (1562-1639)", "text": "Biografia.\nAppartenente ad una famiglia originaria del Derbyshire e trasferitasi a Londra sotto il regno di Edoardo VI d'Inghilterra, era il secondogenito di John Wolstenholme, di professione doganiere. Wolstenholme, facendo tesoro delle ricchezze di famiglia, divenne assistente della Custom House di Londra. A partire dal 1594 entr\u00f2 come segretario all'interno di un'altra notabile famiglia londinese originaria del Derbyshire, i Fanshaw, dei quali spos\u00f2 Catherine Fanshaw, la sorella del magistrato Thomas Fanshawe (Queen's Remembrancer e parlamentare sotto il regno della regina Elisabetta I d'Inghilterra). Questa unione matrimoniale fu anche estremamente vantaggiosa per dare inizio alle sue attivit\u00e0 imprenditoriali, dal momento che la moglie di suo cognato era, a sua volta, sorella del ricco mercante, Sir Thomas Smythe, il primo governatore della East India Company. Divenne ben presto uno dei mercanti pi\u00f9 facoltosi di Londra, e nel 1604, insieme ad un altro importante mercante e proprietario terrirero dell'epoca, nonch\u00e9 celebre politico, Arthur Ingram, ottenne una licenza settennale per l'esportazione di prodotti tessili, mentre con il parlamentare e mercante Sir Lionel Cranfield, I conte di Middlesex, ottenne una licenza per esportare all'estero sostanze coloranti per la produzione tessile. &lt;br&gt;\nGrazie a questa consolidata esperienza in ambito commerciale ed imprenditoriale, divenne presto un importante figura di riferimento in qualit\u00e0 di consigliere per diverse commissioni parlamentari in ambito fiscale e commerciale. Grazie a questo suo ruolo venne nominato cavaliere nel 1617 e nel 1619 fu nominato giudice di pace per il Middlesex. L'anno successivo fece da garante per un importante prestito in favore del sovrano Giacomo I d'Inghilterra. &lt;br&gt;\nNel 1600 appare tra i fondatori societari della East India Company, della quale successivamente divenne uno degli amministratori. \nEbbe un ruolo importante nel finanziamento dei numerosi tentativi di esplorazione alla scoperta del passaggio a nord-ovest. In questo ruolo, in collaborazione con il diplomatico Dudley Digges, sovvenzion\u00f2 la missione di Henry Hudson nel 1610, che battezz\u00f2 il punto pi\u00f9 settentrionale del Canada con il suo nome (Cape Wolstenholme). Successivamente finanzi\u00f2 le esplorazioni di Thomas Button del 1612, di Robert Bylot e William Baffin nel 1615 che battezzarono in suo onore l'isola di Wolstenholme Island presso la Baia di Baffin, e quella di Luke Fox nel 1631. &lt;br&gt;\nInsieme con Sir Thomas Smith ingaggi\u00f2 il matematico Edward Wright per avere lezioni di cartografia e nozioni sulla navigazione. Fu un protagonista importante nelle vicende legate alla Virginia Company, diventandone consigliere nel 1609 e intraprendendo una lunga e aspra lotta per ottenerne il controllo. \nMor\u00ec a Stanmore e venne sepolto nella chiesa anglicana di St John the Evangelist, Great Stanmore, dove il suo monumento funebre fu progettato e costruito dallo scultore di corte Nicholas Stone."}
{"id": "9177694", "revid": "409613", "url": "https://it.wikipedia.org/wiki?curid=9177694", "title": "Priory Green", "text": "Priory Green \u00e8 un paese della contea del Suffolk, in Inghilterra. Si trova nella parrocchia civile di Edwardstone. Potrebbe aver preso il nome da un priorato. Ha 5 monumenti classificati."}
{"id": "9177697", "revid": "1522738", "url": "https://it.wikipedia.org/wiki?curid=9177697", "title": "Referendum costituzionale in Turchia del 1988", "text": "Il 25 settembre 1988 si tenne in Turchia un referendum costituzionale. Le modifiche proposte alla costituzione avrebbero portato alle elezioni locali del 1989 che si sarebbero tenute un anno prima. La proposta, tuttavia, fu bocciata con il 65% degli elettori contrari. L'affluenza fu dell'88,8%."}
{"id": "9177701", "revid": "2039387", "url": "https://it.wikipedia.org/wiki?curid=9177701", "title": "Collegio elettorale di Castellammare di Stabia (Camera dei deputati)", "text": "Il collegio di Castellammare di Stabia fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Campania 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Castellammare di Stabia era uno dei 47 collegi uninominali in cui era suddivisa la Campania e, come previsto dal D.Lgs. del 20 dicembre 1993 n. 536, era interamente compreso nella provincia di Napoli e comprendeva i seguenti comuni: Casola di Napoli, Castellammare di Stabia, Lettere, Pompei, Sant'Antonio Abate e Santa Maria La Carit\u00e0."}
{"id": "9177704", "revid": "1647404", "url": "https://it.wikipedia.org/wiki?curid=9177704", "title": "Oh Na Na", "text": "Oh Na Na \u00e8 un singolo della cantante statunitense Camila Cabello, del cantante portoricano Myke Towers e del produttore discografico portoricano Tainy, pubblicato il 29 ottobre 2021 come secondo estratto dal terzo album in studio della Cabello \"Familia\"."}
{"id": "9177706", "revid": "76963", "url": "https://it.wikipedia.org/wiki?curid=9177706", "title": "Gary Gray (attore 1936)", "text": "Biografia.\nFurono due clienti di suo padre, Bert Wheeler e Jack Benny, a suggerire che Gray dovesse fare l'attore. Gray fece il suo debutto cinematografico nel film di Joan Crawford \"Volto di donna\" nel 1941 e interpret\u00f2 ruoli minori in film popolari come \"Il cielo pu\u00f2 attendere\" (1943), \"Angoscia\" (1944) e \"Incontriamoci a Saint Louis\" (1944). Nel cortometraggio del 1944 \"I Am an American\" interpret\u00f2 Thomas Jefferson Kanowski, figlio dell'immigrato polacco immaginario Fydor Kanowski. Interpret\u00f2 ruoli pi\u00f9 sostanziali in film come \"Return of the Bad Men\" (1948) con Randolph Scott, \"Gun Smugglers\" (1948) con Tim Holt, \"Il vagabondo della foresta\" (anch'esso 1948) con Robert Mitchum, \"The Next Voice You Hear\" (1950) con Nancy Reagan e James Whitmore e \"Eredit\u00e0 selvaggia\" (1958) con Maureen O'Sullivan.\nIl 17 aprile 1956, Gray fu scritturato per il ruolo del sedicenne Jackie Jensen, in seguito un giocatore della Major League Baseball, in \"The Jackie Jensen Story\", andato in onda nella serie antologica della NBC, \"Cavalcade of America\". Jensen interpret\u00f2 se stesso da adulto; Vivi Janiss fu scelta per il ruolo della madre di Jensen.\nDopo il diploma liceale, recit\u00f2 in pi\u00f9 di 70 film, tuttavia da adulto i suoi ruoli da attore furono piuttosto di secondo piano, ed erano principalmente per la televisione. All'inizio degli anni 1960, si ritir\u00f2 dalla recitazione e si concentr\u00f2 sulla sua famiglia.\nNel 1960, Gray avvi\u00f2 un'attivit\u00e0 di manutenzione e riparazione di piscine. Negli ultimi venticinque anni dei suoi trentotto anni nel settore delle piscine, Gray lavor\u00f2 per due dei maggiori produttori internazionali di attrezzature per piscine come responsabile commerciale territoriale, regionale e nazionale. Gray era un oratore ed educatore ricercato per il \"National Spa and Pool Institute\" e per la \"Independent Pool and Spa Service Association\". Si ritir\u00f2 dal settore delle piscine nel luglio 1999.\nRaccolse i nastri dei suoi film e programmi televisivi, oltre a fotogrammi, poster e biglietti da visita della sua carriera di attore. A partire dalla met\u00e0 degli anni 1990, fu ospite frequente di festival cinematografici in tutti gli Stati Uniti. Gli piaceva visitare i suoi fan e raccontare molte storie interessanti della sua lunga carriera. Giocava a golf per hobby.\nGary Gray era sposato con Jean Charlene Bean e aveva 4 figli.\nMor\u00ec di cancro a Brush Prairie, nello stato di Washington, all'et\u00e0 di 69 anni."}
{"id": "9177708", "revid": "1519687", "url": "https://it.wikipedia.org/wiki?curid=9177708", "title": "Andrea Marcolongo", "text": "Biografia.\nDopo la laurea in lettere classiche presso l'Universit\u00e0 Statale di Milano con una tesi sulla Medea di Seneca e aver lavorato come consulente di comunicazione e Ghostwriter per politici (come Matteo Renzi) e aziende fino al 2015, ha scelto di dedicarsi interamente alla scrittura.\nNel 2015 ha tradotto dal greco \"In difesa di Palamede\" di Gorgia da Lentini per lo spettacolo teatrale di Alessandro Baricco, \"Palamede, l'eroe cancellato\". \nIl suo libro di esordio, \"La lingua geniale\" (Laterza 2016), ha venduto oltre duecentomila copie, \u00e8 stato tradotto in 27 Paesi e ha ottenuto numerosi riconoscimenti. Nel 2018 \"La langue geniale. 9 bonnes raisons d\u2019aimer le grec\" (Les Belles Lettres) ha raggiunto il primo posto della classifica dei libri francese.\nNel 2018 \u00e8 stato pubblicato \"La misura eroica\" (Mondadori), dedicato al mito degli Argonauti, accompagnato da una tourn\u00e9e internazionale.\nNel 2019 \u00e8 uscito \"Alla fonte delle parole\" (Mondadori), un compendio di 99 etimologie. In seguito la scrittrice si \u00e8 stabilita in Francia, dove \u00e8 stata nominata dal Ministero della Difesa francese scrittrice della marina ricevendo il grado di capitano di fregata. \nNel 2020 ha pubblicato \"La lezione di Enea\" (Laterza), tradotto in Francia da Gallimard con il titolo \"L\u2019art de r\u00e9sister\" (2021).\nFin dal 2014 Andrea Marcolongo ha scritto come autrice di cultura e di societ\u00e0 contemporanea per varie testate italiane, da Repubblica al Corriere della Sera. Cura recensioni di libri per l'inserto Tuttolibri e collabora con La Stampa, Le Figaro, Le Point, Liberties. Nella primavera 2021 cura per la Repubblica una collana in quattro volumi dedicata al mito antico."}
{"id": "9177710", "revid": "686936", "url": "https://it.wikipedia.org/wiki?curid=9177710", "title": "Darren Hall", "text": "Carriera.\nAtlanta Falcons.\nHall al college gioc\u00f2 a football alla San Diego State University. Fu scelto nel corso del quarto giro (108\u00ba assoluto) nel Draft NFL 2021 dagli Atlanta Falcons. I suoi primi 3 tackle li mise a segno nella settimana 5 contro i New York Jets. La sua stagione da rookie si concluse con 27 placcaggi e un sack in 14 presenze, una delle quali come titolare."}
{"id": "9177739", "revid": "2187918", "url": "https://it.wikipedia.org/wiki?curid=9177739", "title": "Sharenting", "text": "Lo sharenting \u00e8 la pratica dei genitori che condividono contenuti sui propri figli su piattaforme Internet. Sebbene il termine sia stato coniato nel 2010, lo sharenting \u00e8 diventato un fenomeno internazionale con una presenza diffusa negli Stati Uniti e in Europa. In quanto tale, la condivisione ha anche acceso il disaccordo come applicazione controversa dei social media. I detrattori sottolineano che viola la privacy dei bambini e danneggia la relazione genitore-figlio. I sostenitori inquadrano la pratica come un'espressione naturale dell'orgoglio dei genitori nei loro figli. Le origini del termine \"sharenting\" sono state attribuite al Wall Street Journal, dove lo chiamavano \"oversharenting\", un portmanteau di \"oversharing\" e \"parenting\".\nPriya Kumar suggerisce che registrare i momenti di vita dell'educazione dei bambini non \u00e8 una pratica nuova: le persone hanno usato diari, album di ritagli e diari di bordo come mezzo di documentazione per secoli. Gli studiosi affermano che la condivisione \u00e8 diventata popolare grazie ai social media, che hanno reso molte persone pi\u00f9 a loro agio nel condividere la propria vita e quella dei propri figli online. La tendenza all\"'oversharing\" sui social media ha sollevato l'attenzione del pubblico negli anni 2010 ed \u00e8 diventata il fulcro di una serie di editoriali e progetti di ricerca accademica. \u00c8 stato anche aggiunto al Times Word of the Day nel febbraio 2013 e al Collins English Dictionary nel 2016 data la sua influenza.\nBenefici.\nMolti genitori usano i social media per chiedere consigli sui genitori e condividere informazioni sui propri figli. Con la comodit\u00e0 delle piattaforme online, i blogger genitori possono facilmente connettersi con altre persone in situazioni simili e con coloro che sono disposti a contribuire con consigli significativi. Formando una comunit\u00e0, i genitori possono ricevere incoraggiamento da coetanei empatici e assistenza da esperti nell'educazione dei figli. Ad esempio, i genitori i cui figli hanno bisogno di sistemazioni educative speciali o hanno disabilit\u00e0 spesso si sono trovati distaccati dallo stile genitoriale tradizionale. Pertanto, considerano i blog online come un mezzo per ottenere supporto dagli altri genitori e da esperti di vari settori. Ad esempio la ricerca condotta dalla London School of Economics (LSE) rivela che i blog online hanno permesso a Jane, alla cui figlia \u00e8 stata diagnosticata l'autismo, di entrare in contatto con i genitori in circostanze simili. Il loro consiglio ha aperto nuove possibilit\u00e0 in termini di interventi sociali per la figlia di Jane: potrebbe \"negoziare le complessit\u00e0 dei servizi sociali, dell'assistenza sanitaria e delle scuole\", che hanno trasformato significativamente la vita della figlia di Jane.\nTali vantaggi dei social media non sono limitati a particolari gruppi di genitori. In generale, la maggior parte dei genitori trae beneficio dallo scambio di esperienze genitoriali. Uno studio di ricerca mostra che i genitori che si dedicano alla condivisione tendono ad essere fortemente consapevoli dell'importanza di incoraggiare i bambini a leggere fin dalla tenera et\u00e0 perch\u00e9 spesso vedono molti post sulle routine di lettura prima di coricarsi e libri consigliati per i bambini da altri genitori blogger. Statisticamente parlando, il 72% dei genitori valuta i social media utili per la connessione emotiva e le affermazioni, e il 74% di loro riceve supporto sulla genitorialit\u00e0 dagli amici sui social media.\nLa condivisione svolge anche un ruolo nel favorire le relazioni interpersonali. Mentre le immagini e le parole sulla vita dei bambini avviano conversazioni, i genitori usano la condivisione per rimanere in contatto con amici e parenti lontani. In particolare, le madri, come rivela uno studio di ricerca, sono disposte a impegnarsi nella condivisione poich\u00e9 credono che i contenuti positivi possano aiutare a evitare conflitti digitali e mantenere strette relazioni con le persone nei loro circoli sociali. I ricercatori hanno anche scoperto che le donne partecipanti a questo studio hanno scelto con cura foto e frasi per esprimere amore e presentare comportamenti lodevoli dei bambini nei loro aggiornamenti, che indica la loro intenzione di trasmettere messaggi positivi. Questi messaggi promuovono anche una stretta rete sociale per un bambino poich\u00e9 i genitori invitano familiari e amici a supporto nella vita quotidiana.\nRischi.\nA causa della rivoluzione digitale, i bambini sviluppano un'\"impronta digitale\" fin dalla tenera et\u00e0, composta da contenuti dei social media che possono danneggiare la loro fiducia nella vita futura. In particolare, uno studio dell'Universit\u00e0 del Michigan evidenzia che oltre la met\u00e0 dei partecipanti ha condiviso contenuti imbarazzanti sui bambini online e il 27% di loro ha condiviso foto ritenute potenzialmente inappropriate. Questi post possono diventare fonte di scherno tra gli adolescenti. Inoltre i funzionari di ammissione all'universit\u00e0 e i potenziali datori di lavoro possono accedere a materiali inappropriati, che potrebbero influenzare la loro impressione su un giovane candidato e influire negativamente sulle opportunit\u00e0 accademiche o di carriera. I critici sostengono anche che la condivisione non rispetta pienamente l'autonomia dei bambini sulla loro persona e influenza il modo in cui i bambini possono sentirsi mentre sviluppano i propri account sui social media.\nGli studi di ricerca mostrano che i bambini sono spesso infastiditi o frustrati dalla condivisione di certi loro contenuti personali. In uno studio su 1000 adolescenti britannici di et\u00e0 compresa tra 12 e 16 anni, il 71,3% ha riferito che i loro genitori non sono riusciti a dare abbastanza rispetto alla loro identit\u00e0 digitale e il 39,8% ha affermato di essersi sentito in imbarazzo per le foto che i genitori hanno pubblicato online.\nLa professoressa di diritto Stacy Steinberg sostiene che i minori si sforzano di proteggere le proprie informazioni private dall'esposizione pubblica, in particolare da contenuti potenzialmente inappropriati, e quindi potrebbero non essere d'accordo con le decisioni relativamente facili dei genitori di condividerle sui social media, a prescindere dell'intenzione genitori stessi.\nIl consenso \u00e8 la questione centrale nel dibattito sui diritti dei genitori a divulgare le informazioni dei bambini. Le interviste con alcuni preadolescenti rivelano che molti genitori condividono le foto dei bambini senza permesso e tendono a trascurare le richieste dei figli di rimuovere contenuti che riflettono una loro auto-percezione negativa. Alcune interviste alle madri hanno confermato la tendenza. Credevano che, in quanto genitori e adulti, avessero la discrezione di decidere quali informazioni condividere mantenendo tutto sotto controllo. Pertanto, poich\u00e9 i diritti dei bambini a conservare alcune informazioni non sono adeguatamente rispettati, la condivisione eccessiva dei genitori pu\u00f2 danneggiare la fiducia dei bambini nei confronti dei genitori. Possono sorgere disaccordi anche a causa di differenze nella gravit\u00e0 o nel tipo di violazione della privacy.\nDato il potenziale uso improprio dei dati digitali, le persone sono critiche nei confronti della condivisione e la maggior parte dei genitori \u00e8 cauta riguardo alle azioni illecite con i post online. La divulgazione di informazioni personali dei minori, come posizione geografica, nome, data di nascita, immagini e scuole che frequentano, potrebbe esporli a pratiche illegali da parte di destinatari con intenzioni malevole. Le informazioni condivise vengono spesso abusate per \"furto di identit\u00e0\", quando gli impostori riescono a rintracciare, pedinare, commettere frodi contro i bambini o persino ricattare la famiglia. Secondo Barclays, le frodi online rivolte alle giovani generazioni contribuiranno a una perdita di 670 milioni di sterline (circa 790 milioni di dollari) entro il 2030, e due terzi delle frodi di identit\u00e0 saranno legate alla condivisione. Inoltre, alcune persone raccolgono immagini di bambini dai social media per produrre contenuti pornografici.\nDegna di preoccupazione \u00e8 anche la violazione della privacy dei dati all'interno di un quadro giuridico. Quando gli utenti accettano le politiche sulla privacy delle piattaforme di social media, le aziende tecnologiche e alcune organizzazioni affiliate hanno il diritto di tracciare e trasmettere parte dei dati degli utenti, un fatto che la maggior parte dei blogger genitori tende a trascurare. Le informazioni condivise possono essere utilizzate per sviluppare strategie pubblicitarie e di marketing per i bambini, sviluppare nuovi algoritmi per sistemi di sorveglianza, monitorare una famiglia per azioni di contrasto all'immigrazione, prevedere il comportamento scorretto di alcuni bambini, ecc. Pratiche di questo tipo da parte di terzi innescano un dibattito pubblico sul fatto che l'accesso e la vendita dei dati degli utenti violi i loro diritti, specialmente per i minori che hanno poca autonomia sulle loro informazioni private.\nInoltre, un fenomeno chiamato \"rapimento digitale\", quando gli impostori acquisiscono foto per agire come se fossero i genitori o gli amici di minori, ha messo a disagio i genitori che condividono online. Secondo il caso di studio nella ricerca della professoressa di legge Stacy Steinburg, una madre di nome Paris ha scoperto che una sconosciuta ha rubato le foto del proprio figlio e le ha presentate sulla sua homepage per indicare in modo fuorviante che lei \u00e8 la madre del figlio di Paris. I \"rapitori digitali\" come questa persona si divertono nel vedere il rapido aumento dei \"mi piace\" e della popolarit\u00e0 attraverso questo tipo di giochi di ruolo senza considerare i problemi di privacy."}
{"id": "9177740", "revid": "2056951", "url": "https://it.wikipedia.org/wiki?curid=9177740", "title": "Tackle (football americano)", "text": ""}
{"id": "9177744", "revid": "36426", "url": "https://it.wikipedia.org/wiki?curid=9177744", "title": "Giuseppe venduto dai fratelli (dipinto)", "text": ""}
{"id": "9177746", "revid": "36426", "url": "https://it.wikipedia.org/wiki?curid=9177746", "title": "Giuseppe venduto dai fratelli (intarsio)", "text": ""}
{"id": "9177747", "revid": "767487", "url": "https://it.wikipedia.org/wiki?curid=9177747", "title": "Indigenous", "text": "Indigenous \u00e8 un film del 2014 diretto da Alastair Orr.\nInterpretato da Zachary Soetenga, Lindsey McKeon, Sofia Pernas, Pierson Fod\u00e9, Jamie Anderson, Juanxo Villaverde e Layla Killino, il film \u00e8 stato presentato in anteprima il 20 aprile 2014 al Tribeca Film Festival.\nTrama.\nCinque amici - Scott e la sua ragazza Steph, Elena, Trevor e Charlie - si incontrano a Panama per le vacanze. Durante una festa notturna, Trevor fa conoscenza con i nativi Carmen e Julio. Scott dimostra interesse nel voler esplorare il Dari\u00e9n Gap, nonostante si vociferi che nella zona un gruppo di adolescenti sia stato assassinato dal Chupacabra. Julio che avverte il gruppo di andarsene mentre Carmen racconta al gruppo di una bellissima cascata nel profondo della giungla e li convince a fare un'escursione l\u00ec.\nIl mattino seguente, Julio scopre che Carmen ha portato il gruppo nella giungla nonostante i suoi avvertimenti e parte per raggiungerli. Nel frattempo, il gruppo si inoltra nella giungla per raggiungere la cascata. Dopo un po', Trevor e Carmen lasciano il resto del gruppo per stare da soli, ma iniziano a sentire strani rumori nella giungla. Mentre Trevor indaga sulla loro origine, Carmen scompare. I ragazzi tentano di telefonare alla ragazza ma scoprono che nella zona non c'\u00e8 segnale.\nAl calare della notte il gruppo si lascia sopraffare dal terrore dopo aver intravisto un animale selvatico e si da alla fuga in mezzo alla giungla. Charlie viene attaccato ed ucciso dal Chupacabra. Elena e Trevor scoprono il suo corpo e poi si ricongiunono a Scott e Steph. Scott intente raggiungere il punto pi\u00f9 elevato della giungla nella speranza di poter cos\u00ec usare il cellulare. Dopo aver lasciato gli altri, Scott registra un video di soccorso, sperando che qualcuno vedendolo possa correre in loro aiuto. Interrotto dalle urla degli altri, il ragazzo torna indietro solo per trovare Trevor ferito che viene rapidamente trascinato via. Scott lo segue in una grotta dove trova la tana del Chupacabra, poi fugge e raggiunge Steph ed Elena.\nTrevor si sveglia nella grotta con una gamba rotta e trova il corpo sbranato di Carmen. Tenta di fuggire dalla grotta, ma viene attaccato ed ucciso dal mostro. Il giorno seguente, il video di Scott \u00e8 stato pubblicato sui social ed subito \u00e8 diventato virale, provocando una missione di soccorso da parte delle autorit\u00e0 panamensi, accompagnate da Julio. Sopravvissuti alla notte, Scott, Steph ed Elena vengono nuovamente attaccati dal Chupacabra. Mentre corre nella giungla, Steph si rompe una caviglia; Scott rimane con lei mentre Elena tenta di attirare l'attenzione di un elicottero che sta sorvolando la zona sopra di loro. Tuttavia, mentre l'equipaggio dell'elicottero sta filmando il salvataggio di Elena, la ragazza viene attaccata dal mostro. Poco dopo, anche Scott e Steph vengono attaccati dalla creatura, ma i militari arrivano in tempo uccidendo il Chupacabra e salvando loro la vita.\nProduzione.\n\"Indigenous\" \u00e8 stato girato a Panama. Il regista Orr ha attribuito al cast e alla troupe il merito di aver reso possibile il film, poich\u00e9 hanno dovuto trasportare da soli tutte le attrezzature attraverso la giungla.\nDistribuzione.\n\"Indigenous\" \u00e8 stato presentato in anteprima al Tribeca Film Festival del 2014. Successivamente \u00e8 stato presentato al Festival di Cannes 2014.\nAccoglienza.\nMark Adams di \"Screen Daily\" ha scritto che \u00e8 \"modestamente divertente\" e che \u00e8 \"un B-Movie ben fatto\" nonostante la trama familiare e la scarsa recitazione."}
{"id": "9177748", "revid": "15756", "url": "https://it.wikipedia.org/wiki?curid=9177748", "title": "Segugio Santal", "text": "Il segugio Santal o anche localmente seuta o kukur o tuio \u00e8 un cane da caccia indiano, prende il nome dalla trib\u00f9 Manjhi Santal, che ha sede nel distretto di Hazaribag, nello stato nord-orientale di Jharkhand.\nStoria.\nIl cane santal \u00e8 il pi\u00f9 comune nel Jharkhand, Bihar, Bengala e nell'Assam in India e nelle parti meridionali del Nepal.\nParti della popolazione di cani iberi possono probabilmente essere ancora classificate come veri dingo, ma difficilmente ci\u00f2 vale per tutti i cani liberi.\nI cani Santal, per\u00f2, sono ancora considerati dei dingo pi\u00f9 di altri cani pariah in India.\nIl cane santal ha un'importanza sacra per il culto dei canini delle popolazioni indiane; ci\u00f2 \u00e8 rilevante perch\u00e9 nella storia, il cane ha fatto parte delle credenze spirituali di molte culture e non solo all'India; anche durante il quinto secolo aC nella cultura persiana ed ellenistica in grecia, fenicia e mesopotamica.\nA differenza dei dingo australiani, che emigrarono dall'Asia per l'Australia in Oceania 3500-5000 anni fa, la variante indiana deve essere rimasta e si \u00e8 evoluta in modo indipendente.\nTuttavia, gli studi anatomici mostrano che il dingo australiano e il cane Santal sono quasi identici al 100%, nonostante la dieta sia stata molto diversa.\nIl cane Santal \u00e8 simile al dingo australiano, ma \u00e8 spesso un po' pi\u00f9 piccolo e pi\u00f9 snello. Cresce fino a circa 40-50 cm in altezza e pesa in genere 8-15 kg. La lunghezza del corpo \u00e8 di circa 70-90 cm e la coda \u00e8 lunga circa 20-32 cm.\nCaratteristiche.\nQuesti cani sebbene non addestrati sono abilissimi nella caccia dello scoiattolo, cervo, cinghiale, o anche del leopardo; essi sono amatissimi dai proprietari che riservano loro porzioni eguali delle prede cacciate. Questo segugio partecipa annualmente ad una sentita caccia rituale in un'area boschiva dell'Hazaribagh, la: Desom Sendra.\n\u00c8 un cane dai caratteri tipicamente primitivi, infatti abbaia poco e solamente durante la caccia, ed \u00e8 solito in branco ululare alla luna e non, con una voce che \u00e8 un misto tra una risata e uno jodel. Questo ululare in coro polifonico \u00e8 simile a quello segnalato nei cani New Guinea singing dog. anche il cane selvatico indiano (Cuon alpinus) e lo Sciacallo indiano (Canis aureus) hanno questo caratteristico ululato.\n\u00c8 un cane di ossatura leggera con gambe alte rispetto alla lunghezza, corpo snello, ha orecchie triangolari a punta; molto vigile e attivo ha un temperamento calmo, corre velocissimo.\nAlto 43 cm il maschio, mentre la femmina arriva a 40 cm, pesa 12 kg il maschio e 9,5 kg la femmina; il pelo \u00e8 corto sottile e fine con una pelle fine.\nCoda attaccata alta con uno o due arrotolamenti sulla coscia.\nIl colore del pelo \u00e8 bruno-rossastro e va dal chiaro allo scuro; il giallo-marrone \u00e8 il colore pi\u00f9 comune, mentre il mix di nero o bianco non \u00e8 accettato. I cani santal pezzati sono classificati come cani pariah o pi\u00f9 modernamente INDog.\nCome il Dingo, il Basenji e il New Guinea singing dog il segugio santal ha un solo estro all'anno durante la stagione australe della primavera."}
{"id": "9177750", "revid": "499531", "url": "https://it.wikipedia.org/wiki?curid=9177750", "title": "Segugio Santhal", "text": ""}
{"id": "9177753", "revid": "6923", "url": "https://it.wikipedia.org/wiki?curid=9177753", "title": "Jemal Karchkhadze", "text": "\u00c8 considerato uno delle figure pi\u00f9 prolifiche e originali della letteratura georgiana del XX secolo. Karchkhadze ha ricevuto il Premio della Repubblica Georgiana nel 1999 per il suo romanzo incompiuto \"La Dimensione\", il Premio GALA e il Premio Librarian's Choice nel 2007. Le sue opere \"Igi\" e \"Marianna\" sono inserite nel curricolo nazionale di letteratura delle scuole superiori. I suoi libri sono tradotti e pubblicati in tedesco, russo, svedese , arabo e ceco."}
{"id": "9177764", "revid": "371529", "url": "https://it.wikipedia.org/wiki?curid=9177764", "title": "Evander Holyfield vs. Riddick Bowe III", "text": "Il terzo incontro di pugilato Evander Holyfield vs. Riddick Bowe, soprannominato \"The Final Chapter\" (\"Il capitolo finale\"), si disput\u00f2 presso il Caesars Palace di Paradise, Nevada, nei pressi di Las Vegas, il 4 novembre 1995. Il match, senza alcun titolo in palio, fu vinto da Bowe per KO tecnico all'8\u00ba round e fu l'ultimo confronto tra i due pugili nella trilogia Bowe-Holyfield.\nContesto.\nDopo il precedente combattimento tra i due durante il quale Holyfield aveva riconquistato i titoli WBA, IBF e Lineare dei pesi massimi sconfiggendo Bowe ai punti, alla sua prima difesa Holyfield affront\u00f2 l'imbattuto Michael Moorer. Anche se riusc\u00ec a mandarlo al tappeto nel secondo round, Moorer conquist\u00f2 la vittoria ai punti. Holyfield si ritir\u00f2 poco tempo dopo la sconfitta, citando un problema cardiaco non diagnosticato in precedenza. Torn\u00f2 per\u00f2 sul ring nel 1995 e sconfisse Ray Mercer.\nBowe, intanto, aveva combattuto quattro match dopo aver perso il titolo. Il primo, contro Buster Mathis Jr., termin\u00f2 in no-contest anche se Bowe colp\u00ec Mathis mentre era al tappeto, azione che normalmente causa la squalifica immediata. Dopo aver sconfitto Larry Donald, Bowe vinse il titolo WBO Heavyweight Championship mettendo KO Herbie Hide. Dopo aver difeso con successo la cintura contro Jorge Luis Gonz\u00e1lez, Bowe e Holyfield raggiunsero un accordo per il loro terzo ed ultimo confronto sul ring, due anni dopo il loro precedente combattimento. Nessun titolo sarebbe stato in palio, in quanto Holyfield temeva che una sfida per il titolo WBO gli avrebbe \"politicamente\" precluso l'opportunit\u00e0 di competere per i titoli WBA, WBC e IBF, considerati di maggior prestigio.\nL'incontro.\nA differenza dei due incontri precedenti, il match non termin\u00f2 ai punti ma fu Bowe a prevalere per KO tecnico ai danni di Holyfield. Il match fu probabilmente il pi\u00f9 violento e brutale della trilogia tra i due pugili con entrambi i contendenti che subirono atterramenti. Nel quinto round, Holyfield, , apparve gi\u00e0 completamente esausto. Tuttavia, riusc\u00ec a riprendersi nel sesto round, mandando al tappeto Bowe per la prima volta in carriera con un gancio sinistro al mento. Nell'ottavo round, Bowe torn\u00f2 al comando del match atterrando Holyfield due volte. Quindi Holyfield attacc\u00f2 Bowe aggressivamente, ma Bowe fu in grado di controbattere con un destro corto che mise al tappeto l'avversario. Holyfield riusc\u00ec a rialzarsi ma venne nuovamente atterrato da Bowe, costringendo l'arbitro Joe Cortez a porre fine al match decretando la vittoria di Bowe per KO tecnico.\nConseguenze.\nLe strade dei due pugili si divisero in direzioni opposte dopo il combattimento. Holyfield mise KO Bobby Czyz nel maggio 1996. Pi\u00f9 tardi quello stesso anno, fu annunciato il match con Mike Tyson, che Holyfield avrebbe gi\u00e0 dovuto affrontare nel 1991 prima che un infortunio e la condanna per stupro di Tyson rimandasse il tutto a data da destinarsi. L'incontro sarebbe stato la prima difesa del titolo WBA per Tyson che lo aveva vinto da Bruce Seldon. Holyfield mand\u00f2 al tappeto Tyson all'undicesimo round, diventando il secondo pugile (dopo Muhammad Ali) a conquistare il titolo mondiale dei massimi pi\u00f9 di due volte. La vittoria su Tyson segn\u00f2 una sorta di rinascita nella carriera di Holyfield, e successivamente egli sconfisse anche Michael Moorer riconquistando il titolo IBF.\nBowe, invece, avrebbe dovuto incontrare Lennox Lewis in un match programmato per il 1996, ma dopo due controverse vittorie su Andrew Golota, decise di ritirarsi dalla boxe per arruolarsi nei Marines, ma abbandon\u00f2 il corso d'addestramento dopo soli tre giorni. Torn\u00f2 sul ring altre tre volte negli anni duemila, riportando tre vittorie, e alla fine venne introdotto nella International Boxing Hall of Fame."}
{"id": "9177778", "revid": "57342", "url": "https://it.wikipedia.org/wiki?curid=9177778", "title": "Nicola Nacucchi", "text": "Biografia.\nAvvocato penalista esercitante nel foro leccese, entr\u00f2 in et\u00e0 matura in ambito politico, aderendo al movimento di Guglielmo Giannini, risultando il primo sindaco repubblicano di Lecce. A seguito del Referendum del 1946 ader\u00ec al Partito Monarchico, venendo eletto nella I e II legislatura della Repubblica."}
{"id": "9177795", "revid": "1442080", "url": "https://it.wikipedia.org/wiki?curid=9177795", "title": "Operazione Sea-Spray", "text": "L'operazione Sea-Spray fu un esperimento segreto condotto dalla United States Navy nel 1950 che consistette nella diffusione di batteri \"Serratia marcescens\" e \"Bacillus globigii\" sulla baia di San Francisco in California.\nTest militare.\nNel 1950, la United States Navy decise di effettuare un test di guerra batteriologica per determinare se un nemico fosse in grado o meno di condurre un attacco biologico in mare e infettare la popolazione delle citt\u00e0 statunitensi.\nDal 20 al 27 settembre 1950, la Marina degli Stati Uniti rilasci\u00f2 i due tipi di batteri da una nave al largo di San Francisco, ritenendoli innocui per l'uomo. Sulla base dei risultati delle apparecchiature di monitoraggio in 43 localit\u00e0 della citt\u00e0, l'esercito ha stabilito che San Francisco aveva ricevuto una dose sufficiente per far inalare almeno 5000 particelle a quasi tutti gli 800.000 residenti della citt\u00e0 .\nMalattie.\nL'11 ottobre 1950, undici residenti si recarono all'ospedale di Stanford per infezioni da \"Serratia marcescens\". Sebbene dieci di loro si fossero ripresi, un paziente, Edward J. Nevin, mor\u00ec tre settimane dopo. Nessuno degli altri ospedali della citt\u00e0 riport\u00f2 picchi simili nei casi e tutte e 11 le vittime ebbero infezioni del tratto urinario a seguito di procedure mediche, suggerendo che la fonte delle loro infezioni si trovasse all'interno dell'ospedale. Anche i casi di polmonite a San Francisco aumentarono dopo il rilascio di \"Serratia marcescens\", sebbene non sia stata stabilita una relazione causale in modo definitivo. Il batterio fu anche combinato con fenolo e un simulante di antrace e spruzzato nel Dorset meridionale da scienziati militari statunitensi e britannici come parte dei test DICE che si svolsero dal 1971 al 1975.\nL'epidemia del tratto urinario era cos\u00ec insolita che il caso fu citato in un articolo per l'American Medical Association.\nNon c'erano prove che l'esercito avesse allertato le autorit\u00e0 sanitarie prima di diffondere i batteri nella regione di batteri. In seguito i medici si chiesero se l'esperimento potesse essere responsabile di infezioni alle valvole cardiache nello stesso periodo e di gravi infezioni osservate tra i consumatori di droghe per via endovenosa negli anni sessanta e settanta.\nReazioni.\nAudizioni della sottocommissione del Senato.\nNel 1977, il sottocomitato del Senato degli Stati Uniti per la salute e la ricerca scientifica tenne una serie di udienze durante le quali l'esercito rivel\u00f2 l'esistenza dei test. Funzionari dell'esercito notarono l'epidemia di polmonite nella loro testimonianza, ma affermarono che qualsiasi collegamento con i loro esperimenti non era riscontrabile. L'esercito sottoline\u00f2 che nessun altro ospedale aveva riportato focolai simili e che tutte le 11 vittime avevano avuto infezioni del tratto urinario a seguito di procedure mediche, suggerendo che la fonte delle loro infezioni si trovasse all'interno dell'ospedale.\nCause legali.\nNel 1981, i membri sopravvissuti della famiglia di Nevin intentarono una causa contro il governo federale, accusandolo di negligenza e responsabilit\u00e0 per la morte di Edward J. Nevin, nonch\u00e9 di danni finanziari ed emotivi causati alla moglie del signor Nevin dalle spese mediche. La corte di grado inferiore si pronunci\u00f2 contro di loro principalmente perch\u00e9 non era stato dimostrato che i batteri utilizzati nel test fossero stati responsabili della morte del signor Nevin. La famiglia fece appello fino alla Corte Suprema degli Stati Uniti, che rifiut\u00f2 di ribaltare le sentenze dei tribunali inferiori."}
{"id": "9177796", "revid": "106908", "url": "https://it.wikipedia.org/wiki?curid=9177796", "title": "Abbyasov", "text": ""}
{"id": "9177798", "revid": "106908", "url": "https://it.wikipedia.org/wiki?curid=9177798", "title": "Abbrederis", "text": ""}
{"id": "9177800", "revid": "106908", "url": "https://it.wikipedia.org/wiki?curid=9177800", "title": "Abbud", "text": ""}
{"id": "9177803", "revid": "436907", "url": "https://it.wikipedia.org/wiki?curid=9177803", "title": "Moon (Tha Supreme)", "text": "Moon (reso graficamente come m%n) \u00e8 un singolo del rapper italiano Tha Supreme, pubblicato il 22 ottobre 2021.\nVideo musicale.\nIl video, realizzato dalla Movimenti Production, \u00e8 stato pubblicato il 27 ottobre 2021 attraverso il canale YouTube del rapper e mostra quest'ultimo sbarcare sulla Luna, dove scopre che vige una realt\u00e0 diversa rispetto a quella terrestre."}
{"id": "9177804", "revid": "106908", "url": "https://it.wikipedia.org/wiki?curid=9177804", "title": "Abdagase", "text": ""}
{"id": "9177810", "revid": "106908", "url": "https://it.wikipedia.org/wiki?curid=9177810", "title": "Abdelaziz", "text": ""}
{"id": "9177817", "revid": "438678", "url": "https://it.wikipedia.org/wiki?curid=9177817", "title": "Thomas Westfield", "text": " Di fede calvinista, partecip\u00f2 all'assemblea di Westminster e fu vescovo anglicano della diocesi di Bristol.\nBiografia.\nNato nella parrocchia di St. Mary, Ely, Cambridgeshire, dopo aver frequentato le scuole locali, nel 1589 si iscrisse al Jesus College di Cambridge, dove ottenne il bachelor of arts nel 1593 ed il Master of arts nel 1596. Tra il 1600 ed il 1605 fu rettore della parrocchia di South Somercotes, (Lincolnshire) e vicario di Barton (Cambridgeshire), sebbene abbia trascorso gran parte della sua carriera ecclesiastica a Londra. \nDopo aver assistito il vescovo Nicholas Felton nella chiesa londinese di St Mary-le-Bow, divenne rettore della chiesa di St Bartholomew-the-Great, il 18 dicembre 1605. \nDal 1631 al 1632 fu il primo rettore del Sion College, una istituzione caritatevole londinese, e il 14 novembre 1631 fu prescelto dall'arcivescovo William Laud come arcidiacono della Cattedrale di St Albans. All'interno delle dispute religiose dell'epoca mantenne sempre un profilo moderato, guadagnandosi la fiducia e la stima di tutte le fazioni. Nel maggio 1640 diede il suo sostegno contro la prosecuzione della convocazione dello \"Short Parliament\" a seguito della sua dissoluzione, ed il 6 agosto 1640 si un\u00ec ad un gruppo di religiosi londinesi che firmarono una petizione contro il cosiddetto \"et cetera oath\". Nel marzo 1641 fu nominato all'interno di un gruppo di religiosi che avevano il compito di assistere la House of Commons in questioni di riforma religiosa, ma rivel\u00f2 ben presto pubblicamente il suo conformismo nei confronti della Chiesa anglicana quando, in un sermone tenuto a St. Paul il 14 novembre, difese il sistema episcopale elogiando il vescovo di Ely, John Buckeridge ed altri vescovi della Chiesa d'Inghilterra, le cui opere contro il \"papismo\" non meritavano lo scorno dei libelli settari. Costretto a rifugiarsi ad Oxford per sfuggire alle rappresaglie scatenate dalle sue affermazioni, si trov\u00f2 a recitare un sermone al cospetto di Carlo I d'Inghilterra, suscitando l'ammirazione del vescovo anglicano di Londra, John King. &lt;br&gt;\nIl 26 aprile 1642 fu consacrato vescovo anglicano di Bristol, nonostante ci\u00f2, fu convocato come membro dell'assemblea di Westminster dai sostenitori del Parlamento inglese contro il re, e gli venne concesso di fare ritorno a Londra nel 1643. Il 13 maggio il Parlamento manifest\u00f2 la sua benevolenza nei confronti di Westfield, difendendo i suoi interessi, su segnalazione di Sir Robert Rich, II conte di Holland, intimando ai tenutari delle sue propriet\u00e0 ecclesiastiche di pagare le rendite dovute che avevano cessato di pagare. Westfield fu l'unico vescovo anglicano a presiedere alla prima sessione dell'Assemblea di Westminster il 1 luglio 1643, ma fu quella l'unica occasione in cui partecip\u00f2 di persona alle sedute dell'Assemblea. &lt;br&gt;\nWestfield mor\u00ec il 28 giugno 1644 e venne sepolto, come era suo desiderio, nella cattedrale di Bristol al fianco del suo primo vescovo, l'agostiniano Paul Bush."}
{"id": "9177835", "revid": "106908", "url": "https://it.wikipedia.org/wiki?curid=9177835", "title": "Mariana P\u00e9rez-Rold\u00e1n", "text": ""}
{"id": "9177859", "revid": "1543377", "url": "https://it.wikipedia.org/wiki?curid=9177859", "title": "Fujiwara no Takamitsu", "text": "\u00c8 stato inserito tra i membri dei Trentasei Immortali della Poesia. Suo padre era Fujiwara no Morosuke e sua madre era la principessa Masako (\u96c5\u5b50\u5185\u89aa\u738b, Masako Naishin'n\u014d), figlia dell'imperatore Daigo.\nLa decisione di Takamitsu di abbandonare la famiglia e la posizione sociale per la vita come monaco buddista nel 961, insieme al dolore della sua famiglia allargata per quell'azione, \u00e8 documentata in \"T\u014dnomine Sh\u014dsh\u014d Monogatari\". Takamitsu, dopo aver rinunciato al mondo, visse dapprima nel \"monastero sul monte Hiei, non lontano dalla capitale\" ma si trasfer\u00ec, forse gi\u00e0 nel 962, \u201cnella remota T\u014dnomine, dove trascorse il resto della sua vita, adottando il nome con cui \u00e8 ora conosciuto\u201d.\nLe poesie di Takamitsu sono incluse in diverse antologie di poesia imperiale dal \"Gosen Wakash\u016b\" in poi. Esiste anche una collezione personale nota come \"Antologia di Takamitsu (\u9ad8\u5149\u96c6, Takamitsu-sh\u016b)\".\nCollegamenti esterni.\nVersione online delle sue poesie in giapponese"}
{"id": "9177861", "revid": "1784492", "url": "https://it.wikipedia.org/wiki?curid=9177861", "title": "Kre\u0161imir Makarin", "text": ""}
{"id": "9177868", "revid": "1318658", "url": "https://it.wikipedia.org/wiki?curid=9177868", "title": "Graziella Urbinati", "text": "Biografia.\nGraziella Urbinati intellettuale dalle diverse facce, fu illustratrice, pittrice e costumista cinematografica. Al cinema lavor\u00f2 per Giuseppe De Sanctis, Francesco Rosi, Elio Petri. Intorno alla meta degli anni 1940 incider\u00e0 splendide acqueforti neorealiste. A Trezzo sull'Adda, presso la Biblioteca Civica \"Alessandro Manzoni\" possiamo trovare due opere una dal nome \"Acrobata\" (post 1947) e l'altra dal nome \"Ballerina\" (post 1947).\nNel 1948 Renzo Vespignani realizz\u00f2 il ritratto di Graziella fatto con tecnica mista su carta applicata su tela, cm 38 x 28. Nel 1949 espone insieme a Marcello Muccini, Renzo Vespignani e Galleria La Bussola di Torino a una mostra collettiva a Vienna presso \"Italienische Malerei der Gegenwart\", Istituto Italiano di Cultura di Vienna. Il 10 maggio 1949 presso la \"Galleria dell\u2019Obelisco\" viene esposta una mostra dal titolo: \"I Pittori del Portonaccio\".\nNel 1953 esordi nel Pioniere con le vignette \"il racconto della settimana\".\nInsieme al marito Renzo Vespignani collabora, negli anni '50, con il gruppo di pittori della Banda del Portonaccio esponendo con successo varie opere. \nTra il 1957 e il 1962 lavora come costumista cinematografica a otto film. \nMuore a Roma il 19 aprile 2010.\nIllustrazioni Pubblicate sul Pioniere.\nGraziella Urbinati ha illustrato tre racconti sul \"Pioniere\" del 1953:"}
{"id": "9177869", "revid": "439868", "url": "https://it.wikipedia.org/wiki?curid=9177869", "title": "Durkan", "text": ""}
{"id": "9177896", "revid": "439868", "url": "https://it.wikipedia.org/wiki?curid=9177896", "title": "Lillard", "text": ""}
{"id": "9177906", "revid": "439868", "url": "https://it.wikipedia.org/wiki?curid=9177906", "title": "Develi", "text": ""}
{"id": "9177912", "revid": "439868", "url": "https://it.wikipedia.org/wiki?curid=9177912", "title": "Brogdon", "text": ""}
{"id": "9177915", "revid": "599013", "url": "https://it.wikipedia.org/wiki?curid=9177915", "title": "Igor Lozo", "text": ""}
{"id": "9177917", "revid": "2039387", "url": "https://it.wikipedia.org/wiki?curid=9177917", "title": "Collegio elettorale di Gragnano (Camera dei deputati)", "text": "Il collegio di Gragnano fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Campania 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Gragnano era uno dei 47 collegi uninominali in cui era suddivisa la Campania e, come previsto dal D.Lgs. del 20 dicembre 1993 n. 536, era interamente compreso nella provincia di Napoli e comprendeva i seguenti comuni: Agerola, Anacapri, Capri, Gragnano, Massa Lubrense, Meta, Piano di Sorrento, Pimonte, Sant'Agnello, Sorrento e Vico Equense."}
{"id": "9177922", "revid": "1543377", "url": "https://it.wikipedia.org/wiki?curid=9177922", "title": "Pierson Fod\u00e9", "text": "Biografia.\nGiovinezza.\nPierson Dane Fod\u00e9 \u00e8 nato il 6 novembre 1991 a Moses Lake, nello stato di Washington, da Ron e Robin Fod\u00e9. Ha due fratelli maggiori, Preston e Payton, ed una sorella minore, Pharron. \u00c8 cresciuto a Moses Lake con la sua famiglia in una fattoria. All'et\u00e0 di 13 anni, quando era ancora al liceo, ha fondato la \"Pierced Productions\", con la quale ha prodotto, sceneggiato ed interpretato oltre 20 cortometraggi. Dopo essersi diplomato, ha iniziato la sua carriera di attore all'et\u00e0 di 18 anni. Attualmente risiede a Los Angeles.\nCarriera.\nAttore.\nFod\u00e9 ha fatto il suo debutto come attore nel 2012 nella sitcom di Nickelodeon \"iCarly\", dove \u00e8 apparso nel ruolo di Todd. Nello stesso anno, ha ricevuto lo YouTube Soap Opera Award per il ruolo principale di Jared in \"Runaways\", una web serie trasmessa per due stagioni. Ha poi lavorato nel film televisivo \"\".\nDal 2013 al 2014, Fod\u00e9 ha interpretato Blazer nella web serie \"Storytellers\". Nel 2014, ha recitato nel film horror \"Indigenous\", che \u00e8 stato presentato in anteprima al Tribeca Film Festival, e ha recitato nei film \"Kill Game\" e \"Drag Worms\".\nNel 2014 venne scelto per interpretare il ruolo di Brooks nella serie televisiva di Disney Channel \"Jessie\".\nNel 2015, Fod\u00e9 ha recitato al fianco di Victoria Justice nel ruolo di \u201cEly\u201d nella commedia romantica \"Va a finire che ti amo\". \u00c8 tornato a recitare in televisione nel ruolo di Thomas Forrester nella soap opera della CBS \"Beautiful\". Il 7 settembre 2017 Soap Opera Digest ha annunciato che Fod\u00e9 avrebbe lasciato il ruolo di Thomas; ha fatto la sua ultima apparizione il 13 settembre 2017 prima di riprendere la sua interpretazione di Thomas per una trama a breve termine nel 2018.\nModello.\nFod\u00e9 \u00e8 iscritto all'agenzia Wilhelmina Models nel 2011. Come modello, ha ricevuto numerosi premi come Star of the Year, Best Runway Walk, Best Fashion Print Photos, Best Scene Performance, Best TV Spot Read Beauty e Best Smile. Come modello, ha lavorato con Bruce Webber per Abercrombie &amp; Fitch; Vanity Fair; G-Star; Demand Magazine; Akira Clothing; Gilly Hicks;e altri importanti marchi e pubblicazioni nazionali.\nVita privata.\nNel giugno 2019, Fod\u00e9 ha rivelato su Instagram di aver subito un trauma cerebrale e blackout e che indossava un cardiofrequenzimetro per tenere traccia dei suoi blackout. Si \u00e8 ora completamente ripreso ed \u00e8 attivamente impegnato nel cercare di aiutare coloro che soffrono di gravi traumi.\nFod\u00e9 si diverte a guidare la sua motocicletta; fa paracadutismo e parkour. Pratica volontariato attivamente con enti di beneficenza come Saving Innocence, Heifer International e St. Jude's a Los Angeles.\nFod\u00e9 ha iniziato a frequentare l'attrice Saxon Sharbino nel 2020."}
{"id": "9177924", "revid": "73843", "url": "https://it.wikipedia.org/wiki?curid=9177924", "title": "Zurabi Gedekhauri", "text": "Biografia.\nHa esordito nella nazionale giovanile della Georgia, con la quale ha guadagnato l'argento ai mondiali cadetti di Szombathely 2011.\nHa iniziato a competere per la Russia nella categoria dei pesi supermassimi (130 kg) dal 2016, guadagnando l'argento ai mondiali universitari di Goi\u00e2nia 2018 e il bronzo agli europei di Varsavia 2021.\n\u00c8 stato vicecampione iridato per la Federazione russa di lotta (a causa della squalifica per doping di Stato inflitta alla Russia) ai mondiali di Oslo 2021, dopo essere rimasto sconfitto nella finale contro l'iraniano Ali Akbar Yousefi."}
{"id": "9177925", "revid": "15756", "url": "https://it.wikipedia.org/wiki?curid=9177925", "title": "Stellazione", "text": "In geometria, la stellazione \u00e8 il processo di estensione di un poligono in due dimensioni, un poliedro in tre dimensioni o, in generale, un politopo in \"n\" dimensioni per formare una nuova figura. Partendo da una figura originale, il processo estende elementi specifici come i suoi bordi o le sue facce, di solito in modo simmetrico, fino a quando questi non si incontrano di nuovo per formare il contorno chiuso di una nuova figura. La nuova figura viene quindi definita come una \"stellazione\" dell'originale.\nDefinizione di Keplero.\nNel 1619 Keplero defin\u00ec la stellazione per poligoni e poliedri come il processo di estensione di bordi o facce fino a quando non si incontrano per formare un nuovo poligono o poliedro.\nCome esempi di tale operazione egli la esegu\u00ec su un dodecaedro per ottenere due polierdi stellati regolari, il piccolo dodecaedro stellato e il grande dodecaedro stellato, e su un ottaedro regolare per ottenere la stella octangula, un poliedro regolare composto da due tetraedri.\nStellazione di poligoni.\nLa stellazione di un poligono regolare condotta simmetricamente porta alla generazione di un poligono stellato, semplice o composto, regolare. Questi poligoni sono caratterizzati dal numero di volte formula_1 che il loro bordo si avvolge attorno al centro della figura e, come accade per tutti i poligoni regolari, i loro vertici giacciono su un cerchio. formula_1 corrisponde poi anche al numero di vertici posti sul cerchio che si deve attraversare per passare dall'estremit\u00e0 di un dato segmento all'altra, a partire da 1.\nUn poligono stellato regolare \u00e8 rappresentato dal suo simbolo di Schl\u00e4fli {\"n\"/\"m\"}, dove formula_3 \u00e8 il numero di vertici, formula_1 \u00e8 quanto definito poc'anzi, e formula_3 ed formula_1 sono interi coprimi; si vede che il caso formula_7 d\u00e0 il poligono convesso {\"n\"}. formula_1 deve inoltre essere inferiore alla met\u00e0 di formula_3, altrimenti le linee saranno parallele o divergenti, impedendo alla figura di chiudersi.\nSe formula_1 ed formula_3 hanno un divisore in comune, e quindi non sono coprimi, allora la figura \u00e8 un poligono regolare composto. Ad esempio il poligono {6/2} \u00e8 il composto regolare di due triangoli {3} o esagramma, mentre il poligono {10/4} \u00e8 il composto di due pentagrammi {5/2}. Per tali poligoni alcuni autori utilizzano la notazione di Schl\u00e4fli gi\u00e0 mostrata, mentre altri ne utilizzano una modificata, adoperando i simboli di Schl\u00e4fli per indicare un singolo contorno che si avvolge formula_1 volte attorno al centro toccando vertici, e quindi rappresentando i due precedenti casi presi ad esempio come 2{3}, per l'esagramma, e 2{5/2}, per il poligono regolare composto di due pentagrammi.\nUn \"n\"-gono regolare ha stellazioni se formula_3 \u00e8 pari (non vengono qui considerati i composti di digoni degeneri multipli) e stellazioni se formula_3 \u00e8 dispari.\nStellazione di poliedri.\nLa stellazione di un poliedro si opera estendendo gli spigoli o le facce di un poliedro fino a quando questi non si incontrano di nuovo formando un nuovo poliedro o un poliedro composto, il cui interno \u00e8 diviso in un certo numero di celle dalle sue stesse facce. Man mano che il processo di stellazione continua si possono venire a formare sempre pi\u00f9 celle che, in un poliedro simmetrico, possono essere suddivise in gruppi, o insiemi, di celle congruenti; si dice allora che le celle appartenenti allo stesso insieme sono dello stesso \"tipo\".\nL'operazione di stellazione pu\u00f2 portare a un numero enorme di forme possibili e sono quidi stati elaborati dei criteri al fine di identificare quelle forme che possono essere significative o uniche in base a determinate propriet\u00e0. Sono quindi state identificate diverse categorie di stellazioni:\nAltre categorie in cui si possono dividere le stellazioni sono:\nRegole di Miller.\nNel libro \"The Fifty-Nine Icosahedra\" \u00e8 riportato un insieme di regole ideate da J. C. P. Miller per definire quali stellazioni dovrebbero essere considerate \"ragionevolmente significative e distinte\".\nCome detto, queste regole sono state poi adattate per le stellazioni di molti altri poliedri. In base a queste regole si ha ad esempio che:\nAltre regole per la stellazione.\nNegli anni sono stati sollevati dubbi secondo i quali le regole di Miller non rappresenterebbero il modo \"corretto\" di enumerare le stellazioni. Esse si basano infatti sulla combinazione di parti presenti all'interno del diagramma di stellazione effettuata seguendo determinati criteri, non tenendo conto della topologia delle facce risultanti. Sono state quindi individuate stellazioni dell'icosaedro reputate ragionevolmente significative ma non presenti nella \"lista di Miller\", ne \u00e8 un esempio quella proposta da James Bridge nel 1974, mentre \u00e8 stato messo in discussione il fatto che alcune delle \"stellazioni di Miller\" debbano essere considerate effettivamente come stellazioni: una di queste comprende ad esempio diverse celle disconnesse fluttuanti simmetricamente nello spazio.\nAl 2021 non \u00e8 tuttavia stato pienamente sviluppato nessun insieme di regole alternativo a quello di Miller che tenga conto di questo aspetto. La maggior parte dei progressi \u00e8 stata fatta sulla base del fatto che la stellazione \u00e8 il processo reciproco, o duale, della faccettazione, operazione in cui da un poliedro vengono rimosse parti senza che ci\u00f2 porti alla formazione di nuovi vertici. A ogni stellazione di un qualunque poliedro, infatti, corrisponde una faccettazione del suo duale. La sopraccitata stellazione dell'icosaedro scoperta da nel 1974 da Bridge \u00e8 stata ad esempio scoperta da quest'ultimo proprio studiando le faccettazioni del dodecaedro, duale dell'icosaedro.\nStellazioni di politopi.\nOltre che su poligoni e poliedri, l'operazione di stellazione pu\u00f2 essere compiuta anche su politopi di dimensioni maggiori. Cos\u00ec, il diagramma di stellazione di un \"n\"-politopo esiste in un iperpiano a (\"n\"-1) dimensioni.\nNello spazio quadridimensionale, ad esempio, il grande 120-celle gran stellato \u00e8 il risultato della stellazione del policoro regolare 120-celle.\nNomenclatura.\nIl primo sistema di nomenclatura dei poliedri stellati \u00e8 stato quello adottato da Arthur Cayley per battezzare i poliedri stellati regolari, conosciuti come poliedri di Keplero-Poinsot. Tale sistema fu poi largamente, anche se non sempre sistematicamente, adottato per altri poliedri e politopi di pi\u00f9 dimensioni.\nJohn Conway ide\u00f2 una terminologia per poligoni, poliedri e policori stellati. In questo sistema il processo di estensione dei bordi, o spigoli, per creare una nuova figura \u00e8 chiamato \"stellazione\" (\"stellation\"), quello di estendere le facce \u00e8 chiamato \"ingrandimento\" (\"greatening\") e quello di estendere le celle \u00e8 chiamato \"esaltazione\" (\"aggrandizement\"). Ci\u00f2 consente un uso sistematico di parole come \"stellato\", \"grande\" (\"great\") ed \"esaltato\" (\"grand\"), che tuttavia in italiano viene spesso sostituito con \"grande\", nell'elaborazione dei nomi per le figure risultanti.\nStellazione all'infinito.\nCome gi\u00e0 detto, alcuni poliedri, come ad esempio il cubo, non hanno stellazioni finite. Per questo, Magnus Wenninger ha proposto di rappresentare tali stellazioni infinite utilizzando celle prismatiche infinite. Le figure risultanti, per cui lo stesso Wenninger ha proposto il nome di \"stellazioni all'infinito\" non sono comunque considerabili strettamente dei poliedri, per lo meno stando alla maggior parte delle definizioni di \"poliedro\". Tra tali \"stellazioni all'infinito\" vi sono anche i poliedri duali degli emipoliedri, ossia poliedri stellati uniformi aventi alcune delle proprie facce passanti per il proprio centro."}
{"id": "9177927", "revid": "9498", "url": "https://it.wikipedia.org/wiki?curid=9177927", "title": "Caponet", "text": ""}
{"id": "9177929", "revid": "439868", "url": "https://it.wikipedia.org/wiki?curid=9177929", "title": "Lotbini\u00e8re (disambigua)", "text": ""}
{"id": "9177932", "revid": "729019", "url": "https://it.wikipedia.org/wiki?curid=9177932", "title": "Autoroute A48", "text": "L'autoroute A 48 od autoroute du Dauphin\u00e9 \u00e8 un'autostrada francese che permette il collegamento tra Lione e Grenoble. Ha inizio presso Cessieu dall'autoroute A43, si dirige a sud-est ed incrocia l'autoroute A49 a sud di Voiron. Risale l'Is\u00e8re fino a Saint-\u00c9gr\u00e8ve, alle porte di Grenoble, dove viene proseguita dall'autoroute A480 e dalla route nationale 481."}
{"id": "9177933", "revid": "1442080", "url": "https://it.wikipedia.org/wiki?curid=9177933", "title": "Mois\u00e9s Dallazen", "text": "Carriera.\nHa giocato nella massima serie e nella seconda divisione brasiliana.\nStatistiche.\nPresenze e reti nei club.\n\"Statistiche aggiornate al 29 ottobre 2021.\""}
{"id": "9177937", "revid": "9498", "url": "https://it.wikipedia.org/wiki?curid=9177937", "title": "Nona Terent'evna Gaprinda\u0161vili", "text": ""}
{"id": "9177938", "revid": "1154737", "url": "https://it.wikipedia.org/wiki?curid=9177938", "title": "Monte Fantino", "text": "Il Monte Fantino (2.094 ) \u00e8 una montagna delle Alpi Liguri nella sottosezione delle Alpi del Marguareis.\nGeologia.\nIl Monte Fantino si trova in una ampia zona di natura principalmente calcarea. Attorno alla montagna sono presenti alcune cavit\u00e0 naturali.\nCaratteristiche.\nLa montagna si trova sullo spartiacque tra due valloni della val Corsaglia, bagnati dal Rio Sbornina e dal Rio Sotto Crosa. Il crinale si origina dalla Cima della Brignola, perde quota fino al \"Bocchino della Brignola\" (2.276\u00a0m), risale alla Cima Ferlette e prosegue poi con la punta del Lusco (2.277\u00a0m) e il Monte Fantino, esaurendosi alla confluenza tra i due corsi d'acqua presso le \"Stalle Buroch\". Il punto culminante della montagna \u00e8 segnalato da una alta croce di vetta metallica; la sua prominenza topografica \u00e8 di 161 m..\nIl monte Fantino \u00e8 caratterizzato ad est da pendii prativi regolari e molto ripidi, mentre si affaccia verso nord-ovest sul vallone del rio Sbornina con una parete di rocciosa quasi verticale di quasi 500 metri di dislivello.\nSalita alla vetta.\nAccesso estivo.\nLa montagna \u00e8 accessibile con un percorso escursionistico, valutato di difficolt\u00e0 E dalla \"Sella Brignola\" (1.933\u00a0m), a sua volta raggiungibile dal fondo della Val Corsaglia (Ponte di Murao) o dal Rifugio della Balma. Sulla strapiombante parete nord-ovest, affacciata verso il vallone Sbornina, sono state tracciate alcune storiche vie di arrampicata.\nAccesso invernale.\nIl Monte Fantino \u00e8 meta di alcuni percorsi scialpinistici, che partono da localit\u00e0 diverse; in particolare la si pu\u00f2 raggiungere da Prato Nevoso. La difficolt\u00e0 e stimata in \"BS\" (\"Buoni Sciatori\")."}
{"id": "9177939", "revid": "2039387", "url": "https://it.wikipedia.org/wiki?curid=9177939", "title": "Collegio elettorale di Torre del Greco (Camera dei deputati)", "text": "Il collegio di Torre del Greco fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Campania 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Torre del Greco era uno dei 47 collegi uninominali in cui era suddivisa la Campania e, come previsto dal D.Lgs. del 20 dicembre 1993 n. 536, era interamente compreso nella provincia di Napoli e comprendeva i seguenti comuni: Torre del Greco e Trecase."}
{"id": "9177944", "revid": "729019", "url": "https://it.wikipedia.org/wiki?curid=9177944", "title": "Route nationale 481", "text": "La route nationale 481 (RN 481 o N 481) \u00e8 una strada nazionale francese che collega l'Autoroute A48 al centro di Grenoble.\nPercorso.\nInizialmente partiva dalla N80 a Cluny e seguiva la valle della Grosne verso nord fino a Sercy. Proseguiva nella stessa direzione servendo molti paesi come Buxy e Givry per poi terminare a Chagny sulla N6. Nel 1972 tutto il tracciato \u00e8 stato declassato a D981. Nel 2011 invece la nomenclatura \u00e8 stata riutilizzata per un troncone dell'A48 declassato."}
{"id": "9177961", "revid": "2039387", "url": "https://it.wikipedia.org/wiki?curid=9177961", "title": "Collegio elettorale di Portici (Camera dei deputati)", "text": "Il collegio di Portici fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Campania 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Portici era uno dei 47 collegi uninominali in cui era suddivisa la Campania e, come previsto dal D.Lgs. del 20 dicembre 1993 n. 536, era interamente compreso nella provincia di Napoli e comprendeva i seguenti comuni: Ercolano e Portici."}
{"id": "9177963", "revid": "9498", "url": "https://it.wikipedia.org/wiki?curid=9177963", "title": "Jehan Aert", "text": ""}
{"id": "9177968", "revid": "1784938", "url": "https://it.wikipedia.org/wiki?curid=9177968", "title": "Sati (buddhismo)", "text": ""}
{"id": "9177970", "revid": "9498", "url": "https://it.wikipedia.org/wiki?curid=9177970", "title": "Inwit", "text": ""}
{"id": "9177974", "revid": "533647", "url": "https://it.wikipedia.org/wiki?curid=9177974", "title": "Francesco Antonio Soddu", "text": ""}
{"id": "9177976", "revid": "2039387", "url": "https://it.wikipedia.org/wiki?curid=9177976", "title": "Collegio elettorale di San Giorgio a Cremano (Camera dei deputati)", "text": "Il collegio di San Giorgio a Cremano fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Campania 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di San Giorgio a Cremano era uno dei 47 collegi uninominali in cui era suddivisa la Campania e, come previsto dal D.Lgs. del 20 dicembre 1993 n. 536, era interamente compreso nella provincia di Napoli e comprendeva i seguenti comuni: Cercola, Massa di Somma, Pollena Trocchia, San Giorgio a Cremano, San Sebastiano al Vesuvio e Volla."}
{"id": "9177978", "revid": "465169", "url": "https://it.wikipedia.org/wiki?curid=9177978", "title": "Graham Little", "text": ""}
{"id": "9177980", "revid": "380453", "url": "https://it.wikipedia.org/wiki?curid=9177980", "title": "Coppa panamericana di pallavolo femminile Under-23 2014", "text": "La Coppa panamericana di pallavolo femminile Under-23 2014 si \u00e8 svolta dal 7 al 13 settembre 2014 a Ica e Chincha Alta, in Per\u00f9: al torneo hanno partecipato otto squadre nazionali Under-23 nordamericane e sudamericane e la vittoria finale \u00e8 andata per la seconda volta consecutiva alla .\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSe il risultato finale \u00e8 stato di 3-0 sono stati assegnati 5 punti alla squadra vincente e 0 a quella sconfitta, se il risultato finale \u00e8 stato di 3-1 sono stati assegnati 4 punti alla squadra vincente e 1 a quella sconfitta, se il risultato finale \u00e8 stato di 3-2 sono stati assegnati 3 punti alla squadra vincente e 2 a quella sconfitta.\nL'ordine del posizionamento in classifica \u00e8 stato definito in base a:"}
{"id": "9177984", "revid": "36426", "url": "https://it.wikipedia.org/wiki?curid=9177984", "title": "Santuario della Madonna delle Grazie di Montenero", "text": ""}
{"id": "9177986", "revid": "762947", "url": "https://it.wikipedia.org/wiki?curid=9177986", "title": "Aleksey Gorokhov", "text": ""}
{"id": "9177987", "revid": "762947", "url": "https://it.wikipedia.org/wiki?curid=9177987", "title": "Aleksey Nikolaevich Gorokhov", "text": ""}
{"id": "9177994", "revid": "767487", "url": "https://it.wikipedia.org/wiki?curid=9177994", "title": "The Favourite Game (film)", "text": "The Favourite Game \u00e8 un film del 2003 diretto da Bernar H\u00e9bert e tratto dal romanzo \"Il gioco favorito\" di Leonard Cohen.\nTrama.\nIl poeta ventottenne Leo Breavman usa i suoi ricordi d'infanzia e le sue conquiste femminili come punto di partenza per creare la sua opera. Nel frattempo molla la fidanzata Tamara ed intraprende un'appassionata relazione con la graphic designer Shell."}
{"id": "9178000", "revid": "1543377", "url": "https://it.wikipedia.org/wiki?curid=9178000", "title": "Opera Nazionale dell'Ucraina", "text": "Il gruppo dell'Opera di Kiev fu fondato ufficialmente nell'estate del 1867 ed \u00e8 il terzo pi\u00f9 antico in Ucraina, dopo il Teatro Nazionale di Odessa e l'Opera di Leopoli. Oggi, la Compagnia dell'Opera di Kiev si esibisce al Teatro dell'Opera Nazionale dell'Ucraina intitolato a Taras \u0160ev\u010denko a Kiev.\nStoria.\nStoria antica: 1867 - XX secolo.\nFu fondata nell'estate del 1867 da Ferdinand Berger (? - 1875). Berger riusc\u00ec a invitare molti cantanti, musicisti e direttori di talento e il consiglio comunale (duma) offr\u00ec alla compagnia appena creata la possibilit\u00e0 di utilizzare il Teatro della Citt\u00e0 (costruito nel 1856, architetto I. Shtrom) per le loro esibizioni. Ufficialmente il teatro fu chiamato il Teatro della Citt\u00e0, ma veniva pi\u00f9 comunemente indicato come l'Opera russa. Il giorno della prima rappresentazione, l'8 novembre 1867 (27 ottobre vecchio calendario), si fece festa in citt\u00e0. L'esecuzione dell'opera \"La tomba di Askold\" di Alexey Verstovsky fu il debutto della compagnia. Il successo iniziale \u00e8 attribuito alle doti vocali dell'epoca di O. Satagano-Gorchakova, F. L'vov, M. Agramov, ma anche all'accattivante trama tratta da alcune pagine principali della storia antica della citt\u00e0.\nLe prime rappresentazioni furono per lo pi\u00f9 opere russe, tra cui \"Ruslan e Ludmila\" di Mikhail Glinka, \"Rusalka\" di Aleksandr Dargomy\u017eskij, \"Maccabees\" di Anton Rubin\u0161tejn e \"The Power of the Fiend\" di A. Serov, oltre a opere europee tradotte tra cui \"Il barbiere di Siviglia\" di Rossini, \"Le nozze di Figaro\" di Mozart, \"Il franco cacciatore\" di Webern, \"Lucia di Lammermoor\" di Donizetti e le opere di Giuseppe Verdi, che divennero le favorite di Kyivites.\nIl 4 febbraio 1896, dopo una rappresentazione mattutina di \"Eugenio Onegin\" di \u010cajkovskij, nel teatro scoppi\u00f2 un incendio da una candela non spenta. L'incendio consum\u00f2 l'intero edificio in poche ore. Una delle pi\u00f9 grandi biblioteche musicali d'Europa insieme a numerosi costumi e oggetti di scena di molti spettacoli furono andati persi durante l'incendio. Dopo l'incendio del teatro cittadino, la compagnia si esib\u00ec su altri palcoscenici per diversi anni, tra cui il teatro di Bergonie (ora Teatro Nazionale del Dramma Russo intitolato a Lesya Ukrainka), il Teatro Solovtsov (ora Teatro Nazionale intitolato a Ivan Franko) e persino nell'arena del famoso Circo Krutikov.\nInizio del XX secolo.\nDopo l'incendio il Comune aveva indetto il concorso internazionale per la progettazione di un nuovo edificio per il Teatro dell'Opera di Kiev. La proposta vincente fu quella di Victor Schr\u00f6ter. L'esterno era stato progettato in stile neorinascimentale e aveva tenuto conto delle esigenze degli attori e degli spettatori. L'interno fu ridisegnato in stile classico e chiamato \"Modernismo viennese\". Il suo pi\u00f9 grande successo per\u00f2 \u00e8 considerato il palcoscenico, uno dei pi\u00f9 grandi in Europa, progettato secondo i pi\u00f9 recenti standard ingegneristici.\nIl 29 settembre 1901 (data vecchio stile 16 settembre), ebbe luogo la solenne inaugurazione della nuova sede del teatro con l'esecuzione della cantata Kiev del compositore Wilhelm Hartweld (1859-1927) e la presentazione dell'opera \"Una vita per lo Zar\" di M. Glinka.\nIl 14 settembre 1911 (data vecchio stile 1 settembre), fu eseguita all'Opera Nazionale dell'Ucraina \"La fiaba dello zar Saltan\" di Rimskij-Korsakov alla presenza dello Zar e delle sue due figlie maggiori, le Granduchesse Olga e Tatiana. Il teatro era occupato da 90 uomini arruolati come guardie interne. Durante l'intervallo di uno spettacolo il primo ministro P\u00ebtr Stolypin fu ucciso. Secondo Alexander Spiridovich, dopo il secondo atto \"Stolypin era in piedi davanti alla rampa che separa il parterre dall'orchestra, con le spalle al palco. Alla sua destra c'erano il Barone Freedericks e il Generale Suhkomlinov\". La sua guardia del corpo personale era andata a fumare. Stolypin fu colpito due volte, una al braccio e una al petto da Dmitrij Bogrov, un rivoluzionario di sinistra, che cercava di riabilitarsi. Bogrov scapp\u00f2 da una delle uscite e fu successivamente catturato. \"Egli [Stolypin] si volt\u00f2 verso il palco imperiale, poi vedendo lo Zar che era entrato nel palco, fece un gesto con entrambe le mani per dire allo Zar di tornare indietro.\" L'orchestra inizi\u00f2 a suonare \"Dio salvi lo Zar\". I medici speravano che Stolypin si riprendesse, ma, nonostante non abbia mai perso conoscenza, le sue condizioni peggiorarono. Il giorno dopo lo zar in difficolt\u00e0 si inginocchi\u00f2 al capezzale dell'ospedale di Stolypin e continu\u00f2 a ripetere le parole \"Perdonami\". Stolypin mor\u00ec tre giorni dopo.\nNel primo decennio del XX secolo, il Teatro dell'Opera di Kiev ha attirato i pi\u00f9 importanti cantanti ucraini e russi, tra cui O. Petlyash, P. Tsecevich, K. Voronets, M. Medvedev, K. Brun, O. Mosin e O. Kamionsky e le pi\u00f9 famose star dell'opera occidentale venivano spesso in tourn\u00e9e. Sul palco si svolgevano diverse rappresentazioni insolite per l'epoca: \"La Valchiria\" di Wagner\", Sadko\" di Rimsky-Korsakov e \"Mefistofele\" di Arrigo Boito.\nStato ucraino.\nNel 1917 il teatro dell'opera fu utilizzato non solo per l'arte ma anche per congressi. In particolare nel 1917 si tenne nel Teatro dell'Opera il Secondo Congresso militare Pan-ucraino, noto per essere stata la prima proclamazione Universale del Consiglio Centrale Ucraino.\nEssendo all'epoca Stato ucraino, l'Opera di Kiev era chiamata \"Teatro dell'Opera e del Dramma Ucraino\". Le opere liriche furono messe in scena in traduzione ucraina, in particolare nel 1918 furono messe in scena: \"Faust\", \"La traviata\", \"La Boheme\", \"Madame Butterfly\" ed altre. Sulla stampa ucraina fu scritto che l'Opera di Stato ucraina aveva tutte le ragioni e le potenzialit\u00e0 per diventare uno dei migliori teatri del suo tempo, mentre avvertiva che \"l'Opera di Stato ucraina non dovrebbe ripetere la storia dei teatri statali di Pietrogrado, che hanno portato cultura straniera e cultura cittadina\u2026\u201d, sottolineando che era necessario \u201corganizzare la struttura dell'opera artisticamente forte, nazionale e culturale\u201d.\nEpoca sovietica.\nDopo l'annessione dell'Ucraina all'Unione Sovietica, il teatro fu nazionalizzato e chiamato Teatro dell'Opera di Stato K. Liebknecht. Nel 1926 fu ribattezzata come Opera Accademica Statale Ucraina di Kiev e, nel 1934, quando Kiev fu restituita allo status di capitale, Teatro Accademico dell'Opera e del Balletto dell'URSS. Nel 1936 il teatro fu insignito dell'Ordine di Lenin e nel 1939 fu intitolato a Taras \u0160ev\u010denko.\nSecondo il Decreto del Commissario del Popolo del 1926 tutte le opere furono rappresentate in lingua ucraina. Ci\u00f2 ispir\u00f2 la fondazione del pieno valore della cultura ucraina e della lingua ucraina. La tradizione di eseguire l'opera nelle traduzioni ucraine si afferm\u00f2 fino ai primi anni '90.\nNel 1981 fu eseguita la prima mondiale di un balletto basato sulla vita di Olga di Kiev per commemorare il 1500\u00b0 anniversario della citt\u00e0.\n1990 - 2010.\nNel 1991-1999 l'Opera Nazionale era diretta da Anatoliy Mokrenko. In questo momento il teatro stava gradualmente iniziando ad abbandonare le traduzioni in lingua ucraina, il che fu spiegato dalle difficolt\u00e0 economiche e dalla necessit\u00e0 di attivit\u00e0 itineranti per la sopravvivenza degli artisti."}
{"id": "9178027", "revid": "1354930", "url": "https://it.wikipedia.org/wiki?curid=9178027", "title": "Ladies Tour of Norway", "text": "Il Ladies Tour of Norway (it. \"Giro di Norvegia femminile\") \u00e8 una corsa a tappe femminile di ciclismo su strada che si svolge in Norvegia. Inclusa nel Calendario internazionale UCI a partire dal 2014 categoria 2.2, dal 2017 \u00e8 evento dell'UCI Women's World Tour. L'edizione 2020, non venne svolta a causa della pandemia di COVID-19.\nAlbo d'oro.\n\"Aggiornato all'edizione 2021.\"\nStatistiche.\nVittorie per nazione.\n\"Aggiornato all'edizione 2021.\""}
{"id": "9178032", "revid": "4193", "url": "https://it.wikipedia.org/wiki?curid=9178032", "title": "Judo ai XVI Giochi paralimpici estivi - 57 kg femminile", "text": "Le gare di judo della categoria fino a 57\u00a0kg femminile ai XVI Giochi paralimpici estivi si sono svolte il 28 agosto 2021 presso il Nippon Budokan.\nLa vincitrice \u00e8 stata Sevda Valiyeva."}
{"id": "9178039", "revid": "809148", "url": "https://it.wikipedia.org/wiki?curid=9178039", "title": "Marc M\u00e9zard", "text": "\u00a0\n\u00c8 anche l'attuale direttore dell'\u00c9cole normale sup\u00e9rieure (ENS).\nBiografia.\nMarc M\u00e9zard si \u00e8 laureato all'\u00c9cole normale sup\u00e9rieure nel 1976 e ha conseguito l'agr\u00e9gation in fisica. Ha poi conseguito il dottorato di ricerca in Fisica presso l'Universit\u00e0 di Parigi 6 nel 1980, con una tesi in fisica delle particelle.\n\u00c8 entrato poi a far parte del Centre national de la recherche scientifique (CNRS) come ricercatore nel 1981. Nel 1987 divenne anche professore di fisica all'\u00c9cole Polytechnique. Nel 2001 \u00e8 entrato a far parte del Centro di Fisica Teorica e Modelli Statistici dell'Universit\u00e0 di Paris-Sud, di cui \u00e8 direttore. Dal 2012 \u00e8 anche direttore della sua alma mater, l'ENS.\nRicerche.\nMarc M\u00e9zard si \u00e8 occupato principalmente di fisica statistica, nel campo dei sistemi disordinati e dei sistemi complessi: vetri di spin (collaborando con Giorgio Parisi e Miguel Angel Virasoro), reti neurali, polimeri, ottimizzazione combinatoria, econofisica e altro."}
{"id": "9178043", "revid": "149485", "url": "https://it.wikipedia.org/wiki?curid=9178043", "title": "Oskar Marvik", "text": " Ai mondiali di Oslo 2021 ha guadagnato la medaglia di bronzo. Vanta due ori, un argento e due bronzi ai campionati nordici."}
{"id": "9178048", "revid": "298229", "url": "https://it.wikipedia.org/wiki?curid=9178048", "title": "Bound for Glory 2021", "text": "Bound for Glory 2021 \u00e8 stata la ventitreesima edizione dell'omonimo pay-per-view prodotto da Impact Wrestling. L'evento si \u00e8 svolto il 23 ottobre 2021 al Sam's Town Live di Sunrise Manor (Nevada).\nEvento.\nBound for Glory sar\u00e0 caratterizzato da incontri di wrestling professionistici che coinvolgono diversi lottatori da feud e storyline preesistenti. I wrestler rappresentano personaggi negli eventi scritti che hanno costruito tensioni e culminano in un match di wrestling o vari match."}
{"id": "9178051", "revid": "6923", "url": "https://it.wikipedia.org/wiki?curid=9178051", "title": "Miramar Rangers Association Football Club", "text": "I Miramar Rangers Association Football Club sono una societ\u00e0 di calcio neozelandese, con sede a Miramar, nella citt\u00e0 di Wellington."}
{"id": "9178055", "revid": "110157", "url": "https://it.wikipedia.org/wiki?curid=9178055", "title": "Campionati nordici di lotta 2021", "text": "I campionati nordici di lotta 2021 si sono svolti presso la Sportscenter Herning di Herning, in Danimarca, dal 3 al 4 settembre 2021."}
{"id": "9178076", "revid": "6923", "url": "https://it.wikipedia.org/wiki?curid=9178076", "title": "Seeker", "text": "Seeker \u00e8 un romanzo di fantascienza dello scrittore statunitense Jack McDevitt pubblicato nel 2005.\nNel 2006 il romanzo ha vinto il Premio Nebula per il miglior romanzo.\nIl romanzo \u00e8 il quarto della \"serie Alex Benedict\", composta da un totale di otto libri incentrati sugli effetti del primo contatto tra l'Umanit\u00e0 ed una razza aliena.\nTrama.\nLa storia \u00e8 ambientata 10.000 anni nel futuro, dopo che l'umanit\u00e0 si \u00e8 espansa colonizzando innumerevoli altri sistemi solari. Alex Benedict, commerciante di oggetti d'antiquariato, e la sua collaboratrice, Chase Kolpath, sono xenoarcheologi impegnati nella ricerca di basi abbandonate e di astronavi deserte per raccogliere e rivendere oggetti di valore.\nLa loro societ\u00e0, la \"Rainbow Enterprises\", viene contattata da Amy Kolmer, una donna che chiede di accertare il valore di una strana coppa ricoperta da iscrizioni in lingua arcaica. Analisi successive rivelano che la coppa \u00e8 antica di 9000 anni e dal valore inestimabile: la scritta riporta il nome di una delle prime astronavi capaci di raggiungere velocit\u00e0 superiori a quella della luce, la \"Seeker\". L'astronave trasportava i membri di una congregazione terrestre osteggiata dal regime dittatoriale statunitense, i \"Margoliani\", diretti verso una stella segreta, per stabilire una colonia su un nuovo pianeta.\nSuperando le ritrosie di Amy a rivelare la provenienza della tazza, Alex e Chase scoprono la sua origine e, ripercorrendo il percorso della \"Seeker\" e dei suoi passeggeri, tentano di ritrovare la colonia di \"Margolia\", da tempo dimenticata."}
{"id": "9178096", "revid": "287204", "url": "https://it.wikipedia.org/wiki?curid=9178096", "title": "Tempio di Kashi Vishwanath", "text": "Il tempio Kashi Vishwanath \u00e8 uno dei pi\u00f9 famosi templi ind\u00f9 dedicati a Shiva. Si trova a Varanasi, nello stato federato dell'Uttar Pradesh in India, sulla riva occidentale del fiume Gange. \u00c8 uno dei dodici Jyotirlinga.\nStoria.\nIl tempio \u00e8 menzionato nel Kashi Khanda dello Skanda Pur\u0101\u1e47a, nelle Upani\u1e63ad e nei Veda. Fu distrutto e ricostruito numerose volte. La data di costruzione del primo tempio \u00e8 sconosciuta, ma si sa che fu distrutto dall'esercito di Qutb al-Din di Delhi nel 1194 e ricostruito da un mercante del Gujarat durante il regno del sultano Shams al-D\u012bn Iltutmish (1211\u20131266). Fu demolito nuovamente durante il governo di Hussain Shah Sharqi (1447\u20131458) o di Sikandar Lodhi (1489\u20131517). Raja Todar Mal lo ricostru\u00ec grazie al finanziamento di Akbar nel 1575 o nel 1585.\nNel 1669 l'imperatore Aurangzeb distrusse il tempio e costru\u00ec al suo posto la moschea Gyanvapi. I resti dell'antico tempio sono visibili nelle fondamenta, nelle colonne e nella parte posteriore della moschea. Nel 1780 (o 1777) il tempio fu ricostruito per l'ultima volta, adiancente alla moschea, dal monarca marathi Ahilyabai Holkar di Indore.\nLeggenda.\nLo \"\u015aiva Mah\u0101pur\u0101\u1e47a\" narra che un tempo Brahm\u0101 e Visn\u00f9 litigarono per chi dei due avesse la supremazia sul creato.\nPer risolvere la disputa, decisero di affidarsi al giudizio di Shiva. Quest'ultimo trafisse i tre mondi con un'enorme colonna di luce, lo \"jyotirlinga\" appunto, e sanc\u00ec che il primo dei due che fosse arrivato alla fine della colonna di luce avrebbe avuto la supremazia sul creato. Visn\u00f9 e Brahm\u0101 si lanciarono rispettivamente verso il basso e verso l'alto per ottemperare alla richiesta. Nonostante i loro sforzi per\u00f2 non riuscirono mai ad arrivare alla fine della colonna di luce. Alla fine Brahm\u0101 decise di mentire, sostenendo di aver raggiunto la fine, mentre Visn\u00f9 ammise la sconfitta. La menzogna di Brahm\u0101 fece andare su tutte le furie Shiva che apparve come una seconda colonna di fuoco e maledisse Brahm\u0101 affinch\u00e9 non fosse mai adorato da alcun essere umano.\nLo jyotirlinga, oggetto della prova, \u00e8 il supremo Shiva stesso, realt\u00e0 senza parti.\nNominazione.\nShiva - la divinit\u00e0 principale - \u00e8 conosciuta con i nomi Shri Vishwanath e Vishweshwara che letteralmente significano Signore dell'Universo. La citt\u00e0 di Varanasi era chiamata Kashi nei tempi antichi, e quindi il tempio \u00e8 popolarmente chiamato Kashi Vishwanath.\nStruttura.\nIl complesso del tempio \u00e8 costituito da una serie di santuari minori, situati in un piccolo vicolo chiamato Vishwanatha Galli, vicino al fiume. Il tempio principale \u00e8 a forma di quadrilatero ed \u00e8 circondato da santuari minori. Ci sono piccoli templi per Kala Bhairava, Karttikeya, Avimukteshwara, Visn\u00f9, Ganesha, Shani e Parvati. Il linga di Shiva, la divinit\u00e0 principale, \u00e8 in pietra marrone, alto 60 centimetri e ha una circonferenza di 90. \u00c8 alloggiato in un altare d'argento. A nord del tempio c'\u00e8 anche un piccolo pozzo chiamato Jnana Vapi (o Gyan vapi) che significa \"il pozzo della saggezza\". Si narra che durante le invasioni dei tempi antichi il lingam fosse stato nascosto nel pozzo.\nLa struttura \u00e8 quella classica del Mandir. Il tempio \u00e8 famoso per le cupole d'oro che lo sormontano e per la guglia d'oro alta 15,5 metri. Due delle tre cupole furono ricoperte d'oro nel 1839 grazie al Maharaja Ranjit Singh, mentre la terza dal Ministero della cultura dell'Uttar Pradesh in tempi recenti.\nSignificato.\nIl tempio di Kashi Vishwanath \u00e8 considerato uno dei luoghi di culto pi\u00f9 sacri della religione ind\u00f9 nonch\u00e9 lo jyotirlinga pi\u00f9 importante. Molti santi di spicco, tra cui Adi Sankaracharya, Ramakrishna Paramhansa, Swami Vivekananda, Bamakhyapa, Goswami Tulsidas, Swami Dayananda Saraswati, Sathya Sai Baba, Yogiji Maharaj, Pramukh Swami Maharaj, Mahant Swami Maharaj e Guru Nanak Dev hanno visitato il tempio. Pregare qui conduce a mok\u1e63a e i veri devoti di Shiva vengono liberati dal sa\u1e43s\u0101ra, il ciclo delle reincarnazioni.\nSi dice che durante alcune festivit\u00e0 particolari, come Maha Shivaratri, il dio stesso scenda nel tempio a pregare. In questo lasso di tempo, l'accesso al tempio \u00e8 proibito.\nA causa dell'immensa popolarit\u00e0 del tempio, centinaia di luoghi di culto in tutta l'India sono stati costruiti con lo stesso stile architettonico. \u00c8 uno dei santuari del Vaippu Sthalam, i luoghi menzionati nel Tevaram."}
{"id": "9178147", "revid": "6923", "url": "https://it.wikipedia.org/wiki?curid=9178147", "title": "Enrico Visani", "text": "Biografia.\nAlla fine degli anni 1950, Visani si affaccia al mondo dell'arte come autodidatta.\nSi trasferisce, in seguito, a Bologna dove entra in contatto con i pittori pi\u00f9 celebri del panorama felsineo (si ricorda, in particolare, la stretta amicizia con Aldo Borgonzoni e Bruno Saetti). In questo periodo, compone il ciclo degli \"Appennini\", opere che sono, in seguito, esposte nelle collezioni pi\u00f9 importanti del capoluogo emiliano.\nNella primavera del 1975, insieme ad altri artisti, collabora all'allestimento della nuova sede della Galleria d'arte moderna di Bologna.\nNel giugno del 1978, partecipa alla performance \"Il treno musicale\" di John Cage.\nLa Galleria Forni gli ha dedicato una personale, presentata e commentata da Giorgio Celli.\n\u00c8 stato fondatore nonch\u00e9 segretario del Sindacato Artisti dell'Emilia Romagna."}
{"id": "9178175", "revid": "287204", "url": "https://it.wikipedia.org/wiki?curid=9178175", "title": "Senato della Repubblica (Turchia)", "text": "Il Senato della Repubblica () \u00e8 stata la camera alta del Parlamento turco tra il 1961 e il 1980. Venne istituito con la costituzione turca del 1961 e abolito con l'approvazione della costituzione del 1982, sebbene avesse gi\u00e0 cessato la sua attivit\u00e0 dopo il 12 settembre 1980 in seguito al colpo di stato del 1980.\nStoria.\nSebbene il parlamento turco sia stato istituito nel 1920 per sostituire il vecchio parlamento ottomano che aveva un Senato (camera alta) e una Camera dei deputati (camera bassa), il nuovo parlamento era composto da un'unica camera. La costituzione turca del 1961 introdusse una camera alta chiamata Senato della Repubblica o, in breve, Senato. Il nome di \"Grande Assemblea Nazionale della Turchia\" () si riferiva all'intero parlamento, comprese entrambe le camere. Le attivit\u00e0 di entrambe le camere del parlamento, tuttavia, furono sospese dopo il colpo di stato turco del 1980. Con la costituzione del 1982 il Senato fu abolito.\nComposizione del Senato.\nIl Senato era composto da 150 membri eletti e 15 membri nominati dal presidente. Vi erano anche senatori noti come \"membri naturali\", che erano gli ex presidenti della Turchia (incluso il presidente della Repubblica di Hatay) e i 22 membri del comitato del colpo di stato del 1960 (). Nel primo anno il Senato era composto da 188 membri.\nElezioni.\nNelle elezioni senatoriali del 1961, il sistema elettorale del Senato differiva da quello della camera bassa. Il metodo D'Hondt veniva utilizzato per la camera bassa (), mentre per il Senato era applicato il sistema maggioritario (vincitore pigliatutto). L'esito delle prime elezioni senatoriali (con l'esclusione degli indipendenti) fu il seguente:\nDopo il 1961, l'evidente discrepanza tra la percentuale dei voti e il numero dei seggi fu severamente criticata e prima delle elezioni successive, il sistema elettorale per il Senato venne anche cambiato con il metodo D'Hondt il 17 aprile 1964.\nUn'altra differenza riguardava il periodo elettorale. La durata complessiva della legislatura era di sei anni, in cui 1/3 dei seggi veniva eletto ogni due anni (). La prima elezione (per tutti i 150 membri) si tenne il 15 ottobre 1961. I seggi in attesa di elezione erano decisi mediante sorteggio per la seconda e la terza elezione. L'ultima elezione si tenne il 14 ottobre 1979."}
{"id": "9178187", "revid": "767487", "url": "https://it.wikipedia.org/wiki?curid=9178187", "title": "Il mostro della cripta", "text": "Il mostro della cripta \u00e8 un film commedia horror del 2021, diretto da Daniele Misischia. Il cast include Tobia De Angelis nel ruolo del protagonista e il noto attore comico Lillo.\nTrama.\nOsservatorio di Roma: uno scienziato avvista qualcosa di misterioso ma viene subito assassinato prima di poter comunicare la notizia alla comunit\u00e0 scientifica. L'azione si sposta su Gi\u00f2, ragazzo che vive a Bobbio, un piccolo paese in cui c'\u00e8 ben poco da fare e l'unica particolarit\u00e0 \u00e8 un enorme pilone alto 20 metri. Come se non bastasse, ha una madre che gli sta sempre addosso e lo tratta da adolescente nonostante i 20 anni ormai compiuti. Il suo unico hobby \u00e8 quello di creare film amatoriali: alcuni amici si lasciano coinvolgere, altre persone invece lo considerano negativamente proprio a causa di questa passione. In particolare Vanessa, ragazza tanto desiderata da Gi\u00f2, in un primo momento accetta di recitare per lui ma in un secondo momento decide di snobbarlo completamente, cedendo alle lusinghe di un altro ragazzo.\nUn giorno, leggendo un fumetto horror, il ragazzo si rende conto che l'ambientazione ricorda moltissimo Bobbio: c'\u00e8 il pilone, c'\u00e8 una chiesa identica a quella del paese, ci sono persino delle persone che ricordano alcuni abitanti della cittadina. Accompagnato dall'amico Alberino, Gi\u00f2 scopre che anche la chiesa di Bobbio, come quella del fumetto, include una cripta nascosta, e i due riescono ad entrarvi e ad aprirne il sarcofago seguendo gli indizi presenti proprio nel fumetto. Il ragazzo ricomincia a lavorare sul suo film tuttavia, di l\u00ec a poco, la sua conoscente Sara viene brutalmente assassinata in quello che sembra un omicidio rituale. Gi\u00f2 \u00e8 il primo a trovarla e viene incolpato del delitto proprio da Vanessa, che si rivolge alla polizia. L'assassino \u00e8 tuttavia il Vice Commissario Valmont, che reagisce uccidendo il Commissario e dando la caccia a Vanessa.\nMentre la ragazza scopre a sue spese di essersi sbagliata sul conto di Gi\u00f2, quest'ultimo scappa via e rintraccia Diego Busivirici, il fumettista che aveva scritto l'albo che tanto ricorda gli accadimenti di Bobbio. Il fumettista inizialmente respinge Gi\u00f2, riconoscendo in lui il fan che lo tempestava di lettere da tempo, tuttavia alla fine decide di offrirgli ospitalit\u00e0 e rivela che gran parte del recente fumetto \u00e8 copiato da un antico documento: Busivirici \u00e8 solito \"prendere spunti\" per le sue opere. Il giorno dopo, nonostante un'iniziale reticenza, Gi\u00f2 convince Diego ad andare con lui a Bobbio per indagare sull'accaduto. Tornati al paese, scoprono che Valmont sta uccidendo chiunque esca di casa, tuttavia riescono a rifugiarsi da Alberino che ha costruito un rifugio in casa sua. Nel frattempo, l'amico comune Cristian viene ucciso da Valmont e Vanessa viene rintracciata dalla madre di quest'ultimo. La ragazza riesce tuttavia a scappare e persino ad uccidere una dei Valmont cospargendola di benzina e dandole fuoco.\nAiutati da Fabienne, donna considerata pazza e un tempo legata ai Valmont (i quali hanno rapito suo figlio e lo crescono come se fosse proprio), Gi\u00f2 e i suoi amici riescono a entrare in casa Valmont: ne deriva una lotta in cui riescono a uccidere prima il padre e poi la madre del Vice Commissario, perdendo tuttavia Fabienne. In una stanza della casa, il gruppo scopre che il mostro liberato dalla cripta della chiesa \u00e8 un alieno venerato come se fosse un dio, il primo di una serie di alieni intenzionati a usare Bobbio come primo approdo sulla Terra. Scappato via per paura, Diego Busivirici fa il suo ritorno appena in tempo per aiutare il gruppo a uccidere il Vice Commissario: ci\u00f2 non impedisce al fratello di quest'ultimo di rapire Vanessa e portarla dall'alieno. Il gruppo raggiunge tuttavia il covo del mostro e scopre, grazie al figlio di Fabienne, che una pietra l\u00ec presente \u00e8 l'unica arma in grado di uccidere l'alieno. Gi\u00f2 riesce ad assassinare il mostro e salvare Vanessa. La vita a Bobbio torna dunque alla normalit\u00e0, con la differenza che la ragazza decider\u00e0 di fidanzarsi con il protagonista.\nDistribuzione.\nIl film \u00e8 stato reso disponibile nei cinema a partire dal 12 agosto 2021, per poi approdare nel mercato on demand a partire dall'ottobre successivo.\nProduzione.\nIl film \u00e8 nato da un'idea dei Manetti Bros., i quali hanno affermato di essersi ispirati alla loro adolescenza in cui erano soliti coinvolgere continuamente gli amici nella realizzazione di film amatoriali. Il film \u00e8 stato scritto dai due assieme a Paolo Logli e Alessandro Pondi. Le altre personalit\u00e0 che hanno preso parte alla sua realizzazione, incluso il regista, sono state coinvolte successivamente.\nAccoglienza.\nPaolo Casella di MYmovies.it ha assegnato 3 stelle su 5 affermando: \"I giovani interpreti - Tobia De Angelis, Amanda Campana, Eleonora De Luca e soprattutto Nicola Branchini - sono efficaci nelle loro caratterizzazioni vintage, ma la recitazione si solleva con l'entrata in scena di Lillo Petrolo nei panni del disegnatore disincantato ma ancora innamorato della filosofia romantica gucciniana\". Comingsoon.it assegna all'opera 4 stelle su 5.\nOpere derivate.\nIl fumetto \"Squadra 666 - Il mostro della cripta\", che appare all'interno del film, verr\u00e0 distribuito a partire dal festival Lucca Comics &amp; Games 2021. L'albo \u00e8 stato scritto dal fumettista Alfredo Castelli."}
{"id": "9178193", "revid": "458786", "url": "https://it.wikipedia.org/wiki?curid=9178193", "title": "Victor Braga", "text": "Carriera.\nNato a Salvador de Bahia cresce nel settore giovanile di e . Dopo un periodo nella primavera del ed un rapido ritorno in patria, nel 2012 fa rientro in Portogallo dove gioca principalmente nella terza divisione con le maglie di ed .\nNel 2015 viene acquistato dal ed il 15 maggio 2016 fa il suo esordio in Primeira Liga nel match vinto 2-1 contro il . Nei due anni seguenti gioca in prestito al in Segunda Liga ed al nel Campeonato de Portugal.\nNel 2018 viene acquistato a titolo definitivo dall' con cui gioca una stagione da titolare. Passato all' l'anno seguente, contribuisce nelle vesti di portiere titolare alla scalata del club gialloblu che con due promozioni consecutive approda in Primeira Liga per la stagione 2021-2022.\nStatistiche.\nPresenze e reti nei club.\n\"Statistiche aggiornate al 29 ottobre 2021.\""}
{"id": "9178196", "revid": "458786", "url": "https://it.wikipedia.org/wiki?curid=9178196", "title": "Victor Hugo Silva Braga", "text": ""}
{"id": "9178223", "revid": "160346", "url": "https://it.wikipedia.org/wiki?curid=9178223", "title": "Giuseppe Romeo (saggista)", "text": "Biografia.\nNato in un piccolo paese collinare situato tra il Mar Jonio e l\u2019Aspromonte si \u00e8 diplomato presso il Liceo Scientifico Statale Michele Guerrisi di Cittanova. Dopo un periodo trascorso tra i banchi e le aule del Politecnico di Torino, accede nel 1983 ai corsi dell\u2019Accademia Militare di Modena quale allievo ufficiale. Nominato nel 1985 Sottotenente dell\u2019Arma dei Carabinieri segue i corsi della Scuola Ufficiali Carabinieri di Roma. Completa la propria formazione conseguendo le lauree in Giurisprudenza presso l\u2019Universit\u00e0 degli Studi di Salerno, con una tesi su La Presidenza del Consiglio dei Ministri dopo la Legge 23 agosto 1988 n.400; in Scienze Politiche - indirizzo politico-internazionale - presso l\u2019Universit\u00e0 Statale di Milano con una tesi su La politica estera italiana nell\u2019era Andreotti (pubblicata nel 2000 per i tipi di Rubbettino Editore) e in Scienze Strategiche presso l\u2019Universit\u00e0 degli Studi di Torino con una tesi su Geopolitica del Medio Oriente (pubblicata come All\u2019ombra della Mezzaluna. Dopo Saddam, dopo Arafat, dopo la guerra nel 2005 per le Edizioni Dedalo). Consegue, nel frattempo, l\u2019abilitazione a svolgere l\u2019esercizio della professione di Avvocato. Giornalista pubblicista \u00e8 iscritto nel relativo ordine ed elenco. \nNel corso degli anni, intraprende un percorso rivolto ad approfondire non solo temi di natura giuspubblicistica, ma anche di Analisi della Politica Estera, delle Relazioni Internazionali e degli Studi Strategici. In particolare, come analista politico coniuga nelle sue opere sia lo spirito investigativo dell\u2019analisi dei fatti internazionali che storico-politico, riconducendone la spiegazione o affidando i termini predittivi delle conclusioni ad una chiave di lettura interdisciplinare. \nCalabrese per convinzione, e non solo per nascita, conserva un desiderio di prossimit\u00e0 affettiva e di legame che traspare da molti suoi articoli sia sulla regione di origine che sul Mediterraneo visto, ancora oggi, come luogo di convergenza e di culture, uno spazio considerato moltiplicatore di idee e di civilt\u00e0. \nPremi.\n\"Lanterna d\u2019Argento\" del CSEN (Genova ,1998); \"Gino Gullace\" nell\u2019ambito delle manifestazioni del Premio \u201c\"Pericle\"\u201d (Bovalino Marina - RC, 2000); \"Siberene\" (Santa Severina - KR) nel 2004; \"Heritage Calabria, \u201cUno dei magnifici Cento\u201d\" (San Giovanni in Fiore - CS, 2010); \" Cittadino del Sud\" (Caulonia Marina - RC, 2014); \u00e8 \"Paul Harris Fellow\" del Rotary International.\nOnorificenze.\nCavaliere dell\u2019Ordine al merito della Repubblica Italiana; \nMedaglia Mauriziana; \nMedaglia d\u2019Argento al Merito della Croce Rossa Italiana; \nDonato del Sovrano Militare Ordine di Malta; \nCommendatore con Spade al Merito Melitense del Sovrano Militare Ordine di Malta; \nMedaglia d\u2019Argento con Spade al Merito Melitense del Sovrano Militare Ordine di Malta; \nCavaliere di San Silvestro Papa; Cavaliere del Sacro Militare Ordine Costantiniano di San Giorgio.\nPartecipazioni televisive.\nHa partecipato ad alcune trasmissioni televisive andate in onda su Telespazio Calabria (Catanzaro); Odeon; TeleGenova (Genova);. Canale 10 (Firenze); Video Novara. In particolare, in qualit\u00e0 di commentatore in studio, ha partecipato alle puntate del format sulle Forze Armate Italiane Stelle d\u2019Italia andate in onda su Odeon TV nel 2009."}
{"id": "9178224", "revid": "1310927", "url": "https://it.wikipedia.org/wiki?curid=9178224", "title": "Atletica leggera alla XVI Universiade", "text": "Le gare di atletica leggera alla XVI Universiade si sono svolte al Don Valley Stadium di Sheffield, nel Regno Unito, dal 4 al 25 luglio 1991."}
{"id": "9178226", "revid": "125248453", "url": "https://it.wikipedia.org/wiki?curid=9178226", "title": "Asterix e il Grifone", "text": "Asterix e il Grifone (in francese \"Ast\u00e9rix et le Griffon\") \u00e8 il 39\u00b0 albo della serie Asterix, pubblicato in tutto il mondo il 21 ottobre 2021 (in Italia \u00e8 uscito il 28), ed \u00e8 il quinto scritto da Jean-Yves Ferri e disegnato da Didier Conrad.\nTrama.\nA Roma, il geografo Terrincognitus dona a Giulio Cesare un vaso che raffigura un grifone, una bestia met\u00e0 aquila e met\u00e0 leone con le orecchie da cavallo e che si troverebbe nella Sarmatia, dentro le terre orientali di Barbaricum (cos\u00ec viene chiamato il mondo a est di Roma); intrigato dalle voci dell'esistenza della creatura, che intende esporre al circo di Roma per rendersi ancora pi\u00f9 popolare, Cesare manda il geografo a capo della spedizione, accompagnato dal centurione Nelsuobrodus con i suoi due esploratori sciti, dal celebre \"venator\" Ermejus e dall'amazzone sarmata Kalachnikovna, che i Romani hanno gi\u00e0 preso prigioniera.\nMesi dopo, Asterix, Obelix, Idefix e Panoramix (in preda a un grande raffreddore) raggiungono le terre innevate della Sarmatia per visitare un amico del druido, lo sciamano Kikucina, che aveva gi\u00e0 avvertito l'amico tramite un sogno del suo tamburo che i Romani intendono catturare il grifone sacro ai Sarmati; e infatti, il corpo di spedizione dei Romani giunge anch'esso in terra sarmata, montando un accampamento. Mentre Idefix sparisce nella compagnia dei lupi sarmati, con grande stizza e dispiacere del suo padrone Obelix, quest'ultimo e Asterix riescono a farsi guidare dalle amazzoni sarmate guidate da Uonderuovna, moglie di Kikucina (tra i Sarmati vige infatti un matriarcato dove le donne combattono e gli uomini restano a casa). Il gruppo giunge nei pressi dell'accampamento romano, e i due Galli, pur senza pozione magica data che la fiala di Asterix \u00e8 rimasta congelata, riescono a parlamentare con il centurione Nelsuobrodus per tentare di liberare Kalachnikovna, ma Obelix si lascia sfuggire il fatto che soltanto lo sciamano sa dove si trova il grifone e il centurione propone l'ultimatum: la libert\u00e0 dell'amazzone in cambio del sacerdote.\nDopo che i galli soggiornano dall'alberghiere Amukina, il giorno dopo Asterix e Obelix scoprono da questi che Kikucina \u00e8 partito dal villaggio per consegnarsi ai romani, i quali accettano la compagnia dello sciamano e lo costringono a guidarli. La spedizione raggiunge presto un paese sconosciuto esplorato da Styratos da Collagene, un paese buio dove il giorno dura un solo istante. Pur ostacolati da Asterix e Obelix che li pedinano insieme alle amazzoni, i Romani riescono infine a raggiungere quello che ritengono sia il confine del mondo, un muro di ghiaccio, l'ultima indicazione lasciata da Styratos: i protagonisti approfittano della nebbia che precede il luogo per sbaragliare i romani, ma scoprono che essi si sono divisi e che quelli che hanno lo sciamano si trovano davanti al muro di ghiaccio. I legionari di Nelsuobrodus intagliano degli scalini nel muro a colpi di \"pilum\", e alla fine si ritrovano davanti a un lago ghiacciato; quando lo sciamano, il centurione, il \"venator\" e il geologo vi camminano sopra, lo sciamano fa notare agli altri che immerso nel lago vi si trova un animale diverso dal grifone (trattasi di una specie di stiracosauro). La scoperta provoca l'ira del centurione, che calpesta i piedi sul lago ghiacciato, e nella spaccatura che ne segue Terrincognitus lascia accidentalmente cadere il vaso che va in pezzi e tutti vedono che in realt\u00e0 conteneva numerose pepite d'oro; il geologo ammette dunque che, stufo delle spedizioni che portavano soltanto malora e acciacchi, le aveva raccolte quando lui e la spedizione hanno superato la cascata. Asterix e Obelix vanno subito a salvare lo sciamano, ma a farlo sono invece Idefix e i lupi sarmati suoi compagni: i lupi mettono in fuga i tre romani e i due sciti (e nella fuga il geologo perde tutte le sue pepite), mentre Idefix porta in salvo lo sciamano grazie alla corda che i due sciti usavano per legarlo.\nKikucina spiega ai protagonisti che l'animale sotto il lago era gi\u00e0 stato scoperto dal viaggiatore greco Styratos, che lo aveva chiamato appunto \"grifone\" a causa del suo aspetto spaventoso; desideroso di condividere la sua conoscenza con tutti, egli ammise per\u00f2 molte informazioni che potevano mettere in pericolo il popolo sarmato, motivo per cui gli sciamani decisero di sfruttare la paura del grifone per scoraggiare gli intrusi. I protagonisti vengono poi a sapere che Kalachnikovna si \u00e8 dileguata, seguita dai legionari del veterano Impiastrus, quindi tornano al villaggio dei Sarmati, dove Panoramix, guarito dal suo raffreddore grazie a una minestra, si ricongiunge con Kikucina. Poco dopo, i galli tornano a casa, dove li attende il loro solito tradizionale banchetto, mentre Cesare, saputo che del corpo di spedizione non si hanno pi\u00f9 notizie, si arrangia con l'esibire la sua giraffa al circo.\nAccoglienza.\nL'albo \u00e8 stato tradotto in almeno 20 lingue, vendendo 5 milioni di copie nelle prime settimane."}
{"id": "9178235", "revid": "287204", "url": "https://it.wikipedia.org/wiki?curid=9178235", "title": "Judo ai XVI Giochi paralimpici estivi - 90 kg maschile", "text": "Le gare di judo della categoria fino a 90\u00a0kg maschile ai XVI Giochi paralimpici estivi si sono svolte il 29 agosto 2021 presso il Nippon Budokan.\nIl vincitore \u00e8 stato Vahid Nouri."}
{"id": "9178251", "revid": "1318658", "url": "https://it.wikipedia.org/wiki?curid=9178251", "title": "Luigi Vero Tarca", "text": "Biografia.\nLuigi Vero Tarca \u00e8 professore onorario presso l\u2019Universit\u00e0 Ca' Foscari Venezia, dove in precedenza \u00e8 stato professore ordinario di Filosofia teoretica, direttore (successivamente Emerito) del CESTUDIR (Centro Studi sui Diritti Umani), presidente del corso di laurea in Filosofia e delegato alla ricerca del Dipartimento di Filosofia e Beni Culturali.\nDopo avere frequentato il Liceo Classico \"G. Piazzi\" di Sondrio, si \u00e8 laureato in Filosofia nel 1970 presso l\u2019Universit\u00e0 Cattolica di Milano, avendo come relatore Emanuele Severino. Ha quindi svolto ininterrottamente attivit\u00e0 di ricerca e di insegnamento presso l\u2019Universit\u00e0 Ca' Foscari di Venezia fin dalla fase di avvio della Facolt\u00e0 di Lettere e Filosofia: come esercitatore (dal 1971), poi borsista (dal 1973), contrattista (dal 1975) e ricercatore (dal 1981).\nNel 1975 ha sposato Grazia Minniti, dalla quale ha avuto due figli. Dal 1981 abita a Treviso con la famiglia.\nNel 1992 \u00e8 diventato professore associato di Filosofia teoretica presso l\u2019Universit\u00e0 di Salerno, dove ha insegnato dal 1992 al 1996. Nello stesso periodo ha insegnato pure Logica presso l\u2019Universit\u00e0 Ca\u2019 Foscari di Venezia, dove si \u00e8 trasferito nel 1996 unendo, all'insegnamento di Logica, quello di discipline teoretiche quali Filosofia della conoscenza ed Ermeneutica filosofica. In questa stessa Universit\u00e0 ha operato, a partire dal 2001, quale professore ordinario di Filosofia teoretica. Sempre nell'ateneo veneziano ha lanciato, insieme al collega Romano Madera, il seminario aperto di pratiche filosofiche.\nPensiero filosofico.\nLa filosofia della pura differenza e del puro positivo proposta da Tarca si basa sulla distinzione tra la differenza e la negazione, ed \u00e8 volta a liberare il pensiero dagli aspetti nocivi della negazione, che egli chiama \"necativi\".\nIl pensiero libero rispetto alla negazione.\nTale concezione scaturisce dall'interazione tra la ripresa del tema della verit\u00e0 innegabile, propria della speculazione classica (rappresentata emblematicamente da Emanuele Severino, di cui Tarca \u00e8 stato allievo), e la dissoluzione di tutte le forme di necessit\u00e0, dissoluzione che caratterizza in maniera essenziale la filosofia contemporanea e che pu\u00f2 essere compendiata nel nome di Ludwig Wittgenstein (in particolare in relazione alla fase matura del suo pensiero), autore che Tarca ha studiato a fondo. La conciliazione di queste due esigenze, apparentemente incompatibili, conduce Tarca a un pensiero singolare (da lui definito in una occasione \"al cento per cento razionale e al cento per cento mistico\") che giunge a confrontarsi con tradizioni sapienziali non solo occidentali, grazie anche al profondo contatto intrattenuto con Raimon Panikkar.\nLa trappola del negativo e la pura differenza.\nLa prospettiva filosofica di Tarca scaturisce dalla considerazione che la verit\u00e0, intesa come innnegabile (non negabile), pare \"definita\" dalla negazione (e quindi dai suoi aspetti negativi), dal momento che proprio la negazione possiede essenzialmente il carattere della innegabilit\u00e0, giacch\u00e9 persino chi negasse la negazione per ci\u00f2 stesso finirebbe con l'affermarla. Questa circostanza \u00e8 da lui compendiata in alcune formule canoniche, quali: \"La negazione della negazione \u00e8 negazione\", o \"Il negativo del negativo \u00e8 negativo\", le quali ereditano esplicitamente la forza giustificativa del procedimento filosofico elenctico (\"elenchos\") che da Parmenide, in particolare attraverso Aristotele, giunge fino a Severino, il quale lo ha riproposto in forma rinnovata nella nostra epoca.\nTarca chiama \"trappola del negativo\" la circostanza che, apparendo la negazione insuperabile e quindi inevitabile, lo stesso positivo, inteso come non\u2011negativo, si rovescia in negativo (\"Il positivo, in quanto non\u2011negativo, \u00e8 negativo\"). Egli mostra per\u00f2 come l'intrascendibilit\u00e0 della negazione dipenda dall'identificazione della differenza con la negazione: se ogni differenza \u00e8, in quanto tale, una negazione, allora qualsiasi posizione che intenda differenziarsi dall'atteggiamento negativo viene per ci\u00f2 stesso a costituirsi a sua volta come una negazione. La liberazione da tale trappola consiste dunque nella \"pura differenza\", cio\u00e8 in quell'aspetto della differenza per la quale questa istituisce un rapporto positivo persino con il negativo, distinguendosi in tal modo dalla negazione del negativo.\nLa liberazione da tale trappola consente di pensare quello che Tarca chiama \"puro positivo\", cio\u00e8 il positivo in quanto distinto dalla totalit\u00e0 del negativo (ivi compresa la negazione del negativo). In tal modo il pensiero giunge a porre il \"tutto\u2011positivo\" (ci\u00f2 per cui ogni ente \u00e8 salvo, o libero, rispetto al negativo) e la filosofia assume il volto dell'onnialetismo, per il quale \"Ogni proposizione \u00e8 vera\". Prospettiva, questa, che affonda le proprie radici anche nell'impostazione wittgensteiniana la quale, spostando l'accento dal tema della verit\u00e0 a quello del senso/significato, mostra la reciproca implicazione tra il senso e la verit\u00e0: solo una proposizione che ha senso pu\u00f2 essere falsa, ma se ha senso allora essa possiede gi\u00e0 una qualche forma di verit\u00e0.\nRipensamento dei temi filosofici classici: verit\u00e0, non contraddizione, nichilismo..\nQuesta impostazione determina un ripensamento radicale dei vari temi (di tipo logico, ontologico, etico-politico e religioso) del pensiero filosofico, e ci\u00f2 la porta a confrontarsi con i principali autori della nostra tradizione; quali, in particolare, Parmenide, Platone, Anselmo d'Aosta, Kant, Hegel, fino ai contemporanei: Wittgenstein, Derrida, Severino e Panikkar.\nPer quanto riguarda tale ripensamento, Tarca mostra come la verit\u00e0, se viene intesa come negazione (quindi come espressione di un soggetto negante) venga a costituirsi come un polo conflittuale contrapposto alla non\u2011verit\u00e0, finendo in tal modo col perdere il proprio valore. Sia perch\u00e9 tale conflitto postula un tribunale superiore alla verit\u00e0 stessa, sia perch\u00e9 in questo modo la stessa verit\u00e0 innegabile \u2013 il cui valore consiste nel fatto di venire affermata persino dalla propria negazione (\"elenchos\") \u2013 viene a negare qualcosa (la non\u2011verit\u00e0) che per definizione la conferma, circostanza questa per cui la verit\u00e0, in qualche modo, finisce per negare se stessa. Questa contraddizione \u00e8 espressa da Tarca mediante la formula: \"omnis negatio est contradictio\" (ogni negazione \u00e8 una contraddizione); espressa in latino per evocare immediatamente il confronto con la celebre proposizione spinoziana/hegeliana \"omnis determinatio est negatio\"\", formula che pu\u00f2 ora vista come una sorta di definizione dell'orizzonte nichilistico: tutto \u00e8 negabile e tutto \u00e8 negativo.\nLa logica della filosofia va dunque distinta da quella della innegabilit\u00e0 e della \"non\" contraddizione, dal momento che entrambe queste figure (innegabilit\u00e0 e non contraddizione) risultano marchiate negativamente da quel \"non\", cio\u00e8 dalla negazione. Il pensiero pienamente filosofico \u00e8 quello che, mediante l'integrazione puramente positiva, si distingue tanto dalla logica contraddittoria quanto da quella non contraddittoria, realizzando cos\u00ec la trasfigurazione o conversione del non-negativo in positivo.\nPer Tarca \u00e8 proprio il fatto di distinguersi da ogni negazione che consente di portare a compimento in maniera valida la stessa fondazione assoluta della verit\u00e0. Infatti, il severiniano principio di opposizione (\"Il positivo si oppone al negativo\") riesce a giustificarsi davvero solo nella misura in cui i due poli che lo costituiscono rappresentano essi stessi il criterio ultimo rispettivamente di ogni valore (il positivo) e di ogni dis\u2011valore (il negativo).\nLe implicazioni etico-pratiche e il confronto con altre tradizioni sapienziali.\nSfruttando la sottolineatura del carattere valoriale della fondazione logico-filosofica, il suo pensiero si \u00e8 andato confrontando, in maniera sempre pi\u00f9 intensa, con questioni di carattere storico, etico, antropologico e sapienziale, venendo a toccare temi come la violenza, i conflitti, il potere, fino ai diritti umani, alla democrazia, alla tecnica, alla questione medica, e cos\u00ec via. Facendo leva in particolare sulla nozione di \"necazione\", e cio\u00e8 sul carattere \"nocivo\" della negazione, Tarca propone anche una lettura peculiare della vicenda umana, descritta appunto come la trasfigurazione dell'esperienza della necazione, cio\u00e8 della morte e del dolore. La storia dell'umano si presenta cos\u00ec come il superamento della vita segnata dalla morte e dal dolore (cio\u00e8 appunto dalla necazione).\nQuesto percorso ha consentito a Tarca di aprire un dialogo fecondo con tradizioni di pensiero extra-occidentali. In questo contesto risultano di particolare rilievo, grazie anche al suo incontro con Raimon Panikkar, gli \u2018incontri' con stimoli legati al pensiero buddhista (per esempio giapponese), ma anche induista e, pi\u00f9 in genere, orientale.\nPratiche filosofiche.\nUn significato particolare, in questa prospettiva, assume l'esperienza delle pratiche filosofiche, che sono intese da Tarca come parte integrante della sua concezione del \u2018filosofare'. Perch\u00e9 l'esperienza salva dal negativo pu\u00f2 essere espressa solo da un linguaggio libero dalla necessit\u00e0 della negazione. Si tratta, pi\u00f9 precisamente, di pratiche (innanzitutto, anche se non solo, dialogiche), capaci di rapportarsi positivamente persino rispetto alla negazione, la quale risulta in tal modo purificata dai suoi aspetti nocivi. Secondo Tarca, infatti, la parola filosofica assume il proprio autentico significato solo all'interno di un contesto relazionale nel quale il \"contenuto\" del dire filosofico (il tutto\u2011positivo della com\u2011posizione integrale) si trova in piena coerenza con il significato che tale \"gesto\" (il dire) possiede di fatto. Il fulcro della pratica filosofica consiste dunque nella creazione di situazioni e contesti capaci di generare discorsi coerenti con il contenuto pienamente positivo del sapere filosofico. Contesti di ogni tipo e livello: intellettuale, comunicativo, esperienziale, amicale, politico."}
