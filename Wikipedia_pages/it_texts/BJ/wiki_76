{"id": "9219071", "revid": "173617", "url": "https://it.wikipedia.org/wiki?curid=9219071", "title": "Vasco Valerio", "text": "Biografia.\nCarriera da giocatore.\nLa carriera agonistica di Vasco Valerio inizia nel 1930 nelle categorie minori. Nel 1935 vince i campionati italiani di seconda categoria. Passa in prima categoria l\u2019anno successivo con risultati mediocri. Abbandona l'attivit\u00e0 agonistica una prima volta nel 1940. Torna sui campi da gioco nel dopoguerra e, nel 1953, si ha la sua unica apparizione nei tornei del Grande Slam, al Roland Garros, dove viene eliminato al primo turno dal sudafricano Ian Vermaark. Partecipa ancora per tre anni di seguito alla Coppa Citt\u00e0 di Napoli (1957-1958-1959), perdendo sempre al primo turno anche se con avversari di valore (Luis Ayala, Orlando Sirola e Roy Emerson). Abbandona definitivamente l\u2019attivit\u00e0 agonistica a 49 anni.\nCapitano non giocatore della squadra italiana di Coppa Davis.\nBen pi\u00f9 interessante \u00e8 stata la sua attivit\u00e0 di dirigente federale. Gi\u00e0 Presidente della Commissione tecnica federale, dal 1965 al 1968 \u00e8 costretto a ricoprire anche lo scomodo ruolo di capitano non giocatore della squadra italiana di Coppa Davis. A Pietrangeli, infatti, non va gi\u00f9 la nomina di Fausto Gardini. Le sue dichiarazioni alla stampa convincono il milanese a dimettersi senza essersi seduto nemmeno una volta in panchina. Gli subentra Valerio ma \u00e8 un periodo difficile e di transizione. \nLa squadra ruota attorno a campioni in declino quali Pietrangeli e Merlo e giovani non ancora completamente maturi come Sergio Tacchini. Quest'ultimo, alla vigilia del primo turno della competizione, \u00e8 protagonista di un litigio con un avversario alla Coppa Citt\u00e0 di Napoli. Valerio lo squalifica e gli inibisce di partecipare ai primi due incontri di Coppa Davis. Non c\u2019\u00e8 storia al primo turno, contro il Portogallo, sconfitto per 5-0, con in campo, nel doppio, Nicola Pietrangeli e Giordano Maioli. Apparentemente pi\u00f9 contrastata la vittoria in casa con il Brasile (3-2), ma gi\u00e0 conclusa dopo il secondo giorno con la vittoria di Pietrangeli-Maioli nel doppio. Nei quarti di finale, contro la Cecoslovacchia, Valerio consente a Tacchini di giocare ma soltanto in doppio con Pietrangeli ed al posto di Maioli, mentre in singolare gli preferisce Merlo. Le due scelte si rivelano un fallimento. Pietrangeli conquista entrambi i punti del singolare, contro Jaworski e ma cede nel doppio, in coppia con Sergio Tacchini. Infine, Merlo non riesce a conquistare il terzo punto contro il modesto ma pi\u00f9 fresco Hole\u010dek. L'Italia \u00e8 cos\u00ec eliminata dalla Cecoslovacchia per 3-2 .\nNel 1966, dopo la vittoria per 4-1 contro l'Unione Sovietica, l'Italia gioca la semifinale contro il Sudafrica, al Foro Italico. Il match inizia nel migliore dei modi, Tacchini batte il n. 1 avversario Cliff Drysdale e Pietrangeli si aggiudica il punto del 2-0. Nel doppio, Valerio schiera la giovane coppia Maioli-Di Maso, che vengono sconfitti. Il terzo giorno \u00e8 una disfatta, Pietrangeli perde in cinque set da Drysdale e Tacchini in tre da Diepramm, per l'ennesima clamorosa eliminazione. Anche nel 1967, l'Italia \u00e8 eliminata in semifinale, a Napoli, dal Brasile, per 1-3. Pietrangeli perde subito il primo incontro da Edison Mandarino, in quattro set. Nulla da fare n\u00e9 per Maioli, in singolare, contro Koch, n\u00e9 per il doppio Maioli-Crotta. A risultato acquisito per il Brasile, Pietrangeli conquista il punto della bandiera, battendo Koch.\nPer risvegliare l'ambiente, Valerio si adopera per il tesseramento dell\u2019australiano Martin Mulligan, che ha sposato un'italiana, e farlo giocare in Davis con i colori azzurri. Pietrangeli si offre di giocare con lui anche in doppio, per formare un team pi\u00f9 competitivo, anche se per la sua et\u00e0, non sembra pi\u00f9 in grado di giocare ad alto livello tre incontri in tre giorni. Valerio non sa opporsi. Il primo turno, contro l'Ungheria, \u00e8 una cavalcata trionfale: 5-0. Pietrangeli non vuole concedere il punto della bandiera nemmeno a risultato acquisito, all'anziano avversario Istv\u00e1n Guly\u00e1s, che batte in cinque set. Stesso risultato con il modesto Principato di Monaco. Decisamente pi\u00f9 combattuta \u00e8 la semifinale contro l'Unione Sovietica, a Reggio Emilia. Dopo il primo punto, conquistato da Pietrangeli contro Toomas Leius, Mulligan si fa battere nettamente da Aleksandre Met'reveli. Diventa cruciale aggiudicarsi il doppio e Pietrangeli-Mulligan battono la coppia sovietica in quattro set. La fatica, per il trentacinquenne italo-tunisino, si rivela irrecuperabile e, nella giornata conclusiva, \u00e8 schiantato da Met'reveli per 6-0, 6-0, 6-1. Fortunatamente, Mulligan, all\u2019ultimo incontro con Leius, riesce a conquistare il punto della vittoria (3-2 per l\u2019Italia). \nLa finale europea si gioca a Barcellona, contro la Spagna. Mulligan perde incredibilmente contro il n. 2 spagnolo Juan Gisbert. Pietrangeli non ce la fa contro Manuel Santana e cede in cinque combattutissimi set. Con la vittoria del doppio Pietrangeli-Mulligan su Manuel Orantes e Jos\u00e9 Luis Arilla, l\u2019Italia torna a sperare ma, anche in questo caso, le scorie accumulate nei precedenti incontri impediscono a Pietrangeli di ben figurare nell\u2019ultima giornata. \u00c8 battuto anche lui da Gisbert in tre set. L\u2019ultimo incontro diventa ininfluente.\nLa stampa addebita la sconfitta al gioco svogliato di Mulligan. Le polemiche investono soprattutto Vasco Valerio, reo di essere stato il principale fautore del suo tesseramento. Il capitano non giocatore \u00e8 cos\u00ec costretto a dimettersi.\nVita extrasportiva.\nOltre all\u2019attivit\u00e0 sportiva, sia agonistica che dirigenziale, Vasco Valerio \u00e8 stato un noto industriale del mondo del cinema.\n\u00c8 morto colpito da un infarto mentre stava giocando a tennis con Andreina Sciandone al Circolo Parioli di Roma."}
{"id": "9219073", "revid": "439868", "url": "https://it.wikipedia.org/wiki?curid=9219073", "title": "Escriva", "text": ""}
{"id": "9219074", "revid": "2039387", "url": "https://it.wikipedia.org/wiki?curid=9219074", "title": "Collegio elettorale di Isola di Capo Rizzuto (Camera dei deputati)", "text": "Il collegio di Isola di Capo Rizzuto fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Calabria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Isola di Capo Rizzuto era uno dei 17 collegi uninominali in cui era suddivisa la Calabria e, come previsto dal D.Lgs. del 20 dicembre 1993 n. 536, era compreso nelle province di Catanzaro e di Crotone e comprendeva i seguenti comuni: Albi, Amato, Andali, Belcastro, Botricello, Carlopoli, Cerva, Cicala, Cotronei, Cropani, Cutro, Fossato Serralta, Gimigliano, Isola di Capo Rizzuto, Magisano, Marcedusa, Marcellinara, Mesoraca, Miglierina, Pentone, Petilia Policastro, Petron\u00e0, Roccabernarda, San Mauro Marchesato, San Pietro Apostolo, Santa Severina, Scandale, Sellia, Sellia Marina, Serrastretta, Sersale, Settingiano, Sorbo San Basile, Taverna, Tiriolo e Zagarise."}
{"id": "9219075", "revid": "6923", "url": "https://it.wikipedia.org/wiki?curid=9219075", "title": "Kawasaki ZRX 1100", "text": "La Kawasaki ZRX 1100 \u00e8 una motocicletta stradale prodotta dalla casa motociclistica giapponese Kawasaki dal 1997 al 2001.\nDescrizione.\nLa ZRX1100 si caratterizzava per avere uno stile \"replica\" che andasse a richiamare il design delle moto di inizio anni '80. In particolare la moto andava a rifarsi a quelle da competizione come la Kawasaki KZ-1000 vincitrici della serie AMA Superbike 1981 e 1982 guidate da Eddie Lawson. Erano disponibili due versioni, una che aveva un cupolino con un faro quadrato e un'altra naked con faro circolare.\nA spingere la moto c'\u00e8 un motore a 4 cilindri in linea a quattro tempi da 1052 cm\u00b3 montato in posizione frontemarcia raffreddato a liquido, con distribuzione a doppio albero a camme in testa e quattro valvole per cilindro per un totale di 16, abbinato ad un cambio manuale a 5 marce. L'alimentazione avviene tramite quattro carburatori Keihin da 36 mm. Il telaio \u00e8 in tubo d'acciaio. La configurazione delle sospensioni \u00e8 costituita all'anteriore da una forcella convenzionale con smorzamento e precarico regolabili, mentre al posteriore da un forcellone."}
{"id": "9219077", "revid": "439868", "url": "https://it.wikipedia.org/wiki?curid=9219077", "title": "Miera (disambigua)", "text": ""}
{"id": "9219099", "revid": "1702319", "url": "https://it.wikipedia.org/wiki?curid=9219099", "title": "Chiesa dei Santi Lorenzo e Stefano (Grosso)", "text": "La chiesa dei Santi Lorenzo e Stefano \u00e8 la parrocchiale di Grosso, in citt\u00e0 metropolitana ed arcidiocesi di Torino; fa parte del distretto pastorale Torino Nord.\nStoria.\nLa prima citazione di una chiesa in paese, dedicata al solo San Lorenzo, risale al 1349 ed \u00e8 contenuta nel decreto con cui il vescovo Tommaso di Savoia stabil\u00ec che alla parrocchia grossese fosse unita quella soppressa di Liramo; questa disposizione divenne effettiva due anni dopo.\nTra i secoli XVI e XVII la chiesa fu interessata da un intervento di rifacimento; nel 1908 si provvide alla realizzazione del deambulatorio e alla realizzazione del pavimento.\nNel 1939 vennero rinnovate le decorazioni dell'interno; negli anni sessanta la pianta della struttura fu ruotata di 180 gradi e nel decennio successivo, in ossequio alle norme postconciliari, si procedette alla costruzione del nuovo altare rivolto verso l'assemblea.\nDescrizione.\nEsterno.\nLa facciata a salienti della chiesa, rivolta ad oriente, \u00e8 composta da un corpo centrale e da due laterali: il primo \u00e8 scandito da due paraste, sorreggenti il timpano triangolare dentellato, e presenta il portale d'ingresso e una finestra, mentre le due altre parti del prospetto sono caratterizzate da due oculi.\nAnnesso alla parrocchiale \u00e8 il campanile a base quadrata, suddiviso in pi\u00f9 ordini da cornici; la cella presenta su ogni lato una bifora e sormontata da un ulteriore registro, a sua volta coronato dalla guglia piramidale.\nInterno.\nL'interno dell'edificio \u00e8 suddiviso da pilastri, sorreggenti archi a tutto sesto, in tre navate, di cui la centrale spartita in tre campate e le laterali in due; al termine dell'aula si sviluppa il presbiterio, sopraelevato di un gradino e collegato al retrostante deambulatorio tramite delle arcate.\nQui sono conservate diverse opere di pregio, tra le quali la pala raffigurante la \"Madonna con Bambino con i Santi Vito, Crescente, Lorenzo e Stefano\", collocata sull'altare maggiore, e la statua con soggetto \"San Ferreolo\"."}
{"id": "9219100", "revid": "439868", "url": "https://it.wikipedia.org/wiki?curid=9219100", "title": "Chiesa dei Santi Lorenzo e Stefano", "text": ""}
{"id": "9219120", "revid": "46291", "url": "https://it.wikipedia.org/wiki?curid=9219120", "title": "Scorzonera aristata", "text": "La scorzonera dorata (Scorzonera aristata ) \u00e8 una specie di pianta angiosperma dicotiledone della famiglia delle Asteraceae.\nEtimologia.\nIl nome del genere (\"Scorzonera\") ha una etimologia incerta; potrebbe derivare da pi\u00f9 radici quali \"scorzon\" in francese antico, \"\"Scorsone\" in italiano e \"escorzonera\"\" in spagnolo, il cui significato \u00e8 \"scorza nera\"; ma anche \"vipera\", forse dall'uso delle sue radici come antidoto al morso dei serpenti. L'epiteto specifico (\"aristata\") significa \"con punta lunga\" in riferimento all'apice delle brattee dell'involucro provvisto di una sporgenza lesiniforme.\nIl binomio scientifico della pianta di questa voce \u00e8 stato proposto dai botanici Louis Fran\u00e7ois Elisabeth Ramond de Carbonni\u00e8re (1753-1827) e Augustin Pyramus de Candolle (1778-1841) nella pubblicazione \"Flore Francaise, ou Descriptions Succinctes de Toutes les Plantes qui Croissent Naturellement en France\" (Fl. Franc. [de Candolle &amp; Lamarck], ed. 3. 4: 922) del 1805.\nDescrizione.\nHabitus. La forma biologica \u00e8 emicriptofita scaposa (H scap), ossia sono piante perenni, con gemme svernanti al livello del suolo e protette dalla lettiera o dalla neve, spesso sono dotate di un asse fiorale eretto e privo di foglie.\nFusto. L'altezza media di queste piante varia da 2 a 3 dm. La parte sotterranea consiste in un rizoma verticale non avvolto da fibre. La parte aerea del fusto \u00e8 eretta, semplice (non ramificata) e senza foglie. Le radici sono secondarie da rizoma; i rizomi non sono fibrosi.\nFoglie. Le foglie sono per lo pi\u00f9 basali e sono disposte in modo alterno. La lamina, con un portamento eretto e poi ripiegato a doccia, ha un contorno lineare con apici acuti; la superficie \u00e8 solcata da 5 nervi paralleli. La base ha una pelosit\u00e0 ragnatelosa caduca. Dimensioni delle foglie cauline: larghezza 5\u00a0mm; lunghezza 2 \u2013 3\u00a0dm.\nInfiorescenza. Le infiorescenze sono generalmente composte da un unico capolino. Il capolino \u00e8 formato da un involucro a forma piriforme composto da brattee (o squame) disposte su parecchie serie all'interno delle quali un ricettacolo fa da base ai fiori tutti ligulati. Le squame si dividono in due tipi: inferiori e superiori. Quelle inferiori hanno una forma lanceolato-acuminata con bordi biancastri e un prolungamento lesiniforme lungo 5 \u2013 10\u00a0mm. Quelle superiori sono pi\u00f9 strette e pi\u00f9 lunghe. Il ricettacolo \u00e8 nudo, ossia privo di pagliette a protezione della base dei fiori. Diametro del capolino: 3 \u2013 4\u00a0cm. Diametro dell'involucro: 1 \u2013 2\u00a0cm. Dimensione delle squame inferiori: larghezza 5,5\u00a0mm; lunghezza 12 \u2013 14\u00a0mm. Dimensione delle squame superiori: lunghezza 20 \u2013 22\u00a0mm.\nFiori. I fiori sono tutti del tipo ligulato (il tipo tubuloso, i fiori del disco, presente nella maggioranza delle Asteraceae, qui \u00e8 assente), sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi e zigomorfi.\nFrutti. I frutti sono degli acheni con pappo di setole piumose. L'achenio, ristretto all'apice e con coste rugoso-tubercolate, \u00e8 lungo 9 \u2013 11\u00a0mm. Il pappo \u00e8 bianco ed \u00e8 lungo 12 \u2013 15\u00a0mm.\nDistribuzione e habitat.\nFitosociologia.\nDal punto di vista fitosociologico alpino la specie di questa scheda appartiene alla seguente comunit\u00e0 vegetale:\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nIl genere di questa voce appartiene alla sottotrib\u00f9 Scorzonerinae della trib\u00f9 Cichorieae (unica trib\u00f9 della sottofamiglia Cichorioideae). In base ai dati filogenetici la sottofamiglia Cichorioideae \u00e8 il terz'ultimo gruppo che si \u00e8 separato dal nucleo delle Asteraceae (gli ultimi due sono Corymbioideae e Asteroideae). La sottotrib\u00f9 Scorzonerinae \u00e8 il secondo clade che si \u00e8 separato dalla trib\u00f9.\nCon gli ultimi studi filogenetici da questo genere sono stati scorporati diverse sezioni (\"Takhtajaniantha\", \"Lipschitzia\", \" Ramaliella\", \"Epilasia\" e altre ancora trasformate in generi autonomi). Da questa operazione \"Scorzonera\" \u00e8 risultato un genere monofiletico con quattro cladi maggiori e poche specie isolate. La specie \"S. aristata\" appartiene al \"Scorzonera s.str. clade\", individuato dai seguenti caratteri: le brattee interne dell'involucro hanno una macchia rosso-scuro; le corolle sono gialle; gli acheni sono privi di carpoforo e di becco; l'epidermide degli acheni \u00e8 papillosa; il pappo \u00e8 persistente. Le altre specie del clade sono: \"S. parviflora\" e \"S. humilis\".\nIl numero cromosomico di \"S. aristata\" \u00e8: 2n = 14.\nSinonimi.\nSono elencati alcuni sinonimi per questa entit\u00e0:\nSpecie simili.\nNell'ambito del gruppo le \"scorzonerine\" sono abbastanza simili tra di loro. Nella flora spontanea italiana possiamo distinguere altre cinque specie simili alla \"Scorzonera aristata\" i cui caratteri pi\u00f9 distintivi sono indicati di seguito:"}
{"id": "9219123", "revid": "1784492", "url": "https://it.wikipedia.org/wiki?curid=9219123", "title": "Marin Ljubi\u010di\u0107 (calciatore 2002)", "text": "Carriera.\nClub.\nCresciuto nel settore giovanile dell', il 21 novembre 2020 fa il suo debutto con l' subentrando al posto di Leon Krekovi\u0107 nel match di 2.HNL perso contro il (1-0). Il 2 marzo 2021 debutta con la prima squadra subentrando al posto di Umut Nayir in occasione dell'ottavo di finale di Coppa di Croazia vinto contro il (0-3). Il 20 marzo seguente arriva anche il suo debutto in campionato dove segna il gol del definitivo 1-0 contro il . Nove giorni dopo firma un contratto che lo lega al club spalatino fino al 2026.\nChiude la stagione inaugurale con la prima squadra con 1 rete ed 1 assist in 8 partite disputate, mentre con la sezione U-19 vince il campionato di categoria da capocannoniere della competizione con ben 25 reti messe a segno.\nIl 22 luglio fa il suo debutto in una competizione UEFA, mette a referto entrambe le reti in occasione del secondo turno di andata dei preliminari di Conference League ai danni del (2-0).\nIl 21 settembre seguente trova la prima rete personale in Coppa di Croazia, su assist di Ivan \u0106alu\u0161i\u0107 segna di testa la rete del definitivo 1-2 in casa del .\nUn mese dopo, sempre in Coppa di Croazia, mette a referto una doppietta in occasione dell'ottavo di finale in casa del (1-5).\nNazionale.\nIl 2 settembre 2021 fa il suo debutto con la Croazia U-21 subentrando al posto di Roko \u0160imi\u0107 nella partita vinta 2-0 ai danni dell'Azerbaigian.\nCinque giorni dopo trova la prima marcatura con i \"Mali Vatreni\" siglando la rete per il definitivo 0-2 in casa della Finlandia."}
{"id": "9219125", "revid": "124423266", "url": "https://it.wikipedia.org/wiki?curid=9219125", "title": "Marco Valsecchi", "text": "Biografia.\nAutodidatta, inizia negli anni '40 a occuparsi d'arte contemporanea in contatto con artisti e gallerie, pubblicando introduzioni a cataloghi di mostre. Ha collaborato come critico d'arte ai quotidiani \"Il Giorno\" e \"il Giornale\" e al settimanale \"Tempo\". Ha fatto parte della giuria della IX Quadriennale nazionale d'arte di Roma, del Premio Spoleto e del Premio Lissone. Parte del suo archivio \u00e8 conservata presso il Centro per gli studi sulla tradizione manoscritta di autori moderni e contemporanei di Pavia."}
{"id": "9219126", "revid": "69794", "url": "https://it.wikipedia.org/wiki?curid=9219126", "title": "Fondazione Luigi Einaudi Onlus", "text": ""}
{"id": "9219128", "revid": "74173", "url": "https://it.wikipedia.org/wiki?curid=9219128", "title": "Albert Vilhelm B\u00f8gh", "text": "Era figlio di un magistrato del proprio distretto, Ole B\u00f8gh (1810\u20131872) e della moglie Anna Dorothea Sagen (1809\u20131850). Era il fratello di Johan B\u00f8gh. Dal lato della famiglia materian era nipote di Lyder Sagen, e da lato paterno era nipote dell'archivista Vilhelm Frimann Christie B\u00f8gh.\nLavor\u00f2 al Christiania Theatre dal 1871 al 1872, al M\u00f8llergatens Teater dal 1872 al 1876 e per il resto della sua carriera al Den Nationale Scene.\nTramite il fratello Johan, era zio dell'avvocato Christen Gran B\u00f8gh."}
{"id": "9219132", "revid": "547034", "url": "https://it.wikipedia.org/wiki?curid=9219132", "title": "Club Joventut de Badalona 1992-1993", "text": "Questa voce raccoglie le informazioni riguardanti il Club Joventut de Badalona nelle competizioni ufficiali della stagione 1992-1993.\nStagione.\nLa stagione 1992-1993 del Club Joventut de Badalona \u00e8 la 37\u00aa nel massimo campionato spagnolo di pallacanestro, la Liga ACB.\nAll'inizio della nuova stagione la Federazione decise di modificare il regolamento riguardo al numero di giocatori stranieri consentiti per ogni squadra che cos\u00ec venne allargato a tre.\nRoster.\n\"Aggiornato al 6 dicembre 2021.\""}
{"id": "9219133", "revid": "1605525", "url": "https://it.wikipedia.org/wiki?curid=9219133", "title": "Edmond Guiraud", "text": "Biografia.\nEdmond Guiraud \u00e8 il figlio unico dello scrittore Paul Guiraud, originario di Saint-Ambroix (Gard) e proprietario del Caf\u00e9 Peloux a N\u00eemes, che fu il fondatore e redattore del settimanale letterario e artistico \"La Chronique mondaine\".\nEntra al Liceo Alphonse Daudet di N\u00eemes nel 1887; in seguito prosegue gli studi al Liceo Enrico IV a Parigi.\nSi \u00e8 sposato tre volte e per anni ha vissuto a Roquedur di cui la madre, Albertine S\u00e9verac, era originaria.\nHa recitato in due film di Jean Gehret, su testi di Andr\u00e9 Chamson.\nJanine Press, la sua ultima moglie, ha offerto al \"Mus\u00e9e C\u00e9venol\" di Le Vigan (Gard) gli archivi del marito per costituire un fondo Edmond Guiraud.\nEdmond Guiraud \u00e8 sepolto al cimitero protestante di N\u00eemes."}
{"id": "9219138", "revid": "69794", "url": "https://it.wikipedia.org/wiki?curid=9219138", "title": "Angelo Piazza (1802)", "text": "Biografia.\nFu Deputato del Regno di Sardegna nella II legislatura, sostituendo Antoine Jacquemoud alle elezioni suppletive nel Collegio di Rapallo. La sua elezione venne caldeggiata dalla Gazzetta del Popolo, che lo present\u00f2 nella propaganda elettorale come \"operaio\"; era in realt\u00e0 direttore di un setificio, figlio di un esperto tessitore e formatosi a Lione."}
{"id": "9219139", "revid": "2133646", "url": "https://it.wikipedia.org/wiki?curid=9219139", "title": "Pallamano Ragusa", "text": "La Pallamano Ragusa, conosciuta come \"Keyjey DNM Ragusa\" per motivi di sponsorizzazione, \u00e8 una societ\u00e0 di pallamano di Ragusa, attualmente militante nel girone C della Serie A2, seconda serie del campionato italiano di pallamano maschile.\nStoria.\nNata nel 2012 sulle ceneri della Pallamano Re\u00f9sia con il nome di Pallamano Crazy Re\u00f9sia, nell'estate del 2020 ha cambiato la propria denominazione in Pallamano Ragusa. Nonostante la giovane et\u00e0, pu\u00f2 vantare una partecipazione alla massima serie nella stagione 2017-2018, frutto di due promozioni consecutive tra il 2016 e il 2017."}
{"id": "9219159", "revid": "69794", "url": "https://it.wikipedia.org/wiki?curid=9219159", "title": "Francesco Piazza (politico)", "text": "Biografia.\nFu Deputato del Regno di Sardegna nella II legislatura, venendo eletto nel Collegio di Monticelli; la sua elezione venne convalidata il 3 febbraio 1849.\nFu inoltre Presidente del consiglio provinciale cremonese."}
{"id": "9219161", "revid": "1745361", "url": "https://it.wikipedia.org/wiki?curid=9219161", "title": "Maratone", "text": "Maratone \u00e8 un personaggio della mitologia greca. Fu un re di Corinto e Sicione.\nGenealogia.\nEra figlio di Epopeo e Antiope, e fratello di Enope. Ebbe due figli, Sicione e Corinto.\nMitologia.\nSecondo il racconto di Pausania, mentre suo padre era re, Maratone fugg\u00ec in Attica. Alla morte del padre, torn\u00f2 nel Peloponneso, e divise il regno tra i due figli. Uno dei due diede il nome alla citt\u00e0 di Corinto, precedentemente chiamata Efira, mentre l'altro fu eponimo della citt\u00e0 di Sicione, precedentemente nota come Egiale."}
{"id": "9219162", "revid": "757396", "url": "https://it.wikipedia.org/wiki?curid=9219162", "title": "Club Baloncesto M\u00e1laga 1992-1993", "text": "Questa voce raccoglie le informazioni riguardanti il Club Baloncesto M\u00e1laga nelle competizioni ufficiali della stagione 1992-1993.\nStagione.\nLa stagione 1992-1993 del Club Baloncesto M\u00e1laga \u00e8 la 1\u00aa nel massimo campionato spagnolo di pallacanestro, la Liga ACB.\nRoster.\n\"Aggiornato al 6 dicembre 2021.\""}
{"id": "9219163", "revid": "347132", "url": "https://it.wikipedia.org/wiki?curid=9219163", "title": "Francesco Piazza", "text": ""}
{"id": "9219173", "revid": "124656463", "url": "https://it.wikipedia.org/wiki?curid=9219173", "title": "Castello di Sizergh", "text": "Il castello di Sizergh (in inglese: \"Sizergh Castle\"), noto un tempo come Sizergh Hall, \u00e8 uno storico edificio in stile elisabettiano, Tudor e georgiano della parrocchia civile inglese di Helsington, nell'area del Lake District National Park, in Cumbria (Inghilterra nord-occidentale), realizzato all'interno della tenuta di Sizergh a partire dal XIV secolo. La residenza fu per oltre 700 anni di propriet\u00e0 della famiglia Strickland.\nL'edificio, gestito dal National Trust, \u00e8 classificato come castello di primo grado.\nStoria.\nLa tenuta di Sizergh era nota anticamente come \"Sigaritherge\", \"Siritherde\", \"Sigrittserh\": il suo nome riflette dell'occupazione scandinava dell'area tra il IX e il X secolo e contiene il prenome Sigarith e il termine \"erg\", che significa \"pastore\" o \"fattoria\".\nTra il 1175 e il 1180 la propriet\u00e0 della tenuta di Sizergh venne concessa da William FitzGilbert, noto anche come William de Lancaster, a Gervase Deincourt. A partire dal 1239 divenne poi di propriet\u00e0 della famiglia Strickland, grazie al matrimonio di una pronipote di Gervaie Deincourt, Elizabeth Deincourt, con Sir William de Strickland.\nA partire dal 1310, venne realizzata all'interno della tenuta una residenza, nota come Sizergh Hall, per volere di un discendente di William de Strickland, Walter de Strictland. La costruzione dell'edificio, al quale nel 1343 venne aggiunta una torre a quattro piani, dur\u00f2 circa 50 anni.\nUlteriori modifiche all'edificio furono poi apportate nella seconda met\u00e0 del XV secolo per volere di Sir Thomas Strickland.\nAl termine della guerra civile inglese, la tenuta di Sizergh rimase di propriet\u00e0 della famiglia famiglia Strickland, che non sub\u00ec la confisca da parte dello Stato nonostante nel conflitto avesse sostenuto la causa delle truppe reali.\nIn seguito, tra il 1670 e il 1770 furono apportate ulteriori modifiche alla residenza, in particolare alla torre a quattro piani eretta nel 1343. e alla sala d'ingresso, che nel 1770 fu modificata in stile georgiano.\nNel corso del XIX secolo, la famiglia Strickland, oberata dai debiti, si vide costretta a cedere un'intera stanza del castello di Sizergh al Victoria and Albert Museum di Londra, che la acquist\u00f2 per la cifra di 1.000 sterline. \nIn seguito, nel 1950, il castello e la tenuta di Sizergh furono acquisiti del National Trust.\nArchitettura.\nEsterni.\nLa torre del castello \u00e8 decorata con finestre a forma di trifoglio.\nIl castello \u00e8 circondato da vari giardini, tra cui spicca il pi\u00f9 grande giardino in arenaria gestito dal National Trust. Nei giardini, vivono alcune specie di farfalle.\nInterni.\nTra le sale degne di nota, figurano la Inlaid Chamber, decorata con pannelli in pioppo e quercia che creano un effetto tridimensionale, e la sala da pranzo, in cui sono raccolti dei cimeli che ricordano l'esilio a Parigi della famiglia Strickland durante l'insurrezione giacobita."}
{"id": "9219182", "revid": "736476", "url": "https://it.wikipedia.org/wiki?curid=9219182", "title": "Sizergh Castle", "text": ""}
{"id": "9219183", "revid": "1463849", "url": "https://it.wikipedia.org/wiki?curid=9219183", "title": "Calcolatore elettronico di statistica (Universit\u00e0 di Padova)", "text": ""}
{"id": "9219184", "revid": "8660", "url": "https://it.wikipedia.org/wiki?curid=9219184", "title": "BeNeLux Big Five Division 1999", "text": "La BeNeLux Big Five Division 1999 \u00e8 stato un campionato di football americano. Era prevista la partecipazione di una squadra della NAFF, che per\u00f2 non ha giocato.\nStagione regolare.\nClassifica.\nLa classifica della regular season \u00e8 la seguente:"}
{"id": "9219187", "revid": "1310927", "url": "https://it.wikipedia.org/wiki?curid=9219187", "title": "Juanma Torres", "text": "Carriera.\nCresciuto nelle giovanili del , nei primi anni si alterna a giocare con varie squadre tra la Segunda Divisi\u00f3n B e la Tercera Divisi\u00f3n, rispettivamente la terza e la quarta divisione del campionato spagnolo. Dal luglio al dicembre 2013 ha militato nelle file degli islandesi del , nella massima serie locale. Dopo essere tornato a giocare in Spagna con squadre minori, nel 2017 si \u00e8 trasferito agli andorrani dell', club con cui ha anche esordito nelle coppe europee.\nStatistiche.\nPresenze e reti nei club.\n\"Statistiche aggiornate al 6 dicembre 2021.\""}
{"id": "9219188", "revid": "392684", "url": "https://it.wikipedia.org/wiki?curid=9219188", "title": "Allegretto Allegretti", "text": "Biografia.\nFu figlio di Nanni di Tomm\u00e8, noto per aver composto il pi\u00f9 completo dei diari senesi del quattrocento. \nNel 1482-83 fece parte del consiglio generale del Comune. Successivamente fu prima podest\u00e0 e poi commissario ai Bagni di Petriolo. \nNel 1496 provvide al ripristino dei collegamenti stradali tra Siena ed Asciano. \nEbbe due figli Girolamo e Pier Antonio. "}
{"id": "9219207", "revid": "1647404", "url": "https://it.wikipedia.org/wiki?curid=9219207", "title": "I Hate U", "text": "I Hate U \u00e8 un singolo della cantautrice statunitense SZA, pubblicato l'11 gennaio 2022 come terzo estratto dal secondo album in studio di prossima pubblicazione.\nPubblicazione.\nIl brano era stato precedente reso disponibile in esclusiva sulla piattaforma SoundCloud nel mese di agosto 2021 insieme ad altre due tracce inedite, \"Joni\" e \"Nightbird\". Vista la popolarit\u00e0 acquisita su TikTok, \u00e8 stato pubblicato sulle piattaforme di musica streaming e digitale il 3 dicembre successivo."}
{"id": "9219210", "revid": "1442080", "url": "https://it.wikipedia.org/wiki?curid=9219210", "title": "Kadda Sheekoff", "text": "Primi anni di vita.\n\u00c8 cresciuto a Brooklyn, New York, dove ha trascorso la sua infanzia e successivamente gli studi secondari alla Brooklyn International High School.\nCarriera.\nKadda Sheekoff ha fatto il suo debutto nel film del 2020 All My Life (film 2020) come l'artista del matrimonio.\nNel 2020, Kadda Sheekoff ha iniziato a servire come ambasciatore per Popl"}
{"id": "9219215", "revid": "2016868", "url": "https://it.wikipedia.org/wiki?curid=9219215", "title": "Kenny Lattimore", "text": "Legato a varie etichette discografiche nella prima parte della sua carriera e attivo come artista indipendente successivamente, Lattimore ha pubblicato 10 album in studio, molti dei quali sono riusciti a piazzarsi nella Billboard 200. Ha inoltre vinto un NAACP Image Award nel 1996 e ottenuto una nomination ai Grammy Award nel 1997.\nBiografia.\nNel 1988 Lattimore viene selezionato in qualit\u00e0 di frontman per un gruppo musicale R&amp;B chiamato Mannequin, il quale pubblica un album eponimo via Epic Records nell'anno successivo. Lattimore decide tuttavia molto presto di lasciare il gruppo per perseguire una carriera da solista; non ci saranno altre pubblicazioni discografiche da parte del gruppo in seguito alla sua dipartita. L'artista firma dunque un contratto discografico con la Columbia Records, tramite la quale pubblica il suo album d'esordio eponimo nel 1996. L'album raggiunge la posizione 92 nella Billboard 200 e uno dei singoli estratti, \"For You\", ottiene una nomination ai Grammy Award nella categoria \"Best Male R&amp;B Vocal Performance\" e si posiziona alla numero 33 nella Billboard Hot 100. Acclamato dalla critica, l'album gli permette di vincere il premio di miglior nuovo artista ai NAACP Image Award.\nNel 1998 pubblica il suo secondo album da solista \"From the Soul of Man\", album che raggiunge la posizione 71 nella Billboard 200. Conclusa l'esperienza lavorativa con la Columbia, Lettimore firma un contratto con la Arista Records e pubblica il suo terzo album \"Weekend\", il quale raggiunge la posizione 63 nella Billboard 200. Negli anni successivi collabora con l'allora moglie Chant\u00e9 Moore in due album collaborativi: \"Things That Lovers Do\" e \"Uncovered/Covered\", pubblicati rispettivamente nel 2003 via Arista e nel 2006 via LaFace Records e Verve Records. I due album si piazzano rispettivamente alla numero 31 e alla posizione 95 della Billboard 200. Riprende la sua carriera da solista nel 2008, anno in cui pubblica l'album \"Timeless\" via Verve, raggiungendo la posizione 54 della classifica statunitense.\nIn seguito a una pausa, nel 2012 fonda la sua etichetta discografica SincereSoul Records, con cui pubblica nel 2015 il suo primo album da artista indipendente \"Anatomy of a Love Song,\" con cui raggiunge la posizione numero 177 della Billboard 200. Seguono l'album natalizio \"A Kenny Lattimore Christmas\", pubblicato nel 2016, e \"Vulnerable\", pubblicato nel 2017. Nel 2021 pubblica il suo decimo album \"Here to Stay\".\nVita privata.\nLattimore ha sposato la cantante Chant\u00e9 Moore nel gennaio 2002. La coppia ha dato alla luce un figlio, Kenny Lattimore Jr, l'anno successivo. Nel 2011 i due hanno divorziato; Lattimore si \u00e8 successivamente risposato con la giudice Faith Jenkins. In seguito al secondo matrimonio, Lattimore ha dichiarato per la prima volta di aver subito delle molestie sessuali da bambino."}
{"id": "9219216", "revid": "2039387", "url": "https://it.wikipedia.org/wiki?curid=9219216", "title": "Collegio elettorale di Crotone (Camera dei deputati)", "text": "Il collegio di Crotone fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Calabria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Crotone era uno dei 17 collegi uninominali in cui era suddivisa la Calabria e, come previsto dal D.Lgs. del 20 dicembre 1993 n. 536, era interamente compreso nella provincia di Crotone e comprendeva i seguenti comuni: Belvedere di Spinello, Caccuri, Carfizzi, Casabona, Castelsilano, Cerenzia, Cir\u00f2, Cir\u00f2 Marina, Crotone, Crucoli, Melissa, Pallagorio, Rocca di Neto, San Nicola dell'Alto, Savelli, Strongoli, Umbriatico e Verzino."}
{"id": "9219218", "revid": "1868193", "url": "https://it.wikipedia.org/wiki?curid=9219218", "title": "Margarete Schramb\u00f6ck", "text": "Biografia.\nSchramb\u00f6ck \u00e8 nata nel 1970 a St. Johann in Tirol. Ha frequentato il ginnasio a St. Johann, diplomandosi nel 1989.\nSi \u00e8 quindi laureata in Scienze sociali ed economiche presso l'Universit\u00e0 di Economia e Commercio di Vienna nel 1994, con una tesi sul mercato internazionale dei diamanti. Ha conseguito il dottorato in scienze sociali ed economiche presso la stessa universit\u00e0 nel 1997 con una tesi sul futuro della consulenza aziendale, quindi ha ottenuto un MBA nel 1999 all'Universit\u00e0 di Lione.\nCarriera nel settore privato.\nA partire dal 1995, Schramb\u00f6ck ha lavorato per Alcatel a vario titolo. Dal 1995 al 1997 \u00e8 stata revisore dei conti per l'Europa Centrale e Orientale. Nel 1997 ha ricoperto il ruolo di Head of Asset Management dell'azienda e dal 1999 di Service Director per l'Austria. Nel 2000 \u00e8 diventata direttore esecutivo fondatore di NextIraOne Austria. Dal 2008 al 2011 \u00e8 stata anche responsabile di NextIraOne Germany. Quando la societ\u00e0 \u00e8 stata rilevata da Dimension Data nel 2014, Schramb\u00f6ck \u00e8 rimasta come amministratore delegato di Dimension Data Austria.\nA partire dal 1\u00b0 maggio 2016, Schramb\u00f6ck \u00e8 diventata il capo di A1 Telekom Austria, uno dei maggiori fornitori di telecomunicazioni del paese, prendendo il sopravvento su Alejandro Plater e il suo successore ad interim, Hannes Ametsreiter. Il suo mandato era originariamente destinato a durare cinque anni. Il 17 ottobre 2017 \u2013 appena due giorni dopo le elezioni legislative austriache del 2017 \u2013 A1 ha confermato che Schramb\u00f6ck era stata licenziata. Marcus Grausam, il CTO, assunse le sue responsabilit\u00e0 ad interim. \nCarriera politica.\nSebbene all'epoca non fosse membro di alcun partito politico, Schramb\u00f6ck era molto vicina a Johanna Mikl-Leitner, ex ministro degli interni del Partito popolare. Schramb\u00f6ck fu scelta come potenziale ministro quasi immediatamente e si un\u00ec al Partito Popolare poche settimane dopo il suo licenziamento. \nQuando il cancelliere Sebastian Kurz e il suo gabinetto si sono insediati il 18 dicembre 2017, Schramb\u00f6ck \u00e8 diventata il nuovo ministro della scienza, della ricerca e dell'economia. Lo stesso giorno, Schramb\u00f6ck annunci\u00f2 che si sarebbe unita al presidio del partito tirolese. A seguito di un rimescolamento delle responsabilit\u00e0 ministeriali \u2013 una mossa regolarmente fatta dai nuovi leader della maggioranza parlamentare \u2013 Schramb\u00f6ck \u00e8 stata nominata ministro degli affari digitali ed economici l'8 gennaio 2018.\nOltre al suo ruolo a livello nazionale, Schramb\u00f6ck \u00e8 stata presidente della riunione dei ministri degli affari europei del PPE, che riunisce i ministri del PPE di centro-destra prima delle riunioni del Consiglio dell'Unione europea. \nVita privata.\nSchramb\u00f6ck vive con il partner a Sankt Andr\u00e4-W\u00f6rdern, una citt\u00e0 vicino a Vienna nella Bassa Austria."}
{"id": "9219222", "revid": "260676", "url": "https://it.wikipedia.org/wiki?curid=9219222", "title": "Josep Bartol\u00ed", "text": "Ha combattuto nella guerra civile spagnola e ha pubblicato una raccolta di disegni sul periodo che ha passato come rifugiato nei campi di concentramento francesi. Nel 2020 viene distribuito \"Josep\", un film d'animazione cinematografico diretto dal fumettista francese Aurel, che descrive la vita nei campi di concentramento di Josep Bartol\u00ed.\nBiografia.\nNel 1936 Bartol\u00ed, catalano e attivo sindacalista, contribu\u00ec a fondare il sindacato dei disegnatori, affiliato alla Unione Generale dei Lavoratori. In seguito, durante la guerra civile spagnola, divenne commissario politico del Partito Operaio di Unificazione Marxista, e pi\u00f9 tardi prese parte allo scontro armato nell'Aragona, in un'unit\u00e0 del Partito Comunista Catalano. Nel febbraio del 1939, poco prima della fine della guerra, si rifugi\u00f2 nel sud della Francia, dove per circa due anni rimase recluso transitando per sette diversi campi di concentramento, compreso quello di Bram, dal quale riusc\u00ec infine a fuggire. Raggiunse quindi Parigi, dove lavor\u00f2 come costumista e scenografo. In seguito venne arrestato dalla Gestapo vicino a Vichy, ma riusc\u00ec nuovamente a fuggire saltando dal treno che avrebbe dovuto trasferirlo al campo di concentramento di Dachau. Da Marsiglia s'imbarc\u00f2 per Tunisi, e da l\u00ec raggiunse prima Orano e poi Casablanca, da dove infine ripar\u00f2 in Messico nel 1943.\nMentre era in Messico, nel 1944, pubblic\u00f2 la sua prima raccolta di disegni sulla vita nei campi francesi. A Citt\u00e0 del Messico si riun\u00ec ai circa rifugiati spagnoli, e partecip\u00f2 attivamente alla scena artistica locale, diventando amico di Diego Rivera e intrecciando un'intensa relazione sentimentale con Frida Kahlo. Nel 1946 si trasfer\u00ec a New York, dove lavor\u00f2 come sceneggiatore, artista e scrittore, collaborando con l\"'Holiday magazine\" e il supplemento \"The Reporter\" del \"The Saturday Evening Post\". Lavor\u00f2 come scenografo per film storici di Hollywood, fino a quando non fin\u00ec nelle liste nere del maccartismo. \nNon torn\u00f2 in Spagna fino a dopo la morte di Franco, nel 1977. Mor\u00ec a New York nel 1995, lasciando la moglie Bernice Bromberg, che aveva conosciuto nel 1958."}
{"id": "9219230", "revid": "466539", "url": "https://it.wikipedia.org/wiki?curid=9219230", "title": "Fabbricanti di Angeli di Nagyr\u00e9v", "text": ""}
{"id": "9219233", "revid": "2128848", "url": "https://it.wikipedia.org/wiki?curid=9219233", "title": "Giacomo Orsini", "text": "Biografia.\nNacque a Roma intorno al 1340.\nPapa Gregorio XI lo elev\u00f2 al rango di cardinale nel concistoro del 30 maggio 1371.\nMor\u00ec il 13 agosto 1379 ad Vicovaro."}
{"id": "9219260", "revid": "6923", "url": "https://it.wikipedia.org/wiki?curid=9219260", "title": "Campi Elisi (Trieste)", "text": "Campi Elisi \u00e8 un quartiere di Trieste posto tra il porto di Trieste, Chiarbola, San Giacomo, San Vito e Sant'Andrea.\nStoria.\nIl quartiere si \u00e8 sviluppato negli anni 50 del ventesimo secolo, con la costruzione delle case popolari dell'ICAM (Istituto comunale abitazioni minime, ora diventato ATER) per ospitare i profughi provenienti dall'Istria e la Dalmazia, in seguito ai conflitti bellici nella Jugoslavia di Tito. La zona nella quale venero costruite le case popolari \u00e8 quella posta tra i binari della ferrovia Trieste-Aquilinia e San Vito."}
{"id": "9219263", "revid": "986213", "url": "https://it.wikipedia.org/wiki?curid=9219263", "title": "Jean de La Tour", "text": "Biografia.\nNacque in Alvernia, probabilmente tra il 1325 ed il 1328.\nPapa Gregorio XI lo elev\u00f2 al rango di cardinale nel concistoro del 30 maggio 1371.\nMor\u00ec il 15 aprile 1374 ad Avignone."}
{"id": "9219268", "revid": "2014155", "url": "https://it.wikipedia.org/wiki?curid=9219268", "title": "Jurij Dmitriyevitch", "text": ""}
{"id": "9219273", "revid": "1442080", "url": "https://it.wikipedia.org/wiki?curid=9219273", "title": "500 Miglia touring", "text": "La 500 Miglia Touring \u00e8 una manifestazione non competitiva di auto d'epoca e supercar nata nel 1999. Il nome deriva dal chilometraggio dell'evento che si aggira dai 500\u00a0km (da cui deriva il nome) ai 900\u00a0km percorsi. \nSvolta nel giro di un weekend lungo con la partenza/arrivo a Brescia centro, si attraversano alcune delle seguenti regioni: \"Lombardia, Veneto, Trentino-Alto Adige, Emilia-Romagna, Toscana, Liguria e Piemonte.\" Sempre con lo stesso inizio: Brescia centro, precisamente Piazza Della Vittoria, per poi seguire varie tappe che vengono cambiate a seconda di edizione. Tutti i veicoli d'epoca partecipanti hanno immatricolazione prima del 1976 eccetto per le supercar."}
{"id": "9219275", "revid": "33751", "url": "https://it.wikipedia.org/wiki?curid=9219275", "title": "Disastro dello Stadio Karaiskak\u012bs", "text": ""}
{"id": "9219277", "revid": "2196166", "url": "https://it.wikipedia.org/wiki?curid=9219277", "title": "Carnano", "text": ""}
{"id": "9219279", "revid": "547034", "url": "https://it.wikipedia.org/wiki?curid=9219279", "title": "Valencia Basket Club 1992-1993", "text": "Questa voce raccoglie le informazioni riguardanti il Valencia Basket Club nelle competizioni ufficiali della stagione 1992-1993.\nStagione.\nLa stagione 1992-1993 del Valencia Basket Club \u00e8 la 5\u00aa nel massimo campionato spagnolo di pallacanestro, la Liga ACB.\nAll'inizio della nuova stagione la Federazione decise di modificare il regolamento riguardo al numero di giocatori stranieri consentiti per ogni squadra che cos\u00ec venne allargato a tre.\nRoster.\n\"Aggiornato al 6 dicembre 2021.\""}
{"id": "9219281", "revid": "37401", "url": "https://it.wikipedia.org/wiki?curid=9219281", "title": "Greg Holmes", "text": ""}
{"id": "9219283", "revid": "2196166", "url": "https://it.wikipedia.org/wiki?curid=9219283", "title": "Laguscello", "text": ""}
{"id": "9219286", "revid": "2196166", "url": "https://it.wikipedia.org/wiki?curid=9219286", "title": "Umbriano", "text": ""}
{"id": "9219288", "revid": "599013", "url": "https://it.wikipedia.org/wiki?curid=9219288", "title": "Juho Pirttijoki", "text": "Carriera.\nClub.\nHa giocato nella massima serie finlandese e in quella svedese.\nNazionale.\nL'11 gennaio 2018 ha esordito con la nazionale finlandese giocando l'amichevole vinta 1-2 contro la ."}
{"id": "9219290", "revid": "324090", "url": "https://it.wikipedia.org/wiki?curid=9219290", "title": "Teatro Stabile d'Innovazione Galleria Toledo", "text": "Il teatro Galleria Toledo \u00e8 un teatro stabile d'innovazione sito a Napoli, nei Quartieri Spagnoli.\nStoria.\nFu fondato da Laura Angiulli e Rosario Squillace , gi\u00e0 fondatori dal 1986 della Cooperativa Teatro Galleria Toledo e attivi nell'ambiente teatrale napoletano. I due individuarono una sala cinematografica in disuso , l'ex cinema Cristallo, che il Comune di Napoli aveva acquisito negli anni '70 e trasformato in deposito della nettezza urbana. L'immobile fu acquistato per 238 milioni di lire, anche grazie ad una legge ministeriale che finanziava il recupero di sale storiche. I lavori di ristrutturazione ebbero luogo dal 1987 al 1991, e trasformarono il fatiscente cinema in un moderno teatro da 300 posti. Il nome fu scelto come richiamo all\u2019arte (Galleria) e al luogo di incontro e come omaggio al quartiere nel quale sorge (Toledo). \nNel film del 2021 \u00c8 stata la mano di Dio del regista Paolo Sorrentino il protagonista Fabietto, interpretato da Filippo Scotti, assiste ad uno spettacolo teatrale al teatro. \nL'inaugurazione.\nIl 21 aprile del 1991 vi fu l'inaugurazione della sala e venne proiettato il film Le cinque rose di Jennifer di Tomaso Sherman ispirato all\u2019 omonimo testo teatrale di Annibale Ruccello.\nNei giorni successivi all'apertura andarono in scena gli spettacoli \"Riccardo III\" di Mario Martone, \"Zingari\" di Toni Servillo e \"Dritto all\u2019Inferno\" di Antonio Neiwiller.\nIn breve tempo la sala divenne un punto di riferimento per il teatro di ricerca, allargando la sua attivit\u00e0 anche al cinema e alla musica.\nGli artisti.\nTra le compagnie teatrali e gli artisti che sono passati sul palco del teatro troviamo Living Theatre, Odin Teatret, Soc\u00ecetas Raffaello Sanzio, Peter Brook, Alejandro Jodorowsky, Motus , Enzo Moscato, Toni Servillo, Mario Martone, Antonio Capuano, Licia Maglietta, Renato Carpentieri, Andrea Renzi, Sabina Guzzanti, Anna Bonaiuto, Remondi &amp; Caporossi, Alfonso Santagata, claudio Morganti, Ascanio Celestini, Marco Baliani, Danio Manfredini, Teresa Saponangelo, Carla Tat\u00f2, Dacia Maraini, Pier Paolo Sepe, Arturo Cirillo, Sonia Bergamasco, Fabrizio Gifuni, Sandro Lombardi, Sergio Bruni, Peppe Barra, Pietra Montecorvino, Marcello Colasurdo, Gianmaria Testa."}
{"id": "9219292", "revid": "962319", "url": "https://it.wikipedia.org/wiki?curid=9219292", "title": "Woodhaven (Queens)", "text": "Woodhaven \u00e8 un quartiere del Queens, uno dei cinque distretti di New York. I confini del quartiere sono il parco Forest a nord, Richmond Hill a est, Ozone Park a sud e Cypress Hills a ovest.\nWoodhaven \u00e8 parte del Queens Community District 9 e il suo ZIP code \u00e8 11421.\nDemografia.\nSecondo i dati del censimento del 2010 la popolazione di Woodhaven era di abitanti, in aumento del 4,7% rispetto ai del 2000. La composizione etnica del quartiere era: 17,4% () asioamericani, 17,3% () bianchi americani, 6,1% () afroamericani, 0,4% (250) nativi americani, 0,0% (23) nativi delle isole del Pacifico, 2,4% () altre etnie e 2,8% () multietinici. Gli ispanici e latinos di qualsiasi etnia erano il 53,5% ().\nTrasporti.\nIl quartiere \u00e8 servito dalla metropolitana di New York attraverso le stazioni di Woodhaven Boulevard, 85th Street-Forest Parkway e 75th Street-Elderts Lane della linea BMT Jamaica, dove fermano i treni delle linee J e Z."}
{"id": "9219305", "revid": "1442080", "url": "https://it.wikipedia.org/wiki?curid=9219305", "title": "Pasiade", "text": "Biografia.\nPasiade fu un ceramista attico attivo verso la fine del IV secolo a. C. \nPasiade \u00e8 noto per la realizzazione di tre alabastri, ossia vasi utilizzati per profumi o unguenti formati da un collo breve e un corpo a forma cilindrica.\nI tre alabastri sono conservati uno al Museo del Louvre parigino, uno al British Museum londinese e uno nel Museo archeologico nazionale di Atene.\nLa preziosa e stilizzata decorazione colorata su fondo bianco, fu eseguita da un maestro del gruppo del Pittore di Evergide.\nPariade esegu\u00ec infine la decorazione di una l\u00e9kythos ritrovata sull'Acropoli."}
{"id": "9219307", "revid": "2039387", "url": "https://it.wikipedia.org/wiki?curid=9219307", "title": "Collegio elettorale di Vibo Valentia (Camera dei deputati)", "text": "Il collegio di Vibo Valentia fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Calabria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Vibo Valentia era uno dei 17 collegi uninominali in cui era suddivisa la Calabria e, come previsto dal D.Lgs. del 20 dicembre 1993 n. 536, era interamente compreso nella provincia di Vibo Valentia e comprendeva i seguenti comuni: Acquaro, Briatico, Cessaniti, Dinami, Drapia, Filandari, Francica, Ionadi, Joppolo, Limbadi, Maierato, Mileto, Nicotera, Parghelia, Pizzo, Ricadi, Rombiolo, San Calogero, San Costantino Calabro, San Gregorio d'Ippona, Sant'Onofrio, Spilinga, Stefanaconi, Tropea, Vibo Valentia, Zaccanopoli, Zambrone e Zungri."}
{"id": "9219313", "revid": "61051", "url": "https://it.wikipedia.org/wiki?curid=9219313", "title": "Cecilie Fl\u00f8e", "text": "Carriera.\nClub.\nFl\u00f8e inizia la carriera giovanissima, vestendo la maglia delle giovanili dell'Errits\u00f8 GIF, societ\u00e0 della citt\u00e0 natia, tra il 2006 e il 2013, trasferendosi poi al MG&amp;BK dove rimane tre stagioni, all'Efterskolen ved Nyborg per la stagione 2016-2017 e firmando poi per l' dalla stagione 2018-2019. Aggregata alla prima squadra che disputa la 1. division, secondo livello del campionato danese di calcio femminile, disputa la prima parte del campionato 2019-2020, trasferendosi al dal gennaio 2020, firmando un contratto di un anno e mezzo.\nNell'estate 2021 si trasferisce alle neocampionesse in carica del avendo cos\u00ec l\u2019opportunit\u00e0 di debuttare in UEFA Women's Champions League. A disposizione del tecnico S\u00f8ren Randa-Boldt, ex commissario tecnico delle nazionali femminili danesi, sia giovanili che quella maggiore, debutta in campionato con la nuova maglia alla 1\u00aa giornata di campionato, nella vittoria per 3-1 con il , andando a rete per la prima volta il 12 settembre 2021, alla 6\u00aa giornata, siglando la rete della vittoria sul . Nel frattempo si era gi\u00e0 messa in luce in Champions, aprendo al 53' le marcature nella vittoria per 2-0 sulle ceche dello nella gara d'andata.\nNazionale.\nFl\u00f8e inizia a essere convocata dalla Federcalcio danese nel 2019, chiamata a vestire la maglia della formazione Under-19 dal tecnico S\u00f8ren Randa-Boldt in occasione della doppia amichevole del 28 e 31 agosto con l', marcando poi due presenze nella prima fase di qualificazione all'Europeo di Georgia 2020 e infine giocando tre incontri nel Torneo di La Manga nel marzo 2020 dove segna la sua prima rete, alle pari et\u00e0 dell'Inghilterra nell'ultimo incontro del torneo perso 2-1.\nPer la prima convocazione in nazionale maggiore deve attendere oltre un anno, quando il commissario tecnico Lars S\u00f8ndergaard la inserisce in rosa con la squadra che il 21 ottobre 2021 affronta, battendola per 8-0 nel gruppo E delle qualificazioni della zona UEFA al Mondiale di Australia e Nuova Zelanda 2023, la , ma esordendo cinque giorni pi\u00f9 tardi nella vittoria per 5-1 con il rilevando Sofie Junge Pedersen al 76'."}
{"id": "9219319", "revid": "599013", "url": "https://it.wikipedia.org/wiki?curid=9219319", "title": "Val (calciatore)", "text": "Carriera.\nCresciuto nel settore giovanile dell', debutta in prima squadra il 24 febbraio 2017 in occasione dell'incontro di Liga Sul-Minas-Rio vinto 3-1 contro il .\nStatistiche.\n\"Statistiche aggiornate al 4 dicembre 2021\"."}
{"id": "9219320", "revid": "458786", "url": "https://it.wikipedia.org/wiki?curid=9219320", "title": "Valdemir de Oliveira Soares", "text": ""}
{"id": "9219322", "revid": "2039387", "url": "https://it.wikipedia.org/wiki?curid=9219322", "title": "Collegio elettorale di Soverato (Camera dei deputati)", "text": "Il collegio di Soverato fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Calabria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Soverato era uno dei 17 collegi uninominali in cui era suddivisa la Calabria e, come previsto dal D.Lgs. del 20 dicembre 1993 n. 536, era compreso nelle province di Catanzaro e di Vibo Valentia e comprendeva i seguenti comuni: Arena, Argusto, Badolato, Brognaturo, Capistrano, Cardinale, Cenadi, Centrache, Chiaravalle Centrale, Das\u00e0, Davoli, Fabrizia, Filadelfia, Filogaso, Francavilla Angitola, Gagliato, Gasperina, Gerocarne, Guardavalle, Isca sullo Ionio, Mongiana, Montauro, Montepaone, Monterosso Calabro, Olivadi, Palermiti, Petrizzi, Pizzoni, Polia, San Nicola da Crissa, San Sostene, Santa Caterina dello Ionio, Sant'Andrea Apostolo dello Ionio, San Vito sullo Ionio, Satriano, Serra San Bruno, Simbario, Sorianello, Soriano Calabro, Soverato, Spadola, Torre di Ruggiero, Vallefiorita, Vallelonga e Vazzano."}
{"id": "9219324", "revid": "6923", "url": "https://it.wikipedia.org/wiki?curid=9219324", "title": "Via Iuliu Maniu", "text": "Iuliu Maniu \u00e8 una via centrale della citt\u00e0 rumena di Cluj-Napoca, che collega le piazze Avram Iancu e Unirii. Intitolata al politico rumeno Iuliu Maniu, la via corre parallela ai viali Eroilor e via 21 Decembrie 1989. La parte ovest della strada - tra Piazza Unirii e Via Bolyai - \u00e8 stata costruita nel corso dell'800, simmetricamente, in stile eclettico, secondo la tendenza urbanistica di Haussmann. Questa via \u00e8 chiamata comunemente \"strada oglind\u0103\" (la strada dello specchio)."}
{"id": "9219328", "revid": "124542313", "url": "https://it.wikipedia.org/wiki?curid=9219328", "title": "Ry\u014d Hirakawa", "text": "Carriera.\nKart e primi anni in monoposto.\nNato a Kure, Hiroshima, Hirakawa inizia la sua carriera agonistica in karting all'et\u00e0 di undici anni, ha corso in vari campionati locali, passando alla categoria KF2 nel 2009, finendo 32 \u00b0 nel campionato Asia-Pacifico. Nel 2010 il nipponico passa in monoposto, correndo nella Formula Challenge Japan e nella Formula BMW. Nel 2012 passa alla F3 giapponese con il team RSS. Hirakawa domina la prima met\u00e0 del campionato, conquistando sette vittorie e vincendo il titolo di campionato con esso. Durante la stagione partecipa anche nel Gran Premio di Macao. \nSuper Formula.\nHirakawa debutta a 19 anni nel Campionato Super Formula nel 2013 con il team Kygnus Sunoco Team LeMans. Durante l'intera stagione dimostra di essere molto veloce, sfora il podio in due occasioni e chiude 11\u00b0 in classifica. L'anno successivo il giovane pilota giapponese viene confermato dal team. Conquista il suo primo podio nella serie, arrivando secondo sul Circuito del Fuji e chiude ottavo in classifica.\nNel 2015, rimane con il Team LeMans per il terzo anno consecutivo, come compagno di squadra arriva Kamui Kobayashi ex pilota di Formula 1. Hirakawa non riesce a raggiungere di nuovo il podio, chiude ancora ottavo in classifica e decide di lasciare la serie per concertarsi sul Super GT e European Le Mans Series.\nHirakawa torna in Super Formula nel 2018 con il Team Impul al posto di Jann Mardenborough. Con il nuovo team corre fino il 2021 conquistando due vittorie e sfiora il titolo nella stagione 2020 arrivando secondo a soli due punti dal campione Naoki Yamamoto.\nSuper GT.\nHirakawa esordisce in Super GT G500 nel 2014 con Lexus Team Petronas TOM's, sostituendo Kazuki Nakajima impegnato nel Campionato mondiale endurance per due gare della stagione. Nel 2015 diventa pilota a tempo pieno nel Team Petronas TOM's, guidando al fianco di Andrea Caldarelli. I duo riesce a vince due gare, una a Okayama e altra sul Circuito di Motegi concludendo sesti in campionato. Nel 2017 Hirakawa viene affiancato da Nick Cassidy. Vincono subito alla prima vittoria sempre a Okayama, ritornano alla vittoria alla penultima gara a Buriram e grazie il secondo posto a Motegi il duo si laureano campioni. Nel 2018 e 2019 il pilota giapponese continua a correre con il team TOM's al volante di una Lexus LC 500, raggiungendo due secondi posti finali. Dal 2020 passa dalla Lexus alla Toyota, guidando la Toyota GR Supra.\nWEC.\nNel dicembre 2021 viene scelto dal team Toyota Gazoo Racing per correre nella stagione 2022 del Campionato del mondo endurance, insieme a S\u00e9bastien Buemi e Brendon Hartley.\nRisultati.\nRiassunto della carriera.\n\u2020\u00a0\u2013 Hirakawa \u00e8 un pilota ospite, non idoneo ai punti.&lt;br&gt;"}
{"id": "9219330", "revid": "945903", "url": "https://it.wikipedia.org/wiki?curid=9219330", "title": "Harvest of Hits", "text": "Harvest of Hits fu pubblicato dalla casa discografica Capitol Records nel 1950, a nome \"Nat King Cole and His Trio\", sia in un cofanetto con 3 dischi da 45 giri e sia su LP da 10 pollici in vinile. \nMusicisti.\nStraighten Up and Fly Right / Gee Baby, Ain't I Good to You\nYou Call It Madness (But I Call It Love)\n(Get Your Kicks On) Route 66\nLush Life\nKee-Mo Ky-Mo (The Magic Song)\nThe Frim Fram Sauce\nNature Boy"}
{"id": "9219332", "revid": "69794", "url": "https://it.wikipedia.org/wiki?curid=9219332", "title": "Luigi Baino", "text": "Biografia.\nFu Deputato del Regno di Sardegna per sei legislature, e successivamente ricopr\u00ec la carica di Deputato del Regno d'Italia per tre legislature."}
{"id": "9219338", "revid": "69794", "url": "https://it.wikipedia.org/wiki?curid=9219338", "title": "Collegio elettorale di Moutiers (Regno di Sardegna)", "text": ""}
{"id": "9219339", "revid": "69794", "url": "https://it.wikipedia.org/wiki?curid=9219339", "title": "Antoine Jacquemoud", "text": "Biografia.\nFu Deputato del Regno di Sardegna per cinque legislature, eletto nel Collegio di Mo\u00fbtiers. "}
{"id": "9219341", "revid": "69794", "url": "https://it.wikipedia.org/wiki?curid=9219341", "title": "Antonio Jacquemoud", "text": ""}
{"id": "9219344", "revid": "124403480", "url": "https://it.wikipedia.org/wiki?curid=9219344", "title": "Anastase Dragomir", "text": "Biografia.\nLavor\u00f2 in Francia diversi anni presso industrie aeronautiche ove ebbe modo di brevettare un moderno seggiolino eiettabile. Il brevetto fu presentato il 3 novembre 1928 e pubblicato il 2 aprile 1930.\nDopo diverso tempo ottenne i finanziamenti per lo sviluppo del sistema. L'invenzione fu provata il 28 agosto 1929 all'aeroporto di Parigi Orly, su un velivolo Soci\u00e9t\u00e9 des avions Henri &amp; Maurice Farman pilotato da Lucien Bossoutrot. Successivamente Dragomir ritorn\u00f2 in Romania, dove assieme a Constantin Nicolau riprov\u00f2 la sperimentazione su un velivolo Avia all'aeroporto di Bucarest-B\u0103neasa - Aurel Vlaicu, il 26 ottobre 1929. \nContinu\u00f2 lo sviluppo del sistema ed ottenne un brevetto romeno nr. 40658/1950 per cellula con paracadute (\"celula parasutata\") e nel 1960 ottenne un altro brevetto romeno nr. 41424/1960 per velivoli di trasporto con cabina catapultabile (\"construirea unui avion de transport echipat cu cabine catapultabile, pentru salvarea pasagerilor\")."}
{"id": "9219347", "revid": "547034", "url": "https://it.wikipedia.org/wiki?curid=9219347", "title": "Club B\u00e0squet Girona 1992-1993", "text": "Questa voce raccoglie le informazioni riguardanti il Club B\u00e0squet Girona nelle competizioni ufficiali della stagione 1992-1993.\nStagione.\nLa stagione 1992-1993 del Club B\u00e0squet Girona \u00e8 la 5\u00aa nel massimo campionato spagnolo di pallacanestro, la Liga ACB.\nAll'inizio della nuova stagione la Federazione decise di modificare il regolamento riguardo al numero di giocatori stranieri consentiti per ogni squadra che cos\u00ec venne allargato a tre.\nRoster.\n\"Aggiornato al 6 dicembre 2021.\""}
{"id": "9219348", "revid": "844563", "url": "https://it.wikipedia.org/wiki?curid=9219348", "title": "Hrvatski nogometni kup 2018-2019 (qualificazioni)", "text": ""}
{"id": "9219349", "revid": "666668", "url": "https://it.wikipedia.org/wiki?curid=9219349", "title": "Dmitrij Putilov", "text": "Biografia.\n\u00c8 figlio dell'allenatore Igor Putilov, ex portiere di calcio a 5 del .\nCarriera.\nCresciuto nel settore giovanile del , ha debuttato in prima squadra nella stagione 2011-12. Dopo alcune esperienze in prestito, nel 2016 \u00e8 tornato nella societ\u00e0 di Ekaterinburg imponendosi come portiere titolare. \nCon la Nazionale di calcio a 5 della Russia ha partecipato, come riserva del pi\u00f9 esperto Zamtaradze, al campionato europeo 2018 e alla Coppa del Mondo 2021. A partire dal campionato europeo 2022 si impone come titolare della selezione."}
{"id": "9219351", "revid": "96758", "url": "https://it.wikipedia.org/wiki?curid=9219351", "title": "Franco Russo (calciatore)", "text": "Caratteristiche tecniche.\n\u00c8 un difensore centrale abile nel gioco aereo.\nCarriera.\nCresciuto nel settore giovanile dell', nel 2014 si trasferisce in Europa dove viene acquistato dal Tamarite, club di Tercera Divisi\u00f3n. L'anno seguente passa alla squadra riserve dell'. Viene poco impiegato dai catalani che lo girano in prestito al Vilafranca, salvo poi essere ceduto in via definitiva all' in Segunda Divisi\u00f3n B.\nIl 9 luglio 2018 firma un biennale col , facendo il suo esordio da professionista l'11 settembre in occasione della partita di Coppa del Re vinta per 1-0 contro il . Con appena quattro presenze contribuisce alla risalita in Primera Divisi\u00f3n del club baleare e a fine stagione viene ceduto in prestito al . Di ritorno dal prestito, con la squadra nuovamente in Segunda Divisi\u00f3n, Russo diventa titolare nella difesa di Luis Garc\u00eda e contribuisce alla nuova promozione del club. Il 4 dicembre 2021 mette a segno la sua prima rete in Liga facendo partire la rimonta nella vittoria per 2-1 in casa dell'."}
{"id": "9219376", "revid": "6923", "url": "https://it.wikipedia.org/wiki?curid=9219376", "title": "Rizoupoli", "text": "Rizoupoli (in greco \u03a1\u03b9\u03b6\u03bf\u03cd\u03c0\u03bf\u03bb\u03b7) \u00e8 un quartiere di Atene, il pi\u00f9 settentrionale della capitale della Grecia insieme a Probonas. Sorge tra i quartieri di Patissia e Nea Philadelphia ed \u00e8 sede dello stadio Georgios Kamaras.\nStoria.\nIl nome del quartiere deriva da quello di Ioannis Rizopoulos, uomo d'affari attivo agli inizi del XX secolo. Nel quartiere sorgeva la sua storica dimora, demolita nel 2002 su disposizione del governo greco. Dopo la catastrofe dell'Asia Minore, molti rifugiati provenienti dalla Ionia e altre zone dell'Asia Minore si stabilirono a Rizoupoli.\nNel 1948 fu edificato nel quartiere uno stadio calcistico, sede delle partite dell', club fondato nel 1891."}
{"id": "9219381", "revid": "69794", "url": "https://it.wikipedia.org/wiki?curid=9219381", "title": "Henri Ract", "text": "Biografia.\nFu Deputato del Regno di Sardegna per tre legislature, eletto nel Collegio di Saint-Pierre d'Albigny."}
{"id": "9219382", "revid": "69794", "url": "https://it.wikipedia.org/wiki?curid=9219382", "title": "Enrico Ract", "text": ""}
{"id": "9219386", "revid": "37401", "url": "https://it.wikipedia.org/wiki?curid=9219386", "title": "Sceicchi", "text": ""}
{"id": "9219389", "revid": "1363832", "url": "https://it.wikipedia.org/wiki?curid=9219389", "title": "Chiesa del Santissimo Redentore (Torino)", "text": "La chiesa del Santissimo Redentore \u00e8 un edificio religioso situato nella precollina di Torino, nel quartiere Madonna del Pilone. Ospit\u00f2 in origine le Suore del Buon Pastore e fu construita nel periodo tra il 1893 e il 1897 in stile tardo-eclettico dall\u2019architetto Giuseppe Gallo. Dal 2001 \u00e8 concessa alla comunit\u00e0 ortodossa di Torino ed \u00e8 dedicata a San Massimo, primo vescovo del capoluogo sabaudo, ed \u00e8 dipendente dal Patriarcato di Mosca. La sede dell'eparchia locale \u00e8 a Parigi, sede titolare della diocesi di Chersoneso di Europa.\nAl suo interno vi si svolgono le funzioni religiose di rito bizantino, in particolare ecclesiastico russo, con alcune caratteristiche prese in prestito dal rito aghiorita. Le lingue utilizzate riflettono le nazionalit\u00e0 della comunit\u00e0 locale: le celebrazioni si svolgono infatti in russo, slavonico, romeno-moldavo e in greco. \u00c8 l'unica chiesa del suo genere in Italia dove \u00e8 possibile riscontrare modelli dell'antico rito russo.\nStoria.\nInizialmente nato come chiesa conventuale del Santissimo Redentore al servizio delle Suore del Buon Pastore, l'edificio fu progettato da Giuseppe Gallo e completato a fine Ottocento in stile tardo-eclettico. Nel 1943 sub\u00ec ingenti danni a causa dei bombardamenti avvenuti durante la seconda guerra mondiale. Nel 2001 le suore lasciarono il complesso conventuale alla comunit\u00e0 ortodossa torinese, che era alla ricerca di una propria sede.\nLa comunit\u00e0 ortodossa di Torino nacque nel 1994 su iniziativa di un gruppo di fedeli che chiesero l'assistenza pastorale dello ieromonaco Dimitri Fantini, all'epoca parroco milanese del Patriarcato di Mosca. Dapprima le celebrazioni si svolsero presso la cappella di padre Gregorio Baccolini nel quartiere San Salvario, poi presso la chiesa ortodossa rumena di Santa Parascheva. Nel 1997 lo ieromonaco Ambrogio (al secolo Andrea Cassinasco) fu nominato prete, e nel 2001 la comunit\u00e0 fu ufficialmente elevata a parrocchia."}
{"id": "9219391", "revid": "36426", "url": "https://it.wikipedia.org/wiki?curid=9219391", "title": "Chiesa della Santissima Annunziata (Viareggio)", "text": "La Chiesa della Santissima Annunziata \u00e8 un luogo di culto cattolico sito nell'omonima piazza a Viareggio, nel nucleo storico della citt\u00e0 (\"Rione Vecchia Viareggio\").\nStoria.\nNel 1546 la Repubblica di Lucca assegn\u00f2 un terreno sulla spiaggia all'edificazione di alcuni stabili, oggi in gran parte scomparsi: la casa del Commissario, il locale per l\u2019ufficio dell\u2019Abbondanza, la chiesa e una piazza.\nLa chiesa fu costruita dal 1559 al 1560, sotto il commissario Girolamo Busdraghi e fu dedicata a San Pietro.\nIl 23 dicembre 1619 fu elevata a parrocchia e affidata ai Frati Minori Riformati di S. Francesco. Il 24 marzo 1621 fu istituita la \"Confraternit\u00e0\" o \"Compagnia della Santissima Annunziata\", che fu molto attiva a Viareggio sul fronte sociale, specialmente nella pestilenza del 1630.\nIl 26 dicembre 1638 l'appena inaugurata Chiesa di Sant'Antonio fu elevata a parrocchia al posto della Santissima Annunziata (all'epoca ancora San Pietro).\nIl 5 ottobre 1667, la chiesa fu concessa dal governo lucchese alla Compagnia dell\u2019Annunziata, e ne assunse anche il nome. La chiesa fu ampliata nel 1740 e nel 1749, anno in cui la Compagnia chiese al Comune di Viareggio un contributo per la costruzione del campanile. Il 25 marzo 1755 in occasione della ricorrenza della Santissima Annunziata, fu istituita la \"Fiera dei ciottorini\" (piccoli oggetti di terracotta che venivano tradizionalmente venduti) e che si tiene ancora oggi.\nIl 15 aprile 1780, una terribile tempesta si abbatt\u00e9 su Viareggio, ma si evitarono danni importanti a persone e cose. La popolazione, che si era riunita in preghiera alla Vergine, ritenne questo un miracolo.\nDal 15 agosto 1943 la Santissima Annunziata \u00e8 patrona cittadina. \nIl campanile, minato furente la Seconda Guerra Mondiale, \u00e8 stato ricostruito successivamente. \nNel 2020 la chiesa \u00e8 stata dichiarata santuario.\nDescrizione.\nLa chiesa di presenta bipartita in due navate, costruite in epoca diversa. In una c'\u00e8 l'altare maggiore, mentre nell'altra uno secondario, dedicato al \"Ges\u00f9 Morto\". \nAll'altare maggiore si trova un quadro della Santissima Annunziata, in una cornice di marmo del 1818. L'opera \u00e8 di scuola bolognese del XVII secolo, ed \u00e8 da alcuni attribuito a suora Eufrosina Burlamacchi. \nAll'altare secondario si trova invece la statua che ogni tre anni viene portata in processione il Venerd\u00ec Santo."}
{"id": "9219392", "revid": "465169", "url": "https://it.wikipedia.org/wiki?curid=9219392", "title": "Eurovision Song CZ 2022", "text": "La quarta edizione di \"Eurovision Song CZ\" si \u00e8 tenuta il 16 dicembre 2021 e ha selezionato il rappresentante della Repubblica Ceca all'Eurovision Song Contest 2022 a Torino.\nI vincitori sono stati i We Are Domi con il brano \"Lights Off\".\nOrganizzazione.\nL'emittente ceca \u010cesk\u00e1 televize (\u010cT) ha confermato la partecipazione della Repubblica Ceca all'Eurovision Song Contest 2022, annunciando inoltre l'organizzazione, dopo un anno di pausa, della 4\u00aa edizione di \"Eurovision Song CZ\" per selezionare il proprio rappresentante. Il 16 settembre 2021 l'emittente ha dato la possibilit\u00e0 agli aspiranti partecipanti di inviare i propri brani entro il 20 settembre, con la condizione che gli artisti partecipanti fossero cittadini o residenti permanenti in Repubblica Ceca.\nLa scelta del vincitore \u00e8 stata decretata attraverso due fasi: nella prima fase \u00e8 stata una finestra di votazione dedicata al televoto nazionale e internazionale il 7 dicembre 2021 e chiusa il successivo 15 dicembre, il cui risultato \u00e8 andato a determinare met\u00e0 del totale insieme al voto della giuria internazionale composta da dodici persone. I risultati della selezione sono stati ripartiti nella seguente maniera: 50% dalla giuria internazionale, 25% dal voto online nazionale e infine 25% dal voto online internazionale.\nGiuria.\nLa giuria internazionale per \"Eurovision Song CZ 2022\" \u00e8 stata composta da:\nPartecipanti.\nDopo aver diffuso indizi sui partecipanti nei mesi precedenti alla competizione, l'emittente ha rivelato i nomi degli artisti partecipanti il 6 dicembre 2021.\nFinale.\nLa finale si \u00e8 tenuta il 16 dicembre 2021 presso gli studi di \u010cesk\u00e1 televize."}
{"id": "9219395", "revid": "37401", "url": "https://it.wikipedia.org/wiki?curid=9219395", "title": "Etnarca dei Giudei", "text": ""}
{"id": "9219396", "revid": "37401", "url": "https://it.wikipedia.org/wiki?curid=9219396", "title": "Etnarca di Giudea", "text": ""}
{"id": "9219397", "revid": "767487", "url": "https://it.wikipedia.org/wiki?curid=9219397", "title": "Beyto", "text": "Beyto \u00e8 un film del 2020 diretto da Gitta Gsell e tratto dal romanzo \"Hochzeitflug\" di Yusuf Yesil\u00f6z.\nIl film, interpretato da Burak Ates, Dimitri Stapfer, Ecem Aydin, Beren Tuna e Serkan Tastemur, \u00e8 stato presentato in anteprima il 25 settembre 2020 al Zurigo Film Festival.\nTrama.\nBeyto, figlio unico di immigrati turchi, \u00e8 uno studente motivato che trascorre il suo tempo libero allenandosi per i campionati di nuoto. Quando si innamora del suo allenatore Mike, il suo mondo ideale crolla. I suoi genitori, sotto la pressione della societ\u00e0 turca, trovano solo una via d'uscita per il figlio: lo attirano nel loro villaggio natale in Turchia con il pretesto che sua nonna non sta bene, e l\u00ec lo costringono a sposarsi con Seher, una sua amica d'infanzia. Il matrimonio tuttavia non risolve i problemi di Beyto bens\u00ec d\u00e0 vita ad un triangolo amoroso straziante. Beyto si ritrova cos\u00ec costretto a cercar di trovare un modo per avere un futuro con Mike senza per\u00f2 rovinare la vita di Seher.\nProduzione.\nLe riprese del film sono iniziate il 17 agosto e si sono concluse il 4 ottobre 2019, con 21 giorni di riprese tra Berna e Basilea. Dieci giorni di riprese si sono svolti in Turchi.\nIl film \u00e8 distribuito in Svizzera dal distributore cinematografico Frenetic Films."}
{"id": "9219398", "revid": "125932074", "url": "https://it.wikipedia.org/wiki?curid=9219398", "title": "Miss Italia 2021", "text": "Miss Italia 2021 si \u00e8 svolta il 13 febbraio 2022. Per la prima volta nella storia del concorso, la finale si \u00e8 svolta a Venezia. Per il secondo anno consecutivo la finale non \u00e8 stata trasmessa in televisione, ma solamente in streaming (questa volta sulla piattaforma Helbiz Live). I conduttori della finale sono stati Alessandro Di Sarno ed Elettra Lamborghini con la partecipazione di Carolina Stramare.\nLa finale era inizialmente in programma per il 19 dicembre 2021, ma a causa della positivit\u00e0 da COVID-19 di due concorrenti, il 15 dicembre viene comunicata la decisione di rinviarla a febbraio dell'anno successivo.\nLa vincitrice dell\u2019edizione \u00e8 la napoletana Zeudi Di Palma.\nCome era successo nel 2020 causa Pandemia di COVID-19 non sono state assegnate alle concorrenti le fasce di Miss Cinema, Miss Eleganza, Miss Sorriso, Miss Bellezza e degli altri sponsor della manifestazione. Quindi restano in carica le Miss che hanno ricevuto le fasce nel 2019.\nLe concorrenti.\nLe finaliste sono state annunciate sui social network del concorso il 6 dicembre 2021. Come per la precedente edizione, non essendo previsto il televoto e data l'assenza della diretta televisiva, alle finaliste non \u00e8 stato assegnato un numero di gara; per la prima volta inoltre le finaliste vengono presentate solo con il loro nome, cognome e regione per cui si sono classificate.\nInizialmente il numero previsto delle finaliste era 20, ma a causa del ritiro pochi giorni prima della finale di Beatrice Scolletta (Lazio), il numero di partecipanti alla finale si \u00e8 ridotto a 19.\nGiuria.\nLa giuria \u00e8 cos\u00ec composta:\n\"Miss Italia - Crown Revolution\".\nLa serata finale \u00e8 stata preceduta dal programma \"Miss Italia - Crown Revolution\", una miniserie in cinque puntate girate in stile docu-reality, condotte da Alessandro Di Sarno ambientate a Venezia, pubblicata a cadenza quotidiana dal 13 al 17 dicembre su Helbiz Live, incentrata sulla presentazione delle finaliste e su alcune prove che devono superare guidate da dei giudici coach.\nMiss Italia Social.\nPer la prima volta nella storia del concorso, 10 prefinaliste non facenti parte del gruppo delle finaliste del concorso principale, sono state selezionate per contendersi il titolo di Miss Italia Social (gi\u00e0 presente come fascia speciale a partire dall'edizione del 2015).\nIl titolo \u00e8 stato assegnato a Chiara Manca."}
{"id": "9219400", "revid": "15756", "url": "https://it.wikipedia.org/wiki?curid=9219400", "title": "Doris Norton", "text": "Biografia.\n1974-1980: Antonio Bartoccetti e gli Antonius Rex.\nAd inizio anni '70 Doris Norton si trasferisce a Milano dove conosce Antonio Bartoccetti, suo futuro marito, che allora era impegnato nel gruppo musicale rock progressivo italiano chiamato Jacula, e fu anche grazie al suo ingresso nella band, che il progetto cambi\u00f2 nome in Antonius Rex nel 1974. Negli Antonius Rex, Doris Norton porta avanti la propria ricerca nel campo della musica elettronica, utilizzando un Roland System 700 ed un Minimoog.\nFu del 1977 l'album dark-prog Zora, uscito per la Tickle, che vedeva anche brani scritti assieme ad Angelo Serighelli e Franco Mussita del gruppo dei Raminghi, riprendendo nel titolo il nome dell'omonimo fumetto. Il 1977 \u00e8 anche l'anno di nascita del figlio Anthony.\nNel 1978 pubblicarono il loro secondo album intitolato \"Ralefun\" (Radio Records), un disco dai suoni decisamente pi\u00f9 morbidi e maggiormente influenzato dal progressive folk, che conservava comunque ampi spazi di matrice strumentale dedicati \"alla sperimentazione dove salta fuori decisa la vena misterica\" del gruppo. Sempre con gli Antonius Rex la Norton suona su \"Anno Demoni\" (Musik Research, 1979) e \"Praeternatural\" (Musik Research, 1980).\nIn questo periodo Doris Norton si trasferisce con la famiglia nelle Marche, regione natale di Bartoccetti, e viene ospitata in un'ala del castello di Camerino dalla famiglia Monaldi. Dopo qualche anno si trasferisce a Cerreto d'Esi, dove stabiliscono anche il loro studio di produzione e registrazione.\n1980-1990: La carriera solista e computer music.\nFu anche grazie alla sua attivit\u00e0 pionieristica nell'ambito della sperimentazione sintetica musicale che Doris Norton entr\u00f2 in contatto che la Apple Computer e con la Roland Corporation music instruments, che sponsorizzarono le sue prime registrazioni al Fontana Studio 7 di Milano, fornendo cos\u00ec il materiale che andr\u00e0 a comporre l'album \"Under Ground\" (Musik Research), uscito in pochissime copie. Fu quindi del 1981 il suo primo vero album pubblicato dalla Disco Pi\u00f9 con il titolo \"Parapsycho\", un disco che seppur secondo alcuni ancora acerbo ed attaccato a strutture e sonorit\u00e0 del rock progressivo, contiene gi\u00e0 le intuizioni che la porteranno a sviluppare il suo stile degli anni successivi. L'album diveenne comunque un oggetto di culto, alternando brani come la title track che \u00e8 ancora intriso di sonorit\u00e0 dure e chitarre distorte, a brani dolci e morbidi dal sapore cosmic rock come \"Ludus\", che secondo alcuni avrebbe ispirato Angelo Badalamenti per il tema de \"I segreti di Twin Peaks\". Nello stesso anno esce \"Raptus - Vol. 1\" (Durium, 1981), che oltre a vedere il solito Bartoccetti alla chitarra marcava la collaborazione con Tullio De Piscopo alla batteria, in un album che si muoveva ora pi\u00f9 consapevolmente su sonorit\u00e0 all'avanguardia che apparivano ancora fresche dopo anni dalla pubblicazione. All'album segu\u00ec il video per la TV del singolo \"Psychoraptus\" prodotto e diretto da Toni Occhiello.\nTra il 1983 ed il 1985 diede alle stampe la propria trilogia formata dagli album \"Nortoncomputerforpeace\" (Durium, 1983), \"Personal Computer\" (Durium, 1984) ed \"Artificial Intelligence\" (Globo Records, 1985), con cui l'autrice prende le distanze dalle sonorit\u00e0 chitarristiche e dai retaggi prog per elaborare una teoria compositiva incentrata sulla matematica e sull'utilizzo del computer al fine di rendere minimo l'intervento dell'autore, radicalizzando provocatoriamente questa posizione fino a definirsi pi\u00f9 una programmatrice che non una musicista. Nell\u2019autunno del 1985 si esibisce presso l\u2019Electronic Art Festival di Camerino in un concerto documentato dalle telecamere di Rai 3, ed il 26 novembre esegue come ospite alcuni brani live a Bit, programma televisivo di Italia 1 dedicato alle tecnologie informatiche e condotto da Luciano De Crescenzo.\nNel 1986 Doris Norton diventa consulente della IBM nello sviluppo di programmi per la composizione musicale, con cui poi andr\u00e0 a comporre i suoi successivi album \"Automatic Feeling\" (Nuova Era, 1986) e \"The Double Side Of The Science\" (Musik Research, 1990), entrambi pubblicati nell'allora rarissimo supporto CD. Entrambi gli album risentono delle sonorit\u00e0 ambient/new age di quel periodo, con un temporaneo ritorno nel lavoro del 1990 all'utilizzo dell'organo elettronico e di strumenti acustici.\n1990-1999: La Techno ed il Cocoric\u00f2.\nTra il finire degli '80 e l'inizio dei '90 viene ampiamente sdoganata anche in Europa la techno, che contemporaneamente inizia a contaminarsi con altri generi come house music, breakbeat e new beat, distanziandosi sempre pi\u00f9 dall'originario genere nato a Detroit. \u00c8 in questo periodo che anche Doris Norton inizia ad interessarsi ai nuovi generi dance, per pubblicare una serie di 12\", pi\u00f9 adatti al mercato veloce della musica da discoteca. Il primo esperimento in questo senso fu il remix realizzato con un IBM P-70 del brano degli Antonius Rex intitolato \"Ego Sum Qui Sum\" presente in \"Anno Demoni\" (Musik Research, 1991) che venne pubblicato nel 1991 dalla milanese Meet Records di Pippo Landro. Segu\u00ec \"01 Rave\" (Top Secret Records, 1991), un brano che mescolava pianoforti digitali a sonorit\u00e0 breakbeat/hardcore composto assieme a Mario Di Giacomo della Cut Records. Poi \"08 Rave\" (Top Secret Records, 1992) e \"Tairah\" (Top Secret Records, 1993), quest'ultimo registrato presso lo studio di Terry Williams a New York. Nasce in questi anni il progetto di etichetta della famiglia Bartoccetti denominato S.O.B. (Sound Of The Bomb), con il quale la Norton dar\u00e0 alle stampe i suoi primi lavori diretti verso sonorit\u00e0 Trance come \"Trance Figuraction\" (1993) e \"Next Objective 3\" (1995), oltrech\u00e9 gli album della serie \"Techno Shock\" usciti in tre distinti volumi, frutto della collaborazione col figlio Rexanthony.\nMentre il figlio Rexanthony comporr\u00e0 negli anni successivi altri 7 volumi della serie \"Techno Shock\", Doris Norton porter\u00e0 avanti una nuova collana di album ancor pi\u00f9 radicalmente Trance inaugurata con il primo album \"Next Objective. Obbiettivo futuro\" (S.O.B. (Sound Of The Bomb), 1993) a cui seguiranno \"Next Objective2\" (S.O.B. (Sound Of The Bomb), 1994) e \"Next Objective3\" (S.O.B. (Sound Of The Bomb), 1995) che si spinge fin quasi alla Trancecore.\nTra il 1994 e 1995 la Norton collabor\u00f2 con Loris Riccardi del Cocoric\u00f2, dove Rexanthony svolge l'attivit\u00e0 di Dj, realizzando anche gli album \u201cCocoric\u00f2 2\u201d e \u201cCocoric\u00f2 3\u201d. Ma fu in questi anni che Doris Norton sottrasse sempre pi\u00f9 il proprio nome dalle pubblicazioni lasciando cos\u00ec visibilit\u00e0 maggiore a Rexanthony che ormai pubblicava successi importanti in ambito dance, per ritirarsi dalla scena di li a poco.\nContemporaneamente alle produzioni Techno, ad inizio anni '90 si era rinnovato l'interesse sugli Antonius Rex, anche grazie al revival del rock progressivo: oltre al gi\u00e0 citato \"Anno Demoni\" che raccoglieva registrazioni degi Antonius Rex tra il 1969 ed il 1979 ristampato dalla Musik Research nel 1991, fu l'etichetta specializzata sul rock progressivo Mellow Records a ristampare \"Zora\" nel 1994.\n2000-in poi: Compilation, ristampe e reunion.\nSe ad inizio 2000 continuavano le ristampe delle vecchie registrazioni degli Antonis Rex, come \"Neque semper arcum tendit rex\" (Black Widow Records, 2002) e \"Praeternatural\" (Black Widow Records, 2003), dall'inizio degli anni '10, sulla scia della rivalutazione del synth-pop e della new wave anni '80 i lavori di computer music della Norton vengono inseriti in numerose compilazioni, tra le quali sono da ricordare \"Le Pioniere Della Musica Elettronica\" (Auditorium Edizioni, 2012), \"Metal Dance 2 (Industrial New Wave EBM Classics &amp; Rarities 79-88)\" (Strut 2012) e \"Mutazione (Italian Electronic &amp; New Wave Underground 1980-1988)\" (Strut, 2013). In quest'ottica seguirono le ristampe di \"Raptus Vol. 1\" nel 2011 e di \"Parapsycho\" del 2013 ad opera della Black Widow Records di Pino Pintabona e poi nel 2018 \"Nortoncomputerforpeace\", \"Personal Computer\" ed \"Artificial Intelligence\" per la romana Mannequin di Alessandro Adriani e Carlo Cassaro.\nNel 2005 era intanto uscito il DVD del cortometraggio \"Magic ritual\" (1977) di Doris Norton con le colonne sonore degli Antonius Rex. Nel 2006 sempre gli Antonius Rex pubblicarono invece il primo album dichiaratamente nuovo intitolato \"Switch on dark\" (Black Widow Records), a cui seguirono \"Per Viam\" (Black Widow Records, 2009) e \"Hystero Demonopathy\" (Black Widow Records, 2013)."}
{"id": "9219405", "revid": "15756", "url": "https://it.wikipedia.org/wiki?curid=9219405", "title": "Ronald Guttman", "text": "Biografia.\nRonald Guttman \u00e8 un attore internazionale di teatro, cinema e televisione, originario di Bruxelles.\nNel 1983 esordisce al cinema nel film \"Danton\" diretto dal regista Andrzej Wajda.\nInoltre, ha recitato in numerose serie televisive, tra cui \"Preacher, The Good Wife, Mad Men, Baskets, Blue Bloods, Homeland\" e molte altre.\nLe esibizioni di Guttman includono anche numerose produzioni Off-Broadway, tra cui \"La quinta colonna\", un'opera teatrale di Ernest Hemingway."}
{"id": "9219413", "revid": "907365", "url": "https://it.wikipedia.org/wiki?curid=9219413", "title": "Maia Challenger 2021 - Singolare", "text": "Pedro Sousa era il detentore del titolo ma ha deciso di non partecipare.\nIn finale Geoffrey Blancaneaux ha sconfitto Tseng Chun-hsin con il punteggio di 3-6, 6-3, 6-2."}
{"id": "9219417", "revid": "633110", "url": "https://it.wikipedia.org/wiki?curid=9219417", "title": "Matti Aarnio", "text": "Biografia.\nMatti Aarnio nacque a Kouvola nel 1901, figlio di Alfred Aarnio e Serafiina Vilen. Frequent\u00f2 il liceo e si diplom\u00f2 ragioniere nel 1917. Nello stesso anno, allo scoppio della guerra civile finlandese, si un\u00ec alla Guardia Bianca come volontario e combatt\u00e9 sul fronte di Savo. Successivamente prese anche parte, come molti altri finlandesi, alle guerre d'indipendenza estone e lettone, e alla spedizione di Aunus in Carelia orientale.\nAarnio venne trasferito dal servizio militare attivo alla riserva ufficiali nel 1920, presso il Reggimento di Viipuri. Si diplomer\u00e0 alla Scuola Cadetti nel 1926 e all'Accademia Militare nel 1933. Nel frattempo, nel 1929, venne promosso capitano e assegnato all'ufficio relazioni estere dello stato maggiore.\nAllo scoppio della guerra d'inverno, Aarnio venne promosso maggiore e assegnato al comando del 4\u00ba Battaglione J\u00e4ger, schierato a nord del lago Ladoga. Divenne celebre per aver magistralmente guidato gli scontri contro le truppe sovietiche accerchiate, specialmente durante la battaglia di Lemetti, impiegando i suoi migliori otto battaglioni, compreso il proprio, per attaccare di notte a distanza ravvicinata le sacche di resistenza dell'Armata Rossa. Le sue tattiche si rivelarono estremamente efficaci nonostante l'inferiorit\u00e0 numerica dei finlandesi, e in seguito gli venne dato il soprannome di \"Motti-Matti\", a causa dell'assonanza tra il suo nome e la parola \"sacca\".\nDurante la guerra di continuazione, Aarnio fu promosso colonnello e messo al comando del 9\u00ba Reggimento di Fanteria, con il quale prender\u00e0 parte alla riconquista finlandese della Carelia nel 1941. Nel dicembre dello stesso anno verr\u00e0 trasferito al comando del 56\u00ba Reggimento, mentre durante la guerra di Lapponia guider\u00e0 il 2\u00ba Battaglione J\u00e4ger.\nNel 1945 venne arrestato dalla Polizia di Stato finlandese, controllata dai comunisti, ma riusc\u00ec a fuggire in Svezia. Da l\u00ec prosegu\u00ec per gli Stati Uniti e infine il Venezuela, a Caracas, dove aiut\u00f2 il connazionale Lauri T\u00f6rni ad espatriare illegalmente nel 1950. Aarnio fece ritorno in Finlandia nel 1952, trovando lavoro nel settore assicurativo. Nel 1966 pubblic\u00f2 \"Il miracolo della guerra d'inverno\"."}
{"id": "9219418", "revid": "154893", "url": "https://it.wikipedia.org/wiki?curid=9219418", "title": "Every Man in His Humour", "text": "Every Man in His Humour \u00e8 un'opera teatrale del 1598 del drammaturgo inglese Ben Jonson. L'opera appartiene al sottogenere della \"commedia\", in cui ogni personaggio principale \u00e8 dominato da un umorismo o un'ossessione preponderanti."}
{"id": "9219419", "revid": "354397", "url": "https://it.wikipedia.org/wiki?curid=9219419", "title": "Eptacene", "text": "L'eptacene \u00e8 un composto organico con formula C30H18. Appartiene alla classe degli aceni ed \u00e8 costituito da sette anelli benzenici condensati in linea. In condizioni normali \u00e8 un solido nero-verde che si decompone rapidamente in presenza di ossigeno. L'eptacene e suoi derivati sono studiati come possibili semiconduttori nell'elettronica organica.\nSintesi.\nUna prima sintesi dell'eptacene fu descritta nel 1942 da E. Clar. Altre sintesi furono riportate in seguito, ma il composto rimase elusivo fino al 2006, quando infine l'eptacene fu isolato e caratterizzato in modo convincente in matrice di PMMA. La sequenza sintetica \u00e8 riportata nella figura seguente; la decarbonilazione del dichetone precursore nell'ultimo passaggio fu condotta per via fotochimica in matrice di PMMA. Il composto cos\u00ec prodotto si decompose dopo 4 ore per reazione con l'ossigeno atmosferico.\nEptacene solido fu ottenuto nel 2017; lo schema sintetico \u00e8 mostrato nella figura seguente. La riduzione di 7,16-eptacenechinone port\u00f2 alla miscela di due dimeri dell'eptacene; questi ultimi si decomposero formando eptacene monomero per trattamento termico sotto vuoto. Il composto solido risult\u00f2 immutato dopo 48 giorni se mantenuto sotto vuoto al buio e a temperatura ambiente.\nDerivati dell'eptacene.\nL'introduzione di sostituenti nello scheletro molecolare porta a derivati dell'eptacene che risultano alquanto pi\u00f9 stabili, tanto da permetterne la caratterizzazione spettroscopica e strutturale. Due esempi sono mostrati nelle figure."}
{"id": "9219449", "revid": "6923", "url": "https://it.wikipedia.org/wiki?curid=9219449", "title": "Gli incubi del Fazbear", "text": "Gli incubi del Fazbear (in originale Fazbear Frights) \u00e8 una serie antologica di romanzi gialli horror della serie \"Five Nights at Freddy's\". I libri sono scritti da Scott Cawthon con vari autori e pubblicati da Scholastic Inc. Il primo volume \u00e8 stato pubblicato il 26 dicembre 2019, mentre l'ultimo libro canonico \u00e8 stato pubblicato il 2 novembre 2021. Un dodicesimo volume non canonico verr\u00e0 rilasciato il 1 febbraio 2022.\nStruttura.\nOgni libro contiene tre racconti cos\u00ec come degli epilogi, con un totale di trentaquattro storie che si estendono attraverso le undici puntate. La serie include anche personaggi ricorrenti del franchise, insieme a nuovi volti che esistono solo nell'universo di \"Gli incubi del Fazbear\". La serie si svolge in proprio universo, distaccato da quello della serie videoludica, tuttavia alcuni aspetti delle storie possono essere usati come metafore e paralleli al gioco e ai nuovi mondi che potrebbero potenzialmente rispondere a domande irrisolte da entrambi gli universi.\nMolte, se non tutte, le storie raccontate in \"Gli incubi del Fazbear\" non sono isolate nella loro relazione l'una con l'altra.\nAltri media.\nIl 2 luglio 2021, \u00e8 stato annunciato da Scholastic e ComicBooks.com che la serie \"Gli incubi del Fazbear\" avrebbe ricevuto le proprie versioni a fumetti. L'ordine di alcune storie \u00e8 destinato a essere modificato."}
{"id": "9219457", "revid": "1543377", "url": "https://it.wikipedia.org/wiki?curid=9219457", "title": "Biodiversit\u00e0 in Madagascar", "text": "La biodiversit\u00e0 del Madagascar riflette il fatto che l'isola \u00e8 rimasta separata per circa 88 milioni di anni. La frammentazione del supercontinente Gondwana separ\u00f2 la massa continentale del Madagascar-Antartide-India da quella dell'Africa-Sudamerica circa 135 milioni di anni fa. In seguito il Madagascar si separ\u00f2 dall'India circa 88 milioni di anni fa, consentendo alle piante e agli animali dell'isola di evolversi in relativo isolamento.\nA causa del lungo isolamento dai continenti vicini, il Madagascar ospita un gran numero di piante e animali che non si trovano in nessun'altra parte della Terra. Circa il 90% di tutte le specie vegetali e animali presenti sull'isola \u00e8 endemico, compresi i lemuri (un tipo di primati strepsirrini), il carnivoro fossa e molti uccelli. Questa caratteristica ecologica ha portato alcuni studiosi a soprannominare il Madagascar \u00abl'ottavo continente\u00bb, mentre Conservation International ha classificato il Madagascar come hotspot di biodiversit\u00e0. In Madagascar vive anche il \u00abpi\u00f9 piccolo rettile del mondo\u00bb scoperto fino ad oggi, la \"Brookesia nana\", o camaleonte nano.\nFauna.\nL'isolamento del Madagascar dalle altre masse continentali per tutta l'era cenozoica ha portato all'evoluzione di un gran numero di specie animali endemiche, ma anche all'assenza di molti taxa presenti nei continenti vicini. Alcuni animali del Madagascar sembrano appartenere a linee evolutive presenti nell'area gi\u00e0 all'epoca della frammentazione del Gondwana, mentre molti altri, compresi tutti i mammiferi nativi incapaci di volare, sono i discendenti degli esemplari provenienti dall'Africa che hanno raggiunto l'isola su zattere alla deriva o nuotando (probabilmente aiutati dalle correnti). Attualmente sull'isola vivono oltre 200 specie di mammiferi, comprese pi\u00f9 di 100 specie di lemuri, circa 300 specie di uccelli, pi\u00f9 di 260 specie di rettili e almeno 266 specie di anfibi. L'isola ospita anche un gran numero di invertebrati, tra cui lombrichi, insetti, ragni e molluschi terrestri.\nI lemuri sono stati definiti da Conservation International \u00abla specie bandiera del Madagascar\u00bb. In assenza di scimmie e altri concorrenti, questi primati si sono adattati a un'ampia gamma di habitat, diversificandosi in numerose specie. Attualmente ne sono state riconosciute 103 forme tra specie e sottospecie, 39 delle quali descritte dagli zoologi solamente tra il 2000 e il 2008. Tuttavia, quasi tutte le specie sono rare, vulnerabili o minacciate. Dall'arrivo dell'uomo sull'isola, almeno 17 specie si sono estinte: tutte erano pi\u00f9 grandi delle specie sopravvissute.\nEndemico del Madagascar \u00e8 anche un certo numero di altri mammiferi, tra cui il fossa, simile a un felino. Sull'isola sono state registrate oltre 300 specie di uccelli, delle quali oltre il 60% (comprese quattro famiglie e 42 generi) sono endemiche. Le poche famiglie e generi di rettili che hanno raggiunto il Madagascar si sono diversificati in pi\u00f9 di 260 specie, pi\u00f9 del 90% delle quali endemiche (compresa un'intera famiglia). L'isola ospita i due terzi delle specie di camaleonte esistenti al mondo, compresa la pi\u00f9 piccola, e i ricercatori hanno ipotizzato che l'isola possa essere il luogo dove hanno avuto origine tutti i camaleonti.\nPer quanto riguarda i pesci d'acqua dolce endemici, in Madagascar ve ne sono due famiglie, 15 generi e oltre 100 specie. Sebbene gli invertebrati dell'isola siano stati finora poco studiati, i ricercatori hanno riscontrato alti tassi di endemismo tra le specie conosciute. Tutte le 651 specie di chiocciole terrestri presenti sono endemiche, cos\u00ec come la maggior parte delle farfalle, degli scarabei, dei neurotteri, dei ragni e delle libellule dell'isola.\nFlora.\nPi\u00f9 dell'80% delle specie di piante del Madagascar non si trovano in nessun'altra parte del mondo, comprese cinque famiglie di piante, tra cui le Asteropeiaceae, le Sarcolaenaceae e le Sphaerosepalaceae. Originariamente la parte orientale umida dell'isola era ricoperta da una foresta pluviale con molte palme, felci e bamb\u00f9, ma la sua superficie \u00e8 stata notevolmente ridotta dall'attivit\u00e0 umana. La parte occidentale presenta aree di foresta decidua secca con molte liane, e tamarindi e baobab tra gli alberi dominanti. La foresta subumida un tempo copriva gran parte dell'altopiano centrale, ma attualmente il tipo di vegetazione qui prevalente \u00e8 la prateria. La famiglia delle Didiereaceae, composta da quattro generi e 11 specie, \u00e8 limitata alle foreste spinose del Madagascar sud-occidentale.\nQuattro quinti delle specie di \"Pachypodium\" esistenti al mondo sono endemiche dell'isola. Tre quarti delle 860 specie di orchidee del Madagascar si trovano solo qui, cos\u00ec come sei delle otto specie di baobab al mondo. L'isola ospita circa 179 specie di palme, il triplo di quelle presenti nell'intero continente africano; 165 di queste sono endemiche.\nMolte specie di piante autoctone vengono utilizzate come rimedi erboristici per un'ampia gamma di disturbi. La vinblastina e la vincristina, due farmaci usati per curare il linfoma di Hodgkin, la leucemia e altri tipi di cancro, derivano entrambe dalla pervinca del Madagascar. La palma del viaggiatore, conosciuta localmente come \"ravinala\" ed endemica delle foreste pluviali orientali, \u00e8 uno dei simboli del Madagascar ed \u00e8 rappresentata nell'emblema nazionale e nel logo della Air Madagascar.\nProblemi ambientali.\nLa fauna e la flora del Madagascar, cos\u00ec variegate, sono per\u00f2 minacciate dall'attivit\u00e0 umana. Da quando l'uomo \u00e8 arrivato sull'isola, circa anni fa, il Madagascar ha perso pi\u00f9 del 90% della sua foresta originaria.\nLa perdita del manto forestale \u00e8 da attribuirsi soprattutto al \"tavy\" (\u00abgrasso\u00bb), una pratica tradizionale di agricoltura taglia e brucia importata in Madagascar dai primi colonizzatori. I contadini malgasci abbracciano e perpetuano tale pratica non solo per la sua facilit\u00e0 e i benefici che offre, ma anche perch\u00e9 nella loro cultura essa \u00e8 associata a prosperit\u00e0, salute e alle venerate usanze ancestrali (\"fomba malagasy\").\nCon l'aumento della densit\u00e0 della popolazione umana sull'isola, il tasso di deforestazione acceler\u00f2 a partire da circa anni fa. A partire dal XVI secolo, gli altopiani centrali sono stati in gran parte ripuliti dalle loro foreste originarie. Tra le cause pi\u00f9 recenti che hanno contribuito alla distruzione del manto forestale vi sono anche l'aumento del numero di capi di bestiame, introdotto circa anni fa, la continua dipendenza del carbone come combustibile per cucinare e la crescente prevalenza del caff\u00e8 come fonte di guadagno nel corso dell'ultimo secolo. Secondo una stima prudente, circa il 40% della copertura forestale originaria dell'isola \u00e8 andato perduto tra gli anni '50 e il 2000, con un diradamento delle aree forestali rimanenti dell'80%.\nOltre alle pratiche agricole tradizionali, la conservazione della biodiversit\u00e0 \u00e8 minacciata dalla raccolta illegale di legname, nonch\u00e9 dal prelievo di legni pregiati autorizzato dallo stato all'interno dei parchi nazionali. Sebbene vietato dall'allora presidente Marc Ravalomanana dal 2000 al 2009, il prelievo di piccole quantit\u00e0 di legname pregiato dai parchi nazionali \u00e8 stato nuovamente autorizzato nel gennaio 2009 e si \u00e8 notevolmente intensificato sotto l'amministrazione dell'attuale capo di stato Andry Rajoelina come fonte chiave di entrate statali per compensare i tagli al sostegno dei donatori internazionali a seguito della cacciata di Ravalomanana. Si prevede che tutte le foreste pluviali dell'isola, escluse quelle situate nelle aree protette e sui versanti pi\u00f9 impervi delle montagne orientali, saranno distrutte entro il 2025.\nLa distruzione dell'habitat e la caccia hanno minacciato molte delle specie endemiche del Madagascar, in alcuni casi portandole perfino all'estinzione. Gli uccelli elefante, una famiglia di giganteschi ratiti endemici, si estinsero nel XVII secolo o ancora prima, molto probabilmente a causa della caccia agli esemplari adulti e della raccolta delle grandi uova a scopo alimentare. Numerose specie di lemuri giganti sono scomparse con l'arrivo dei coloni umani sull'isola, mentre altre si sono estinte nel corso dei secoli poich\u00e9 la popolazione umana in crescita esercitava maggiori pressioni sul loro habitat e, presso alcune popolazioni, aumentava il prelievo di esemplari cacciati per la carne.\nUna valutazione del luglio 2012 ha rilevato che lo sfruttamento delle risorse naturali dopo il colpo di stato del 2009 ha avuto conseguenze disastrose per la biodiversit\u00e0 dell'isola: il 90% delle specie di lemuri \u00e8 risultato in via di estinzione, pi\u00f9 di qualsiasi altro gruppo di mammiferi. Di queste, 23 sono state classificate in pericolo critico. Tanto per fare un confronto, uno studio precedente, del 2008, aveva rilevato che solo il 38% delle specie di lemuri era a rischio di estinzione.\nConservazione.\nNel 2003 Ravalomanana annunci\u00f2 la \u00abDurban Vision\u00bb, un'iniziativa per triplicare la superficie delle aree naturali protette dell'isola a oltre km\u00b2, pari al 10% della superficie del Madagascar. Attualmente sull'isola vi sono cinque riserve naturali integrali (\"R\u00e9serves Naturelles Int\u00e9grales\"), 21 riserve naturali (\"R\u00e9serves Sp\u00e9ciales\") e 21 parchi nazionali (\"Parcs Nationaux\"). Nel 2007 sei dei parchi nazionali sono stati dichiarati congiuntamente patrimonio dell'umanit\u00e0 con il nome di \u00abForeste pluvali dell'Atsinanana\u00bb. I parchi in questione sono il Marojejy, il Masoala, il Ranomafana, lo Zahamena, l'Andohahela e l'Andringitra.\nI commercianti di legname locali stanno raccogliendo specie rare di palissandro nelle foreste pluviali protette all'interno del parco nazionale di Marojejy ed esportando il legname in Cina per la produzione di mobili di lusso e strumenti musicali. Per sensibilizzare l'opinione pubblica sui problemi ambientali del Madagascar, la Wildlife Conservation Society ha inaugurato nel giugno 2008 una mostra intitolata \"Madagascar!\" allo zoo del Bronx di New York.\nEsistono molte reti ambientaliste che si dedicano alla conservazione della biodiversit\u00e0 del Madagascar. Il Lemur Conservation Network opera con oltre 100 organizzazioni per mobilitare fondi e dispensarli al fine di promuovere la conservazione e la ricerca sui lemuri. L'associazione ha anche un tesoriere che si occupa di gestire le donazioni e un apposito blog per coinvolgere il pubblico e diffondere la consapevolezza ambientale. Alla sua guida ci sono Luc\u00eda Rodr\u00edguez Valverde e Seheno Corduant-Andriantsaralaza.\nIn tutta l'isola, Madagasikara Voakajy mira a conservare molte specie in via di estinzione che vengono spesso cacciate per la carne dai locali. Questa organizzazione, diretta da Julie Hanta Razafimanahaka, si concentra sull'educazione delle comunit\u00e0 per consentire alle popolazioni locali di comprendere le minacce del consumo di selvaggina, non solo dal punto di vista della conservazione, ma anche da quello della salute umana. L'associazione forma anche giovani malgasci, aiutandoli a divenire futuri biologi e conservazionisti.\nRicerca.\nLe ricerche effettuate in Madagascar e nelle isole dell'oceano Indiano occidentale vengono pubblicate sulla rivista online gratuita \"Madagascar Conservation &amp; Development\", un'iniziativa del Missouri Botanical Garden, del Madagascar Research and Conservation Program e dell'Istituto e Museo di Antropologia dell'universit\u00e0 di Zurigo. Il Lemur Conservation Network fornisce anche finanziamenti per effettuare programmi di ricerca sui lemuri. Madagasikara Voakajy partecipa alle ricerche e alla loro pubblicazione allo scopo di portare maggiore consapevolezza alla conservazione nel mondo scientifico."}
{"id": "9219460", "revid": "1442080", "url": "https://it.wikipedia.org/wiki?curid=9219460", "title": "Wakan Konk\u014d-bun", "text": " \u00e8 uno stile di scrittura giapponese che utilizza un mix di stili di scrittura giapponese e cinese che mescola la lettura dei caratteri giapponesi e cinesi, la grammatica e gli stili lessicali. Deriva dalla pratica di usare segni, aggiunti ai caratteri cinesi, cos\u00ec da indicare l'ordine in cui leggerli per i parlanti giapponesi. Il Wakan Konk\u014d Bun era spesso scritto in Hiragana e derivava dalle letture convenzionali giapponese per il cinese classico. Il Wakan Konk\u014d Bun mostra che lo sviluppo del giapponese scritto \u00e8 inseparabile dall'uso del cinese letterario. Pu\u00f2 essere considerato uno stile di transizione tra il kanbun puro e il giapponese moderno.\nUtilizzo del Wakan Konk\u014d Bun.\nMolte opere classiche usano Wakan Konk\u014d Bun. Molte di questi hanno avuto origine nel periodo Heian o successivo.\n\"Antologia delle avventure del passto e presente (\"\u4eca\u6614\u7269\u8a9e\u96c6, \"Konjaku monogatarish\u016b)\" \u00e8 una di quelle. \"Antologia delle avventure del passato e presente\" \u00e8 una raccolta di 1039 Setsuwa compilata all'inizio del XII secolo durante il periodo Heian. Queste storie non sono presentate come se fossero raccontate da un narratore, ma piuttosto come trasmissioni di storie che sono state ascoltate, tramandate e registrate.\n\"Il Racconto della famiglia Taira\" (\u5e73\u5bb6\u7269\u8a9e, \"Heike Monogatari\") anche utilizzava lo stile di scrittura wakan konk\u014d-bun, poich\u00e9 contiene un'influenza letteraria cinese dalla raccolta di poesie \"Wakan R\u014deish\u016b\". \"Il Racconto della famiglia Taira\" \u00e8 un racconto epico delle guerre tra i clan Minamoto e Taira alla fine del XII secolo. L'uso del Wakan Konk\u014d Bun \u00e8 stato attribuito per aiutare a raggiungere l'intensit\u00e0 delle battaglie trovate all'interno de \"Il Racconto della famiglia Taira\".\nNon tutte le opere scritte in Wakan Konk\u014d Bun sono del periodo Heian. \"Destiny\" di Koda Rohan \u00e8 stato scritto nel 1919 usando Wakan Konk\u014d Bun. "}
{"id": "9219461", "revid": "484362", "url": "https://it.wikipedia.org/wiki?curid=9219461", "title": "Trochosa", "text": "Trochosa \u00e8 un genere di ragni appartenente alla famiglia Lycosidae.\nDistribuzione.\nIl genere Trochosa \u00e8 cosmopolita: la specie pi\u00f9 diffusa \u00e8 la \"T. ruricola\" (), rinvenuta in Europa, Turchia, Caucaso, dalla Russia europea alla Siberia Orientale, Kazakistan, Iran, Asia centrale, Cina, Giappone, Corea. Introdotta in America settentrionale, Cuba, Porto Rico e Bermuda.\nTassonomia.\nQuesto genere \u00e8 ritenuto sinonimo anteriore di \"Trochosina\" a seguito di un lavoro di Engelhardt del 1964; anche di \"Metatrochosina\" , secondo analisi sugli esemplari tipo \"Tarentula vulvella\" , a seguito di uno studio di Tanaka (1988c).\nE' anche sinonimo anteriore di \"Trochosippa\" , secondo analisi sugli esemplari di \"Lycosa urbana meruensis\" effettuate dagli aracnologi Marusik, Nadolny e Koponen nel 2020; \u00e8 anche sinonimo anteriore di \"Caporiaccosa\" , secondo le analisi sugli esemplari di \"Caporiaccosa arctosaeformis\" effettuate sempre da Marusik, Nadolny e Koponen nel 2020.\nInfine \u00e8 sinonimo anteriore di \"Piratosa\" , secondo analisi sugli esemplari di \"Trochosa dybowskii\" effettuate dagli aracnologi Marusik, Omelko e Koponen nel 2010.\nNon sono stati esaminati esemplari di questo genere dal 2021.\nAttualmente, a dicembre 2021, si compone di 92 specie:"}
{"id": "9219464", "revid": "1602064", "url": "https://it.wikipedia.org/wiki?curid=9219464", "title": "Paso Integraci\u00f3n Austral", "text": "Il Paso Integraci\u00f3n Austral \u00e8 un passo di confine tra la Repubblica Argentina e la Repubblica di Cile, nell'estremo sud di entrambi i paesi.\nSi trova ad un'altezza di 164 metri sul livello del mare e la sua abilitazione al passaggio di frontiera \u00e8 permanente. L'orario stabilito per utilizzarlo \u00e8 di 24 ore, durante i mesi da novembre a marzo, e dalle 8 alle 22, durante i mesi da aprile ad ottobre. L'assistenza delle forze dell'ordine pi\u00f9 vicina dal lato cileno si trova approssimativamente a dal complesso della dogana e dalla localit\u00e0 argentina si trova presso Monte Aymond. Del lato cileno la citt\u00e0 pi\u00f9 vicina \u00e8 Punta Arenas, appartenente alla XII Regione di Magellano e dell'Antartide Cilena, mentre dal lato argentino la citt\u00e0 pi\u00f9 vicina \u00e8 R\u00edo Gallegosm nella provincia di Santa Cruz.\nIl Paso Integraci\u00f3n Austral \u00e8 un passaggio doganale molto importante per la quantit\u00e0 di veicoli e persone che l'attraversano ogni anno: come dato statistico, nell'anno 2001 fu attraversato da veicoli, che hanno trasportato persone. L'anno precedente era stato dichiarato un volume annuale di trasporti pari a tonnellate, con la maggioranza di essi diretti verso il Cile."}
{"id": "9219469", "revid": "1305887", "url": "https://it.wikipedia.org/wiki?curid=9219469", "title": "Spadaccino (Marvel Comics)", "text": ""}
{"id": "9219475", "revid": "1318658", "url": "https://it.wikipedia.org/wiki?curid=9219475", "title": "Cheli (cognome)", "text": "Cheli \u00e8 un cognome di lingua italiana.\nVarianti.\nChelazzi, Chelini, Chelli, Chellini, Chellino, Chelo, Cheloni, Chelotti, Chelucci, Chieli, Chiella, Chielli, Chiellini, Chiellino, Chiello.\nOrigine e diffusione.\nIl cognome \u00e8 tipicamente toscano.\nDeriva da un aferesi del prenome Michele oppure dal prenome Rustichello.\nIn Italia conta circa 627 presenze.\nLa variante \"Chelli\" \u00e8 tipicamente toscana; \"Chellini\" \u00e8 prevalentemente fiorentino; \"Chiella\" compare sporadicamente in tutta l'Italia peninsulare; \"Chielli\" potrebbe essere pugliese; \"Chiellino\" \u00e8 calabrese; \"Chiello\" compare nel palermitano; \"Chelucci\" \u00e8 toscano; \"Chelo\" \u00e8 sardo; \"Cheloni\" compare nella citt\u00e0 metropolitana di Firenze; \"Chelotti\" \u00e8 toscano."}
{"id": "9219480", "revid": "1186766", "url": "https://it.wikipedia.org/wiki?curid=9219480", "title": "Celi (cognome)", "text": "Celi \u00e8 un cognome di lingua italiana.\nVarianti.\nCelin, Celini, Celon, Celoni, Cielo.\nOrigine e diffusione.\nIl cognome \u00e8 diffuso in tutto il centro-nord Italia.\nDeriva dall'aferesi del prenome Micele, variante di Michele.\nIn Italia conta circa 835 presenze.\nLa variante \"Celini\" \u00e8 presente in maniera sparsa sull'Italia peninsulare; \"Celin\" compare nel padovano e nel veneziano; \"Celon\" \u00e8 padovano; \"Cielo\" compare in tutta l'Italia settentrionale, prevalentemente nel veronese e nel vicentino."}
{"id": "9219481", "revid": "22475", "url": "https://it.wikipedia.org/wiki?curid=9219481", "title": "Ponte di Pergamo", "text": "Il ponte di Pergamo \u00e8 un ponte di sostruzione romano sul fiume Selinunte (l'odierno Bergama \"\u00c7ay\u0131\") nell'antica citt\u00e0 di Pergamo (oggi Bergama), dell'odierna Turchia. L'ampia struttura presenta una di lunghezza e in antichit\u00e0 era considerata la pi\u00f9 grande del suo genere. Il ponte fu progettato durante il regno di Adriano (d.C 117-138) e il suo scopo era quello di formare un passaggio sotto il grande cortile di fronte al complesso monumentale del tempio della \"Basilica Rossa\". I due tunnel intatti, che sono composti da muri portanti coperti da volte a botte, adempiono ancora oggi al loro scopo.\nClassificazione come ponte di sostruzione.\nSebbene il ponte di Pergamo sia, per la sua straordinaria larghezza, spesso erroneamente chiamato galleria, dovrebbe essere piuttosto trattato come un ponte di sostruzione. Difatti, l'intera struttura \u00e8 stata eretta al di sopra del livello del suolo; ci\u00f2 richiede tecniche edilizie pi\u00f9 simili alla costruzione di ponti e molto diverse da quelli impiegate per lo scavo di gallerie. \nPer lo sviluppo urbano, tali sostruzioni sono considerate particolarmente utili per fornire ampi spazi aperti in aree urbane densamente popolate. Questo era anche il caso a Pergamo: la costruzione del Tempio di Serapide richiedeva la creazione di un ponte che coprisse un'intera sezione del fiume Selinunte. Ci\u00f2 avrebbe consentito di ottenere sufficiente per porre una grande piattaforma di fronte al tempio.\nUn progetto urbano simile fu eseguito anche in un'altra antica citt\u00e0 anatolica, Nysa, dove il Ponte, di di larghezza, sosteneva il piazzale del teatro. \nStruttura a volta.\nLa sottostruttura del ponte \u00e8 caratterizzata da due volte a botte parallele e lineari, separate da un tramezzo a scorrimento continuo. Mentre gli ingressi alla struttura a volta in saluta sono sullo stesso livello, le uscite a valle tra le uscite presentano un dislivello di . Ci\u00f2 causa una significativa differenza d'altezza tra il ramo occidentale della struttura ( ) e quello orientale della struttra ( ). Inoltre, parti della galleria occidentale risultano ad oggi insabbiate in seguito alla costruzione di un'entrata alta avvenuta successivamente.\nLe dimensioni dei due archi semicircolari sono praticamente identiche: le campate presentano ciascuna una larghezza ciascuna; l'aumento dalla linea d'imposta all'apice dell'arco misura mentre dal suolo misura . Le volte sono costruite con pietrisco legato con malta e poggiano su un basamento in bugnato. \nA monte e a valle del ponte, sul Selinunte, si trovano altri due antichi ponti ben conservati, chiamati \"Tabak K\u00f6pr\u00fcs\u00fc\" e \"\u00dcc Kemer K\u00f6pr\u00fcs\u00fc\" (\"Ponte a tre archi\"). \nCapacit\u00e0 di scarico.\nLa portata massima del ponte di Pergamo in caso di inondazioni \u00e8 stata oggetto di ricerche idrauliche e idrologiche. \u00c8 stato calcolato che la galleria ha una pendenza pari allo 0,6% e una portata massima di scarico di 360 m\u00b3/s. Il superamento di questo limite sottopone il ponte a pressione interna e danneggia la struttura nel processo. Considerando che il Selinunte \u00e8 lungo , con una pendenza mediana del 2,2% e un bacino idrografico di , sono stati calcolati, a seconda del metodo impiegato, i seguenti intervalli mediani di tempo in termini di possibile superamento della capacit\u00e0 del ponte:\nLo studio \u00e8 giunto alla conclusione che statisticamente ogni 700 anni, valore che \u00e8 stato indicato come media aritmetica, ci si dovrebbe aspettare inondazioni che supererebbero la capacit\u00e0 del ponte."}
{"id": "9219489", "revid": "1873140", "url": "https://it.wikipedia.org/wiki?curid=9219489", "title": "Chiesa di San Bernardino da Siena (Torino)", "text": "La chiesa di San Bernardino da Siena \u00e8 un edificio religioso situato a Torino, nel Borgo San Paolo.\nStoria.\nL'edificio risulta essere la prima opera di rilievo dell'architetto Giuseppe Gallo. La progettazione e l'inizio dei lavori avvennero nel 1891. Affidata al servizio dei frati minori francescani, la chiesa fu ufficialmente inaugurata nel 1893, seppur incompleta. Solo nel 1901 infatti furono completati il cielo del pulpito e la cappella di Sant'Antonio.\nNel 1917 la chiesa fu danneggiata da un incendio appiccato dai rivoltosi che in quel periodo erano attivi nella citt\u00e0 sabauda. Si riscontrarono ingenti danni agli arredi, all'organo, alla bussola e alle vetrate, e i lavori di restauro, intrapresi l'anno successivo pur se con difficolt\u00e0 di reperimento dei materiali al causa della prima guerra mondiale, interessarono inoltre la volta sovrastante la campata davanti al presbiterio. Durante i bombardamenti di Torino del 1943 furono registrati importanti danni all'edificio, in particolare al tetto e all'organo di mille canne che and\u00f2 completamente distrutto.\nStile.\nL'edificio \u00e8 costruito in stile neomedievale ed \u00e8 composto da tre navate, tra le quali vi sono degli archi polistili che sorreggono volte a crociera quadrate. La navata centrale \u00e8 larga il doppio rispetto a quelle laterali, e l'altare maggiore \u00e8 separato dall'area riservata ai fedeli per mezzo di una balaustrata.\nLungo le navate laterali i contrafforti definiscono lo spazio per i confessionali, mentre lungo i lati dell'edificio esterno essi sono posizionati in modo gerarchico: i contrafforti posti in corrispondenza degli archi delle crociere maggiori arrivano fino alla gronda del tetto, mentre quelli minori, posti in corrispondenza delle crociere delle navate laterali, si alternano a quelli maggiori. Lo stile neomedievale arricchisce l'edifico con guglie, pinnaccoli e archi ogivali polilobati, mentre le pareti verticali mostrano decorazioni in rilievo su stucco lucido. Le vetrate e i dipinti laterali rispetto all'altare maggiore che raffigurano san Francesco d'Assisi e san Pietro d'Alc\u00e1ntara furono eseguiti dal pittore Pietro Guglielmi.\nIl portale realizzato in marmo di Viggi\u00f9 \u00e8 decorato con dettagli a forma di rose, a rami di vite e passiflora ed \u00e8 sovrastato dal mosaico del Redentore, mentre tutti gli elementi a vista della facciata sono realizzati in litocemento. Il convento antistante la chiesa \u00e8 caratterizzato da uno stile semplice, costituito da due piani, in mattone a vista, ed \u00e8 dotato di un chiostro con un cortile rustico alle spalle. L'intero complesso comprende la biblioteca, il refettorio e la sala capitolare. "}
{"id": "9219493", "revid": "271907", "url": "https://it.wikipedia.org/wiki?curid=9219493", "title": "Juchym Petrovy\u010d Heller", "text": ""}
{"id": "9219494", "revid": "124633373", "url": "https://it.wikipedia.org/wiki?curid=9219494", "title": "Governo Nehammer", "text": "Il Governo Nehammer \u00e8 il governo dell'Austria, in carica dal 6 dicembre 2021. Si tratta di un governo di coalizione tra il Partito Popolare Austriaco e Verdi, nato in seguito alle dimissioni del cancelliere federale Governo Schallenberg del 2 dicembre 2021."}
{"id": "9219498", "revid": "88740", "url": "https://it.wikipedia.org/wiki?curid=9219498", "title": "Selle (Somme)", "text": "La Selle o Celle \u00e8 un fiume della regione Hauts-de-France, nei dipartimenti dell'Oise e della Somme, affluente, alla riva sinistra, del fiume Somme. \nGeografia.\nLa Selle ha un corso di 39\u00a0chilometri, interamente nell'antica regione della Piccardia, nasce a Catheux, all'altitudine s.l.m. di 110\u00a0metri, a nord di Cr\u00e8vec\u0153ur-le-Grand nel dipartimento dell\ua78cOise. \nScorrendo in direzione nord - nord-est, essa entra nel dipartimento della Somme, attraversa l'Ami\u00e9nois, bagna Conty, ove riceve \"les \u00c9voissons\", poi Saleux, Salou\u00ebl e Pont-de-Metz e raggiunge la riva sinistra della Somme ad Amiens all'altitudine di 21\u00a0metri.\nEntra in Amiens con due rami (La Haute Selle) passando dietro lo stadio della Licorne, il parco delle esposizioni M\u00e9gacit\u00e9 e l'ippodromo, passa all\ua78cestremit\u00e0 della passeggiata della Hotoie e dello zoo di Amiens, e a destra della stazione di depurazione, di fronte all'isola Sainte-Aragone, di fronte al cimitero della Madeleine ad Amiens.\nLa larghezza media dell\ua78cacqua va da 6 a 10\u00a0metri.\nAl di l\u00e0 di Conty, essa comprende numerosi stagni, molto apprezzati dai pescatori, cos\u00ec come dagli incisori.\nNell'Oise, il suo nome si scrive \"Celle\", ma \"Selle\" nella Somme.\nComuni e cantoni attraversati.\nLa Selle attraversa diciotto comuni (o ex comuni) in due dipartimenti:\nIn termini di cantoni, la Selle nasce nel cantone di Cr\u00e8vec\u0153ur-le-Grand nell'Oise, poi attraversa, nella Somme, i cantoni di Conty e Boves per poi confluire nel Cantone di Amiens-7 (Sud-Ovest), il tutto nei due \"arrondissement\" di Beauvais e di Amiens.\nToponimi.\nLa Selle ha dato il suo idronimo ai comuni di Croissy-sur-Celle, Bacouel-sur-Selle, Vers-sur-Selles, cos\u00ec come al nuovo comune di \u00d4-de-Selle.\nBacino idrografico.\nLa Selle attraversa una sola zona idrografica: La Selle e il Canale della Somme dalla chiusa numero 18 Monti\u00e8res alla chiusa numero 19 Ailly (E642) \nIl bacino idrografico della Selle \u00e8 di 711\u00a0km2 di superficie con affluenti.\nAffluenti.\nLa Selle ha due affluenti alla riva sinistra:\nNella zona degli stagni, al di l\u00e0 di Conty, la carta IGN (G\u00e9oportail e Google Maps), segnala due altri torrenti: \nQuesta zona ha dato luogo a una passeggiata topografica \"La Coul\u00e9e Verte\" di L\u0153uilly a Conty.\nNumero di Strahler.\nIl numero di Strahler della Selle \u00e8 dunque quattro a causa degli \u00c9voissons.\nIdrologia.\nIl suo regime fluviale \u00e8 detto pluviale oceanico.\nLa Selle a Plachy-Buyon.\nLa Selle \u00e8 stata osservata presso la stazione E6426010 di Plachy-Buyon dal 1981 al 2014, per un bacino idrologico di 524\u00a0km2 a 39\u00a0metri di altitudine.\nIl modulo o media annuale della sua portata \u00e8 a Plachy-Buyon di 4.0\u00a0m3/s.\nPeriodo di magra.\nNel periodo di magra la portata minima del corso d'acqua, registrato durante tre giorni consecutivi su un mese, in caso di magra quinquennale, si \u00e8 posto su 2,7\u00a0m3/s.\nGestione ed ecologia.\nIl suo corso ha alimentato nomerosi mulini, poi industrie quali la cartiera di Prouzel, che ha provocato un inquinamento memorabile verso il 1860.\nClassificazione ittica.\nLa Selle \u00e8 un fiume per trote, classificato come \"corso d'acqua di prima categoria\"."}
{"id": "9219499", "revid": "2149408", "url": "https://it.wikipedia.org/wiki?curid=9219499", "title": "Clement Novalak", "text": ""}
{"id": "9219507", "revid": "588403", "url": "https://it.wikipedia.org/wiki?curid=9219507", "title": "Copa Norte 2000", "text": "La Copa Norte 2000 \u00e8 stata la 4\u00aa edizione della Copa Norte.\nFormula.\nLe squadre dello Stato di Par\u00e1 si affrontano dapprima in un turno preliminare, consistente in un girone da quattro squadre. La vincente di tale girone, \u00e8 ammessa alla fase a gironi della Copa Norte, composta da otto squadre suddivise in due gironi. Le prime due classificate di ciascun girone, sono ammesse alla fase a eliminazione diretta con gare di andata e ritorno. Il club vincitore ottiene un posto nella Copa dos Campe\u00f5es 2000.\nRisultati.\nTurno preliminare.\nLegenda:\nNote:\nFase a gironi.\nGirone A.\nLegenda:\nNote:\nGirone B.\nLegenda:\nNote:"}
{"id": "9219509", "revid": "1450446", "url": "https://it.wikipedia.org/wiki?curid=9219509", "title": "Rocket League Sideswipe", "text": "Rocket League Sideswipe \u00e8 un videogioco di calcio del 2021 sviluppato da Psyonix Studios, pubblicato insieme a Epic Games per le piattaforme mobile iOS e Android.\n\u00c8 lo spin-off del videogioco \"Rocket League\", sviluppato e pubblicato dalle medesime case videoludiche.\nSviluppo.\nRocket League Sideswipe \u00e8 un videogioco di calcio con macchine del 2021 sviluppato da Psyonix Studios, pubblicato insieme a Epic Games per le piattaforme mobile iOS e Android.\n\u00c8 lo spin-off del videogioco \"Rocket League\", sviluppato e pubblicato dalle medesime case videoludiche.\n\u00c8 stato annunciato il 24 marzo 2021 e distribuito il 15 novembre per l'Australia e la Nuova Zelanda in versione alpha. Nel resto delle nazioni, il gioco \u00e8 stato reso disponibile dal 29 novembre. \nModalit\u00e0 di gioco.\nIl gioco al lancio presenta 3 modalit\u00e0 di gioco: Duel, Doubles e Hoops disponibili solo in modalit\u00e0 competitiva e giocabili in 3 differenti arene: Shortsack, S.C. Field, Dunk House.\nStagione 2\nIn questa stagione \u00e8 stata introdotta la modalit\u00e0 Volley, la modalit\u00e0 Casual (1v1, 2v2) e il nuovo Rocket Pass. Sono stati anche regalati dei titoli ai giocatori, in base al grado raggiunto nella stagione precedente (Bronzo, Argento, Oro, Platino etc.). "}
{"id": "9219512", "revid": "1888309", "url": "https://it.wikipedia.org/wiki?curid=9219512", "title": "Chiesa dei Santi Quirico e Giulitta (Brenta)", "text": "La chiesa dei Santi Quirico e Giulitta anche conosciuta come Santuario della Beata Vergine delle Grazie, a cui \u00e8 dedicata una solenne festa nei primi giorni di settembre, \u00e8 un edificio religioso, risalente al XII secolo e successivamente modificato, che si trova a Brenta, in provincia di Varese e diocesi di Como. \nStoria.\nSorse nel XII secolo come parrocchiale del paese di Brenta, in posizione elevata, distante dal centro abitato posto nel fondovalle. A causa della scomodit\u00e0 gli abitanti ottennero nel XVI secolo lo spostamento della parrocchia nella nuova chiesa dei santi Vito e Modesto nel centro del borgo. L'edificio di San Quirico fu successivamente sottoposto a vari lavori di modifica. il campanile conserva intatte le vestigia del periodo romanico."}
{"id": "9219521", "revid": "309289", "url": "https://it.wikipedia.org/wiki?curid=9219521", "title": "Bol'\u0161oj Kizil", "text": "Il Bol'\u0161oj Kizil () \u00e8 un fiume della Russia europea sud-orientale (Baschiria e oblast' di \u010celjabinsk) affluente di destra dell'Ural.\nIl fiume ha origine in una depressione tra le creste Uraltau e Kryktytau e scorre in direzione meridionale, a 30\u00a0km dalla sorgente gira a sud-est e mantiene quella direzione sino a sfociare nel fiume Ural a 2\u00a0014\u00a0km dalla foce, al villaggio di Kizil'skoe. Il fiume ha una lunghezza di 172\u00a0km, l'area del suo bacino \u00e8 di 2\u00a0080\u00a0km\u00b2. Nel bacino vi sono foreste di conifere chiare di pini e larici, e foreste di betulle, nella steppa \u00e8 presente il \u010dernoz\u00ebm.\nIl fiume gela dall'inizio di novembre ad aprile."}
{"id": "9219545", "revid": "1318658", "url": "https://it.wikipedia.org/wiki?curid=9219545", "title": "Primera Divisi\u00f3n 2021 (Bolivia)", "text": "Il campionato della Divisi\u00f3n Profesional 2021 (conosciuta anche come Copa Tigo 2021) \u00e8 la 4\u00aa edizione del massimo torneo boliviano di calcio professionistico organizzata dalla nuova \"Federaci\u00f3n Boliviana de F\u00fatbol\", che dall'aprile 2018 ha sostituito la defunta \"Liga del F\u00fatbol Profesional Boliviano\".\nIl campionato, che \u00e8 iniziato il 9 marzo 2021 e che si concluder\u00e0 il 12 dicembre 2021, vede la partecipazione di 16 squadre. \nFormato.\nIl 17 febbraio 2021 \u00e8 stato approvato il formato del torneo. A differenza degli anni passati, e per favorire la partecipazione delle squadre boliviane e della nazionale boliviana alle competizioni internazionali (oltre che assicurare la continuazione del campionato nonostante la perdurante pandemia di COVID-19), \u00e8 stato deciso di non adottare il tradizionale sistema dei tornei \"Apertura\" e \"Clausura\", passando alla disputa di un girone di andata e ritorno per un totale di 30 partite per ogni squadra. A retrocedere sar\u00e0 l'ultima squadra classificata e la squadra sconfitta dallo spareggio tra la penultima squadra classificata e la squadra vicecampione della categoria inferiore. La classifica finale determiner\u00e0 inoltre le squadre che avranno diritto di partecipare alle competizioni internazionali.\nQualificazione coppe internazionali.\nCoppa Libertadores.\nAlla Coppa Libertadores 2022 si qualificheranno quattro squadre:\nCoppa Sudamericana.\nAlla Coppa Sudamericana 2022 si qualificheranno quattro squadre:\nClassifica.\nLegenda:\nNote:"}
{"id": "9219547", "revid": "767487", "url": "https://it.wikipedia.org/wiki?curid=9219547", "title": "Captive (film 2012)", "text": "Captive \u00e8 un film del 2012 diretto da Brillante Mendoza."}
{"id": "9219548", "revid": "2163579", "url": "https://it.wikipedia.org/wiki?curid=9219548", "title": "Spedizione di Aunus", "text": "La spedizione di Aunus fu un tentativo dei volontari finlandesi di occupare parti della Carelia orientale nel 1919, durante la guerra civile russa. Aunus \u00e8 il nome finlandese della regione di Olonec. Questa operazione fu una delle cosiddette \"guerre di parentela\" (heimosodat) combattute contro le forze della Russia sovietica dopo la rivoluzione russa del 1917, sia in Finlandia che nei Paesi baltici.\nContesto.\nNel febbraio 1918 il generale Carl Gustaf Emil Mannerheim, comandante della Guardia Bianca anticomunista, scrisse il suo famoso ordine del giorno, nel quale affermava che non avrebbe rimesso la spada nel fodero finch\u00e9 la Carelia orientale non fosse stata libera dal controllo russo. Dopo la guerra civile finlandese fu molto dibattuto il tema dell'unione della Carelia orientale alla Finlandia, in quanto la Carelia orientale russa non fece mai parte della Finlandia svedese o del Granducato di Finlandia.\nI primi tentativi nel 1918 di occupare la regione di Petsamo e la Carelia Bianca (spedizione di Viena) erano falliti, in parte a causa dell'atteggiamento passivo dei careliani. Pi\u00f9 tardi gli inglesi occuparono la Carelia Bianca.\nDurante l'estate del 1918, il governo della Finlandia ricevette vari appelli dalla Carelia orientale per unire la regione alla Finlandia. Particolarmente attivi furono gli abitanti del villaggio di Repola, che aveva votato per unirsi alla Finlandia. L'esercito finlandese occup\u00f2 l'insediamento nell'autunno del 1918. Nel gennaio 1919 una piccola spedizione di volontari occup\u00f2 il villaggio di Poraj\u00e4rvi, ma fu rapidamente respinta dalle forze bolsceviche. Poraj\u00e4rvi aveva votato il 7 gennaio per unirsi alla Finlandia.\nNel febbraio 1919 Mannerheim rese chiaro alle potenze occidentali e all'Armata Bianca che la Finlandia avrebbe attaccato i bolscevichi a San Pietroburgo se avesse ricevuto sostegno materiale e morale. Nello stesso periodo furono preparati i piani per la spedizione di Aunus e il maggiore degli j\u00e4ger Gunnar von Herzen fu scelto come comandante delle truppe. Pensava che la spedizione sarebbe riuscita con un migliaio di volontari finlandesi, ma solo se i careliani si fossero uniti ai combattimenti. Mannerheim approv\u00f2 il piano, ma chiese che anche che la Gran Bretagna dovesse approvarlo prima di poter procedere.\nLa spedizione.\nLe truppe finlandesi attraversarono il confine la notte del 21 aprile 1919. Gli obiettivi erano catturare Lodejnoe Pole, Petrozavodsk e la ferrovia di Murmansk. La spedizione era inizialmente composta da circa 1.000 volontari, divisi in tre gruppi. Il gruppo meridionale avanz\u00f2 verso Lodejnoe Pole in soli tre giorni, ma fu respinto dietro il fiume Tuulos dalle truppe bolsceviche. Il gruppo settentrionale cattur\u00f2 Pr\u00e4\u00e4s\u00e4. A questo punto divenne evidente che non c'erano abbastanza truppe per completare gli obiettivi della spedizione. Venne avviata una nuova campagna per il reclutamento di 2000 nuovi volontari e Mannerheim nomin\u00f2 il colonnello Aarne Sihvo nuovo comandante della spedizione.\nIl reggimento del maggiore Paavo Talvela inizi\u00f2 un attacco contro Petrozavodsk il 20 giugno, ma fu sconfitto dall'Armata Rossa e dalle forze della Guardia Rossa finlandese appena fuori dalla citt\u00e0. Le truppe britanniche che operavano lungo la ferrovia di Murmansk erano abbastanza vicine, ma non parteciparono agli scontri.\nI finlandesi avevano sperato che la popolazione careliana si sarebbe unita alle truppe come volontari, ma solo pochi lo fecero e il loro morale non fu mai molto alto.\nL'iniziativa pass\u00f2 allora ai bolscevichi. Il 26 giugno oltre 600 finlandesi della Scuola Ufficiali di San Pietroburgo vennero fatti sbarcare a Vitele attraverso il lago Ladoga, dietro le linee finlandesi. Il gruppo meridionale fu quindi costretto a ritirarsi in Finlandia dopo aver subito pesanti perdite. Anche il gruppo di Talvela fu stato costretto a ripiegare in Finlandia.\nConseguenze.\nLa spedizione era stata condotta soltanto da volontari, ex membri del 27\u00ba Battaglione J\u00e4ger addestrato in Germania e attivisti politici, e sebbene finanziata dal governo l'esercito regolare della Finlandia non intervenne mai, lasciandola a s\u00e9 stessa. Inoltre lo scarso coinvolgimento della popolazione locale imped\u00ec il successo dell'operazione.\nL'unico risultato della spedizione fu che il villaggio di Poraj\u00e4rvi dichiar\u00f2 il 6 giugno di volersi unire alla Finlandia, come aveva gi\u00e0 fatto Repola nel 1918. L'esercito regolare finlandese si mosse per occupare l'abitato. Nel trattato di Tartu del 1920 Finlandia e Unione Sovietica si accordarono sul nuovo confine. Repola e Poraj\u00e4rvi furono lasciati dalla parte sovietica e le truppe finlandesi dovettero essere ritirate prima del 14 febbraio 1921. Il giovane capo della polizia di Repola, Bobi Siv\u00e9n, si spar\u00f2 in segno di protesta il 12 gennaio 1921."}
{"id": "9219551", "revid": "8660", "url": "https://it.wikipedia.org/wiki?curid=9219551", "title": "Nationalligaen 1999", "text": "La Nationalligaen 1999 \u00e8 stata la 12\u00aa edizione del campionato di football americano di primo livello, organizzato dalla DAFF.\nStagione regolare.\nClassifica.\nLa classifica della regular season \u00e8 la seguente:"}
{"id": "9219553", "revid": "588403", "url": "https://it.wikipedia.org/wiki?curid=9219553", "title": "Copa Norte 2001", "text": "La Copa Norte 2001 \u00e8 stata la 5\u00aa edizione della Copa Norte.\nFormula.\nLe dieci squadre partecipanti, sono suddivise in tre gironi: uno da quattro, due da tre. Le prime classificate di ciascun girone (pi\u00f9 la seconda classificata del girone da quattro squadre), sono ammesse alla fase a eliminazione diretta con gare di andata e ritorno. Il club vincitore ottiene un posto nella Copa dos Campe\u00f5es 2001.\nRisultati.\nFase a gironi.\nGirone A.\nLegenda:\nNote:\nGirone B.\nLegenda:\nNote:\nGirone C.\nLegenda:\nNote:"}
{"id": "9219559", "revid": "767487", "url": "https://it.wikipedia.org/wiki?curid=9219559", "title": "Azor (film)", "text": "Azor \u00e8 un film del 2021 diretto da Andreas Fontana."}
{"id": "9219562", "revid": "767487", "url": "https://it.wikipedia.org/wiki?curid=9219562", "title": "Risut\u0101to wa Tadaima no Ato de", "text": "Risut\u0101to wa Tadaima no Ato de \u00e8 un film del 2020 diretto da Ry\u016bta Inoue e tratto dal manga yaoi \"Restart After Come Back Home\" scritto e disegnato da Cocomi.\nProtagonisti del film sono Y\u016bki Furukawa nel ruolo di Mitsuomi Kozuka e Ry\u014d Ry\u016bsei in quello di Yamato.\nTrama.\nDopo aver lasciato il suo lavoro d'ufficio a Tokyo, Mitsuomi Kozaka torna nella sua citt\u00e0 natale per la prima volta da dieci anni. Mentre cerca di riallacciare i rapporti con la sua famiglia, Mitsuomi incontra Yamato Kumai, il giovane figlio adottivo del vecchio Kumai, il quale gestisce una fattoria vicino alla casa dei genitori di Mitsuomi. I due giovani diventano amici e quando Yamato chiede a Mitsuomi di dargli una mano nella fattoria, la loro amicizia sfocia in una relazione amorosa.\nDistribuzione.\nIl film \u00e8 stato distribuito nei cinema giapponesi il 4 settembre 2020."}
{"id": "9219564", "revid": "124402621", "url": "https://it.wikipedia.org/wiki?curid=9219564", "title": "Richeldi", "text": ""}
{"id": "9219572", "revid": "1832335", "url": "https://it.wikipedia.org/wiki?curid=9219572", "title": "Kisen", "text": "Si hanno poche notizie sulla sua vita oltre quelle che fosse un monaco buddista della scuola Shingon e che ha vissuto sul Monte Uji. C'\u00e8 una teoria secondo cui il nome \"Kisen\" \u00e8 uno pseudonimo di Ki no Tsurayuki. Secondo il \"Mumy\u014dsh\u014d\" (\u7121\u540d\u6284, un saggio sulla poesia tanka scritto da Kamo no Ch\u014dmei), il sito della residenza di Kisen si trova nei pressi di Uji. C'\u00e8 ancora una piccola grotta su una collina chiamata Kisen Cave.\nQuando Ki no Tsurayuki scrisse la prefazione giapponese (\u4eee\u540d\u5e8f, \"kanajo\") del \"Kokinsh\u016b\", scelse Kisen come uno dei sei saggi della poesia (\u516d\u6b4c\u4ed9, \"rokkasen\") la cui opera doveva essere considerata superiore. Tsurayuki dice quanto segue per commentare il lavoro di Kisen:\nAlcuni attribuiscono a Kisen la raccolta di poesie \"Waka sakushiki\" (\u502d\u6b4c\u4f5c\u5f0f), conosciuta anche come \"Kisen-shiki\" (\u559c\u64b0\u5f0f), ma \u00e8 probabilmente una raccolta apocrifa e creata molto dopo la fine del periodo Heian.\nPoesia.\nLe seguenti due poesie (\u8a60\u6b4c, eika) sono le uniche che possono essere ricondotte con sicurezza a lui:"}
{"id": "9219581", "revid": "124402896", "url": "https://it.wikipedia.org/wiki?curid=9219581", "title": "Nel castello cosa c'\u00e8", "text": ""}
{"id": "9219584", "revid": "828725", "url": "https://it.wikipedia.org/wiki?curid=9219584", "title": "Phoenix Art Museum", "text": "Il Phoenix Art Museum \u00e8 il pi\u00f9 vasto museo di arti visive nel sud-est degli Stati Uniti. Situato a Phoenix in Arizona, il museo dispone di uno spazio espositivo di oltre 26.000 m2. Affianca alla sua collezione permanente di oltre 18.000 opere di arte americana, asiatica, europea moderna e contemporanea mostre temporanee di artisti internazionali.\nStoria.\nAll'inizio degli anni '50 l'architetto Alden Dow fu incaricato dal Consiglio di Amministrazione della neonata Phoenix Fine Arts Association di progettare un complesso che avrebbe ospitato la Phoenix Public Library, il Phoenix Little Theatre (ora Phoenix Theatre) e il nuovo Phoenix Art Museum. La societ\u00e0 di ingegneria strutturale scelta per questo progetto fu Severud Associates. Per coordinare il progetto, la Phoenix Fine Arts Association nomin\u00f2 un nuovo Consiglio nel 1952 e il primo direttore del museo, Forest M. Hinkhouse, nel 1957.\nIl museo apr\u00ec il 18 novembre del 1959. Nel 1965 iniziarono i lavori di ampliamento che portarono lo spazio espositivo da 2300 m2 a 6700 m2. Nel 1996 vi furono ulteriori espansioni condotte dagli architetti Tod Williams e Billie Tsien. Il museo col tempo raddoppi\u00f2 il suo spazio espositivo, iniziando ad ospitare un teatro con 300 posti a sedere, una biblioteca e un bar. Pi\u00f9 recentemente, nel 2006, con l'apertura di nuove ali nell'edificio la superficie del museo ha raggiunto i 26500 m2, annettendo anche un vasto giardino dedicato all'esposizione di varie statue.\nNegli ultimi 50 anni, il museo ha ospitato pi\u00f9 di 400 esibizioni da tutto il mondo, raggiungendo una collezione permanente di circa 18000 pezzi.\nCollezione.\nIl museo ospita opere di pittori europei come Girolamo Genga, Guercino, Carlo Dolci, Bernardo Strozzi, Marcellus Coffermans, Jacob Cornelisz van Oostsanen, Giovanni Piazzetta, Elizabeth Vigee-Lebrun, Antoine Vestier, George Romney, Camille Corot, Hippolyte Delpy, Eug\u00e8ne Boudin, Jean-L\u00e9on G\u00e9r\u00f4me, Claude Monet, Max Beckmann, L\u00e9on Portau e Pablo Picasso. Tra i pittori americani figurano Gilbert Stuart, Sanford Gifford, Robert Henri, Ernest Lawson, Marsden Hartley, Stuart Davis, Georgia O'Keeffe, Jonas Lie, Lew Davis, Ernest Blumenschein e Howard Post. Tra gli artisti contemporanei Yayoi Kusama, Viola Frey, Kehinde Wiley, Carlos Amorales, Donald Martiny e Helen Frankenthaler. Sono inoltre esposte statue di Aristide Maillol, Max Ernst, Hans Arp, Jacob Epstein e Alberto Giacometti."}
{"id": "9219588", "revid": "1745361", "url": "https://it.wikipedia.org/wiki?curid=9219588", "title": "Tessalo (disambigua)", "text": ""}
{"id": "9219594", "revid": "481666", "url": "https://it.wikipedia.org/wiki?curid=9219594", "title": "Jane Keckley", "text": ""}
{"id": "9219599", "revid": "1446238", "url": "https://it.wikipedia.org/wiki?curid=9219599", "title": "Sigillo presidenziale turco", "text": "Il Sigillo presidenziale turco \u00e8 il sigillo ufficiale del Presidente della Turchia. Vi \u00e8 rappresentato al centro un sole a sedici punte, che simboleggia la Repubblica Turca, circondato da sedici stelle a cinque punte. \u00c8 il pi\u00f9 antico sigillo presidenziale ancora in uso nel mondo. \nOrigine ed evoluzione.\nLe sue radici risalgono al settembre 1922, quando una bandiera analoga venne utilizzata su un'autovettura che portava Mustafa Kemal Atat\u00fcrk a Smirne durante gli ultimi giorni della Guerra d'indipendenza turca. Essa \u00e8 attualmente esposta nel Museo An\u0131tkabir di Ankara. Le caratteristiche e le proporzioni della bandiera presidenziale furono legalizzate con la legge \"Sancak Talimatnamesi\" emanata il 22 ottobre 1925, in base alla quale le dimensioni del sigillo vennero fissate a 70 \u00d7 70 cm, mentre il sole al centro \u00e8 una stella a venti punte contenente dieci raggi di luce a spigoli vivi e dieci a spigoli ovali. Le dimensioni 70 \u00d7 70 cm sono state mantenute nello stendardo presidenziale della Turchia, in base alla legge del 29 maggio 1936, ma successivamente sono state ridotte a 30 \u00d7 30 cm con un nuovo emendamento legislativo varato il 14 settembre 1937. Il numero dei raggi del sole fu ridotto a sedici (otto lunghi e otto corti, tutti a spigoli vivi): essi simboleggiano i sedici grandi imperi turchi della storia, com'\u00e8 precisato in un altro emendamento legislativo datato 18 febbraio 1978. Sia il sigillo che la bandiera hanno assunto forma e proporzioni attuali in seguito ad un ultimo emendamento giuridico emanato il 25 gennaio 1985.\nIl sigillo nello stendardo presidenziale.\nLo stendardo mostra una falce di luna bianca e una stella bianca su uno sfondo rosso come la bandiera della Turchia, dalla quale si differenzia unicamente per il sigillo posizionato nell'angolo in alto a sinistra e composto da un sole giallo oro circondato da sedici stelle a cinque punte dello stesso colore."}
{"id": "9219604", "revid": "324090", "url": "https://it.wikipedia.org/wiki?curid=9219604", "title": "Via Iuliu Maniu, Cluj-Napoca", "text": ""}
{"id": "9219606", "revid": "62748", "url": "https://it.wikipedia.org/wiki?curid=9219606", "title": "West India Docks", "text": "I West India Docks erano una serie di tre moli, banchine e magazzini costruiti sull'isola di Dogs a Londra, per importare ed esportare merci, e occasionalmente passeggeri, verso le Indie occidentali britanniche. Il primo venne aperto nel 1802. Dopo la loro chiusura commerciale, nel 1980, lo sviluppo di Canary Wharf \u00e8 stato costruito intorno alle darsene restringendo alcuni dei loro tratti pi\u00f9 ampi.\nStoria.\nStoria antica.\nRobert Milligan, di famiglia scozzese, (c.\u20091746 \u2013 1809) fu in gran parte autore della costruzione dei West India Docks. Era un ricco proprietario di schiavi delle Indie occidentali, mercante e armatore, che torn\u00f2 a Londra dopo aver gestito le piantagioni di zucchero della sua famiglia in Giamaica. Indignato per le perdite dovute al furto e al ritardo nei moli lungo il Tamigi, Milligan si mise a capo di un gruppo di potenti uomini d'affari, tra cui il presidente della London Society of West India Planters and Merchants, George Hibbert, un proprietario di schiavi, commerciante, politico e proprietario, che promosse la creazione di una darsena cinta da un alto muro. Il gruppo progett\u00f2 e costru\u00ec West India Docks, facendo pressioni sul Parlamento per consentire la creazione di una West India Dock Company. Milligan divenne sia vicepresidente che presidente della West India Dock Company. I moli furono autorizzati dal West India Dock Act del 1799.\nLe banchine vennero costruite in due fasi. I due moli settentrionali furono costruiti tra il 1800 e il 1802 per la West India Dock Company su progetto dell'ingegnere civile William Jessop (John Rennie era un consulente e fu coinvolto anche Thomas Morris, il terzo ingegnere portuale di Liverpool mentre Ralph Walker fu nominato ingegnere residente), e furono i primi bacini commerciali a Londra. Il 12 luglio 1800 il Primo ministro britannico William Pitt il Giovane e il Lord Cancelliere Loughborough furono assistiti da Milligan e Hibbert nella cerimonia di posa della prima pietra. Le banchine furono formalmente aperte il 27 agosto 1802 quando la nave \"Henry Addington\" vuota fu trainata trami funi. Segu\u00ec la \"Echo\", una nave carica di merci provenienti dalle Indie Occidentali. Per i successivi 21 anni tutte le navi del commercio con l'India occidentale che utilizzavano il porto di Londra furono obbligate a utilizzare i moli dell'India occidentale da una clausola dell'Atto del Parlamento che ne aveva consentito la costruzione.\nIl molo meridionale, il South West India Dock, in seguito noto come South Dock, fu costruito nel 1860, in sostituzione del non redditizio City Canal, costruito nel 1805. Nel 1909 la Port of London Authority (PLA) rilev\u00f2 i West India Docks, insieme agli altri moli chiusi da St Katharines a Tilbury.\nDal 1960 al 1980, il commercio nelle banchine scese quasi a zero. C'erano due ragioni principali. In primo luogo, lo sviluppo dei container rese inefficiente questo tipo di banchine relativamente piccole e gli armatori furono lenti nell'accogliere il cambiamento. In secondo luogo, le esportazioni manifatturiere che avevano mantenuto il commercio attraverso le banchine diminuirono e si allontanarono dall'area locale. Le banchine vennero chiuse nel 1981.\nNuovo sviluppo.\nDopo la chiusura dei moli, l'area \u00e8 stata rigenerata come parte del progetto Docklands, ed \u00e8 ora sede degli sviluppi di Canary Wharf. I primi edifici della prima fase di Canary Wharf furono costruiti sull'acqua, riducendo la larghezza del molo nord e del molo centrale. La stazione della metropolitana di Canary Wharf \u00e8 stata costruita all'interno del molo centrale negli anni 1990. Parte dell'edificio portuale originale \u00e8 stato convertito per essere utilizzato come Museum of London Docklands nel 2003.\nLo sviluppo di Crossrail Place \u00e8 stato completato nel maggio 2015 e la stazione di Canary Wharf Crossrail sottostante \u00e8 stata completata nel settembre 2015.\nDisposizione.\nI moli originali consistevano in un Import Dock di di acqua, in seguito denominata North Dock, e un Export Dock di , poi denominato Middle Dock. Tra di loro, le banchine avevano una capacit\u00e0 combinata di far attraccare oltre 600 navi. Chiuse e bacini alle due estremit\u00e0 dei Docks li collegavano al fiume Tamigi. Questi erano conosciuti come Blackwall Basin e Limehouse Basin, da non confondere con il Regent's Canal Dock noto anche come Limehouse Basin. Per evitare la congestione, le navi entravano dall'estremit\u00e0 (orientale) del Blackwall mentre le piccole imbarcazioni entravano dall'estremit\u00e0 occidentale di Limehouse. Venne costruito un bacino di carenaggio per le riparazioni navali collegato al bacino di Blackwall. Successivamente, anche il Poplar Dock della North London Railway fu collegato al Blackwall Basin.\nIl design dei Docks consentiva a una nave in arrivo dalle Indie Occidentali di scaricare nel molo settentrionale, navigare intorno al molo meridionale e caricare il carico per l'esportazione in una frazione del tempo che aveva impiegato in precedenza nei tratti superiori fortemente congestionati e pericolosi del Tamigi. Intorno all'Import Dock venne costruita una linea continua di magazzini di cinque piani, progettati dall'architetto George Gwilt e da suo figlio, anch'egli di nome George. L'Export Dock aveva bisogno di meno edifici poich\u00e9 le merci venivano caricate direttamente sulle navi. Per proteggersi dai furti, l'intero complesso era circondato da un muro di mattoni alto 6 metri.\nI tre moli erano inizialmente separati, con i due nord interconnessi solo tramite il bacino a ciascuna estremit\u00e0 e il bacino sud collegato tramite una serie di tre bacini all'estremit\u00e0 orientale. L'accesso alla ferrovia era molto difficile. Sotto il controllo del PLA, furono effettuati tagli per collegare i tre moli in un unico sistema e furono riempiti i collegamenti con il Tamigi all'estremit\u00e0 occidentale, insieme al bacino di Limehouse e con esso il collegamento occidentale tra i due moli settentrionali. Ci\u00f2 consent\u00ec un migliore accesso stradale e ferroviario da nord e da ovest. South Dock era anche collegato all'estremit\u00e0 nord del Millwall Dock e la sua chiusa orientale allargata divenne l'unico ingresso dal Tamigi all'intero sistema dell'India occidentale e del Millwall."}
{"id": "9219630", "revid": "1318658", "url": "https://it.wikipedia.org/wiki?curid=9219630", "title": "Chiasso Cozza", "text": "Il chiasso Cozza \u00e8 un vicolo del centro storico di Firenze, che va da via Lambertesca, senza sfondo. \nStoria e descrizione.\nSi tratta di uno stretto vicolo che porta a una sorta di corte interna, oggi senza sfondo ma un tempo collegata sul lato nord a piazza de' Salterelli. Anticamente si chiam\u00f2 anche chiasso de' Girolami, dalla famiglia che viceva nella vicina torre de' Girolami, distrutta dalle mine dell'esercito tedsco in ritirata nell'agosto del 1944. Anche le case su chiasso Cozza vennero danneggiate, ma si salv\u00f2 la torre dei Gherardini, qui in angolo con via Lambertesca 28r. \nDurante la ricostruzione del dopoguerra si volle mantenere la volumetria antica anche per gli edifici rifatti, ricostrendo in questa zona case a molti piani, che tuttavia lasciano poca luce e aria alle strade. Era in progetto la riapertura del passaggio con piazza Salterelli, che tuttavia non venne attuato, ma avrebbe potuto creare una suggestiva direttrice alternativa tra piazza della Signoria e il ponte Vecchio, attraverso il chiasso degli Armagnati, la volta di piazza Santo Stefano e il vicolo Marzio. Alcuni sostengono che questa direttrice fosse quella che in epoca romana portava all'antenato del ponte Vecchio, costruito nei pressi di piazza del Pesce\nSull'origine del nome attuale, attestato almeno dal 1729 (come vicolo Cozza) e sospeso per la prima met\u00e0 del XX secolo in cui venne considerato una continuazione del chiasso degli Armagnati, non si conosce una spiegazione. Bargellini-Guarnieri ipotizzano che possa derivare dal soprannome di qualcuno che abitava in questa zona. "}
{"id": "9219634", "revid": "124403934", "url": "https://it.wikipedia.org/wiki?curid=9219634", "title": "Burn It Down (The Dead Daisies)", "text": "Burn It Down \u00e8 il quarto album in studio del supergruppo statunitense The Dead Daisies, pubblicato nel 2018 dalla Spitfire Records.\nDescrizione.\nLa formazione della band \u00e8 rimasta la stessa del disco precedente, fatta eccezione per il batterista Brian Tichy, sostituito da Deen Castronovo."}
{"id": "9219643", "revid": "365417", "url": "https://it.wikipedia.org/wiki?curid=9219643", "title": "Acquedotto dei miracoli", "text": "L'Acueducto de los Milagros (in italiano Acquedotto dei Miracoli) \u00e8 una costruzione di ingegneria civile per il trasporto di acqua nel bacino di Proserpina, che si trova a cinque chilometri dall'antica citt\u00e0 di M\u00e9rida in Spagna. Tradizionalmente si \u00e8 datata la sua origine nella citt\u00e0 di Em\u00e9rita Augusta, capitale della provincia di Lusitania nell'Impero Romano nel I secolo, e continu\u00f2 ad essere utilizzato nei secoli a venire. L'Acquedotto fa parte dell'insieme archeologico di M\u00e9rida, dichiarato Patrimonio dell'Umanit\u00e0 dall'UNESCO nel 1993.\nOrigine.\nLa sua origine sembrerebbe risalire approssimativamente all'epoca della dinastia Giulio-Claudia o della famiglia dei Flavi. La citt\u00e0 romana disponeva di tre acquedotti anteriori che fornivano acqua alla popolazione. Ciononostante, diversi studi non sono riusciti a stabilire la datazione dell'opera o le tappe della sua costruzione.\nUno studio controverso dell'Universit\u00e0 Autonoma di Madrid diffuso dal giornale El Pa\u00eds, mette in dubbio questa data e la anticipa al IV o V secolo. Ci\u00f2 farebbe risalire il monumento all'architettura visigota con un'influenza bizantina. Questo studio \u00e8 stato rifiutato, tra tanti altri, dallo stesso sindaco della citt\u00e0 di M\u00e9rida, Antonio Rodr\u00edguez Osuna.\nCaratteristiche architettoniche.\nL'acquedotto aveva come funzione principale quella di portare l'acqua al lato ovest della citt\u00e0. Il punto di raccolta dell'acqua, o \"caput aquae,\" si trovava nel lago di Proserpina, da dove partiva una conduttura di tubature che si snodava per dieci o undici chilometri.\nL'acquedotto scorre tortuoso sotto il suolo seguendo la curva di livello con una leggera pendenza. \u00c8 per la maggior parte una galleria sotterranea scavata nella roccia viva, salvo nei passaggi su alcuni ruscelli che vengono attraversati tramite piccoli archi. Nella parte finale dell'acquedotto si situa l'arco pi\u00f9 famoso che attraversa il fiume Albarregas, per il quale si dovettero costruire una serie di pilastri che costituiscono la parte pi\u00f9 imponente. L'acquedotto entrava nella citt\u00e0 nel punto pi\u00f9 alto della collina del Calvario, dove venne edificato, all'interno delle mura, un ninfeo come chiusura monumentale (tradizionalmente denominato castellum aquae, nonostante questo dovette situarsi in prossimit\u00e0).\nQuest'ultima sezione di archi sovrapposti si estende per 830 metri, con un'altezza di 25 metri nella parte pi\u00f9 profonda della valle del fiume Albarregas. La struttura di questa sezione \u00e8 caratteristica di M\u00e9rida. \u00c8 composta da robusti pilastri, nei quali si alternano cinque filari di blocchi di granito e uno di mattoni, conferendo cos\u00ec una peculiare eleganza dal miscuglio dei due colori, quello granito e il rosso intenso del mattone. Archi di differenti altezze si innestano sui pilastri, il cui nucleo \u00e8 di \"opus caementicium\". Gli archi di collegamento sono di mattoni, fatta eccezione per quello che attraversa il letto del fiume, che ha i conci di granito ben lavorati. I pilastri rimasti pi\u00f9 o meno deteriorati sono ancora 73.\nTradizionalmente si dice che il suo nome, Acquedotto dei Miracoli, si debba allo stupore generale che fosse resistito per cos\u00ec tanti secoli, come se si trattasse di un miracolo divino.\nNell'immediata vicinanza, un piccolo ponte chiamato ponte romano di Albarregas corre parallelo agli archi dell'acquedotto."}
{"id": "9219644", "revid": "1442080", "url": "https://it.wikipedia.org/wiki?curid=9219644", "title": "AeroPress", "text": "L'AeroPress \u00e8 una caffettiera a mano ideata da Alan Adler, ideatore di giocattoli e di numerosi altri dispositivi, nel 2005, disponibile in una versione standard da 4 tazzine ed in una ridotta da viaggio, definita \"AeroPress Go\", da tre. \u00c8 costituita da una camera, un'unit\u00e0 per il filtro - disponibile in diversi materiali - e un pistone, che attua pressione per far passare l'acqua infusa attraverso il letto di caff\u00e8.\nNel metodo di preparazione standard l'AeroPress unisce un'infusione ad una percolazione attraverso il letto di caff\u00e8, ma sono disponibili alcune unit\u00e0 per il filtro alternativo che permettono di modificare questo comportamento."}
{"id": "9219646", "revid": "124403420", "url": "https://it.wikipedia.org/wiki?curid=9219646", "title": "Noguchi Emiko", "text": ""}
{"id": "9219647", "revid": "124403474", "url": "https://it.wikipedia.org/wiki?curid=9219647", "title": "Noboru Okamoto", "text": ""}
{"id": "9219655", "revid": "767487", "url": "https://it.wikipedia.org/wiki?curid=9219655", "title": "He Who Is Without Sin", "text": "He Who Is Without Sin \u00e8 un film del 2020 diretto da Jason Paul Laxamana.\nTrama.\nUn giovane studente scopre a sue spese che il suo idolo \u2013 un giornalista dignitoso che dovrebbe essere un modello di virt\u00f9 \u2013 non \u00e8 realmente chi sembra essere in televisione.\nDistribuzione.\nIl film \u00e8 stato distribuito nei cinema filippini il 20 novembre 2020 dalla Solar Pictures."}
{"id": "9219658", "revid": "712828", "url": "https://it.wikipedia.org/wiki?curid=9219658", "title": "Honzuki no gekokuj\u014d", "text": ""}
{"id": "9219660", "revid": "478814", "url": "https://it.wikipedia.org/wiki?curid=9219660", "title": "Nathaniel Lammons", "text": "Ha ottenuto i suoi migliori risultati in doppio, specialit\u00e0 nella quale ha disputato una finale nel circuito maggiore, ha vinto diversi titoli nei circuiti Challenger e ITF e ha raggiunto l'79\u00ba posto del ranking ATP nel febbraio 2022. In singolare non ha vinto alcun titolo da professionista e non \u00e8 andato oltre il 591\u00ba posto nel ranking.\nStatistiche.\n\"Aggiornate al 26 febbraio 2022.\""}
{"id": "9219687", "revid": "599013", "url": "https://it.wikipedia.org/wiki?curid=9219687", "title": "Illja Putrja", "text": "Carriera.\nProdotto del settore giovanile dello , nel 2018 viene acquistato dal ; debutta fra i professionisti il 31 ottobre seguente in occasione dell'incontro di Kubok Ukra\u00efny perso 3-1 contro l'.\nNel 2020 passa a titolo definitivo al .\nStatistiche.\nPresenze e reti nei club.\n\"Statistiche aggiornate al 6 dicembre 2021.\""}
{"id": "9219689", "revid": "663330", "url": "https://it.wikipedia.org/wiki?curid=9219689", "title": "Episodi di The Hot Zone - Area di contagio (seconda stagione)", "text": "La seconda stagione della serie televisiva The Hot Zone - Area di contagio, intitolata Minaccia antrace, composta da 6 episodi, \u00e8 stata trasmessa negli Stati Uniti dal 28 al 30 novembre 2021 su National Geographic.\nIn Italia la stagione \u00e8 andata in onda in prima visione su National Geographic dal 6 al 20 dicembre 2021."}
{"id": "9219693", "revid": "2167671", "url": "https://it.wikipedia.org/wiki?curid=9219693", "title": "Sigismondo Polcastro", "text": "Biografia.\nNacque nel 1384 forse a Vicenza da Girolamo, un giureconsulto di antica famiglia di Vicenza e dalla padovana Maddalena Volpe. Si trasfer\u00ec a Padova, quando era ancora ragazzo, assieme alla famiglia.\nRicevette un dottorato in lettere presso l'Universit\u00e0 di Padova nel 1412, insegn\u00f2 filosofia naturale dal 1419 al 1426, ottenne il dottorato in medicina nel 1424 e insegn\u00f2 medicina dal 1426 al 1464 o 1465 (con un'interruzione nel 1448 per visitare altre universit\u00e0). Godette di numerose conoscenze tra l'aristocrazia della Repubblica di Venezia grazie alla sua professione di medico. Scrisse alcune opere di argomento medico, delle quali sono sopravvissute solo le sue \"Questiones\".\nSi spos\u00f2 due volte; dal primo matrimonio nacquero almeno due figli, dal secondo sei. Il patrimonio di famiglia, alimentato dagli attenti investimenti immobiliari di Sigismondo, giunse fino al XIX secolo con l'ultimo esponente Girolamo Polcastro.\nMor\u00ec nel 1473 a Padova, venendo sepolto nella Chiesa degli Eremitani.\nNel 2016 \u00e8 stato dichiarato il capostipite del pi\u00f9 grande gruppo di matematici nel Mathematics Genealogy Project, che raggruppa i matematici per relazioni insegnante-studente, tramite il suo allievo Pietro Roccabonella."}
{"id": "9219696", "revid": "1318658", "url": "https://it.wikipedia.org/wiki?curid=9219696", "title": "Nanotubi a rosetta", "text": "I nanotubi a rosetta sono delle strutture cilindriche auto assemblanti cave dal diametro nanometrico e di lunghezza che pu\u00f2 arrivare anche alle centinaia di micron. Il nome deriva dalla caratteristica forma a rosetta posseduta dalle unit\u00e0 cicliche che compongono il singolo nanotubo. \nLe particolari dimensioni nano e la possibilit\u00e0 di ingegnerizzare la struttura secondo diversi parametri rende il sistema molto versatile e una risorsa importante nell\u2019ambito dell\u2019ingegneria tissutale.\nSintesi.\nAlla base della struttura vi \u00e8 l\u2019accoppiamento tra le basi azotate guanina (purinica) e citosina (pirimidinica), che viene tipicamente indicato con il simbolo G\u2227C. Il legame prevede, secondo la teoria di Watson e Crick, di sfruttare l\u2019arrangiamento donatore-donatore-accettore (DDA) della guanina e quello accettore-accettore-donatore (AAD) della citosina; in tal modo si formano tra le basi tre legami idrogeno. \nA causa di vari fattori, tra cui l\u2019asimmetria dei legami idrogeno, il carattere idrofobico e la disposizione spaziale, il sistema subisce un processo di auto-assemblaggio che porta alla formazione di macromolecole cicliche composte da sei accoppiamenti G\u2227C tenuti insieme da 18 legami idrogeno. Le strutture a forma di rosa, essendo altamente idrofobiche, subiscono un\u2019ulteriore aggregazione per cui numerose di queste unit\u00e0 si uniscono dando origine a nanotubi cavi. I nanotubi a rosetta (RNTs \u2013 \"Rosette nanotubes\") mostrano un comportamento idrofobico per quanto riguarda la cavit\u00e0 interna, mentre la superficie esterna \u00e8 idrofilica . \nMorfologicamente, presentano un diametro esterno di 3-4 nm ma si possono estendere in lunghezza anche per centinaia di micrometri. Le dimensioni della cavit\u00e0 interna sono correlate alla distanza tra i legami idrogeno e l\u2019accoppiamento G\u2227C e comunque si aggira attorno all\u20191 nm; quelle esterne invece dipendono dalla natura dei gruppi funzionali legati alla superficie.\nLa caratteristica di poter essere ingegnerizzate variando lunghezza, diametro interno ed esterno e la chimica superficiale attraverso la sua funzionalizzazione rende i RNTs molto versatili per innumerevoli applicazioni, soprattutto per quanto riguarda l\u2019ingegneria tissutale e, in particolare, come elemento nanostruttrato all'interno di \"scaffold\".\nFunzionalizzazione.\nUna delle caratteristiche chiave dei nanotubi a rosetta \u00e8 rappresentata dalla possibilit\u00e0 di funzionalizzarne la superficie, modificandone le propriet\u00e0 fisiche e biochimiche. \nLa funzionalizzazione pu\u00f2 essere effettuata sia a livello di super molecola ciclica formata da sei accoppiamenti G\u2227C, sia a livello di nanotubo assemblato.\nAd esempio, \u00e8 possibile sostituire la catena amminoacidica laterale con l\u2019RGD (arginina-glicina-acido aspartico), una sequenza peptidica dalla riconosciuta propriet\u00e0 di favorire l\u2019adesione, la proliferazione cellulare e la citocompatibilit\u00e0. Molto utilizzata \u00e8 anche la funzionalizzazione con la lisina, un amminoacido fondamentale per la formazione di collagene. \nDai gruppi funzionali dipende inoltre la stabilit\u00e0 della struttura, che varia in base alla densit\u00e0 delle catene laterali, e quindi all\u2019ingombro sterico da esse creato, e alla carica che apportano alla superficie. Per questo motivo, diversi tipi di funzionalizzazione possono portare anche una variazione in termini di diametro, lunghezza e di carattere pi\u00f9 o meno idrofilico dei nanotubi. \nApplicazioni in ingegneria tissutale.\nLa moderna ingegneria tissutale ha come obbiettivo non solo la creazione di \"scaffold\" meccanicamente simili all\u2019ambiente di innesto e che non provochino reazioni avverse da parte dell\u2019organismo, ma sistemi che siano anche attivi dal punto di vista della rigenerazione. Ottimi risultati in questo senso derivano dalla intrinseca biomimeticit\u00e0 della struttura nanometrica dei nanotubi, congiunta alla straordinaria organizzazione del sistema e all\u2019elevata presenza di peptidi. Infatti, i RNTs mimano la naturale struttura di molti dei componenti presenti nei tessuti naturali, mentre la funzionalizzazione da parte di aminoacidi e peptidi crea sulla superficie degli impianti un ambiente favorevole all\u2019adesione e alla proliferazione cellulare. In particolare, i gruppi funzionali si legano alla superficie dei nanotubi, modificandone la chimica in modo da renderli degli eccellenti templates per la rigenerazione di svariati tessuti.\nRigenerazione ossea e ortopetica\nLe applicazioni di maggior evidenza sperimentale si riscontrano nell\u2019ambito della rigenerazione del tessuto osseo e cartilagineo, in cui la particolare struttura dei nanotubi a rosetta \u00e8 risultata efficace nel risolvere i problemi legati alla bassa biocompatibilit\u00e0 degli impianti, alla ridotta stabilit\u00e0, al basso tasso di osteointegrazione e alla lenta ricostruzione tissutale. Tutte queste criticit\u00e0 derivavano infatti dalle scarse interazioni che si instauravano tra impianto e osso in assenza di una struttura nanometrica che fungesse da collegamento tra i due. Infatti, se depositati sulla superficie di protesi, i RNTs grazie alla somiglianza con il collagene, garantiranno una migliore integrazione tra impianto e tessuto.\n\u00c8 stato dimostrato che \"scaffold\" composti da RNTs immersi in una matrice di idrogel presentano un miglioramento nella crescita di cellule staminali mesenchimatiche (MSC) e della loro differenziazione in condrociti. \nInoltre, dato che a 60\u00a0\u00b0C queste strutture subiscono una transizione di fase da liquido a gel viscoso che pu\u00f2 avvenire anche in particolari situazioni all\u2019interno del corpo umano, \u00e8 considerata possibile un\u2019applicazione per la cura di fratture ossee. Anche in questo caso, tuttavia, \u00e8 necessario aumentare la resistenza meccanica dei nanotubi abbinandoli a degli idrogel. \nUno dei maggiori problemi che si possono verificare quando si impianta uno \"stent\" cardiovascolare \u00e8 la mancanza di interazione tra la superficie dell\u2019impianto e le cellule endoteliali delle pareti della cavit\u00e0. Ci\u00f2 pu\u00f2 portare a processi infiammatori ed infezioni e, inoltre, se lo \"stent\" non aderisce a sufficienza alle pareti, anche ad un suo spostamento. Studi in vitro hanno evidenziato che l\u2019utilizzo di coatings di RNTs funzionalizzati con lisina (RNT-K) porta ad un considerevole aumento della concentrazione di cellule endoteliali su una superficie in titanio."}
{"id": "9219697", "revid": "290351", "url": "https://it.wikipedia.org/wiki?curid=9219697", "title": "Suddenly (film)", "text": ""}
{"id": "9219698", "revid": "124404115", "url": "https://it.wikipedia.org/wiki?curid=9219698", "title": "Holy Ground", "text": "Holy Ground \u00e8 il quinto album in studio del supergruppo statunitense The Dead Daisies, pubblicato nel 2021 dalla Spitfire Records.\nDescrizione.\nNella formazione della band si ha un cambio significativo: avviene l'ingresso di Glenn Hughes, musicista conosciuto per la sua militanza nei Deep Purple, il quale ricopre sia il ruolo di cantante che quello di bassista, nonch\u00e8 di principale compositore."}
{"id": "9219700", "revid": "481666", "url": "https://it.wikipedia.org/wiki?curid=9219700", "title": "Mrs. Watson", "text": ""}
{"id": "9219702", "revid": "71155", "url": "https://it.wikipedia.org/wiki?curid=9219702", "title": "John Collins (chitarrista)", "text": "Biografia.\nFiglio della pianista Georgia Gorham, che prima della nascita del figlio fu accompagnatrice musicale di W. C. Handy, John Collins nacque a Montgomery, Alabama, ma la famiglia si trasfer\u00ec a Chicago quando Collins era ancora bambino.\nDopo aver fatto parte per qualche anno del piccolo gruppo musicale che accompagnava la madre (suonando la chitarra ritmica), nel 1935 venne ingaggiato nel quartetto del grande pianista Art Tatum, nel 1936 fece parte del gruppo \"Three Deuces\" capitanato dal trombettista Roy Eldridge con cui effettu\u00f2 numerose incisioni.\nNel 1940 si stabil\u00ec a New York dove ebbe occasione di suonare con jazzisti di primissimo piano, la cantante Billie Holiday e i sassofonisti Lester Young e Benny Carter, partecip\u00f2 anche a diverse esibizioni nei celebri jazz club della 52ma strada della citt\u00e0.\nDopo aver prestato servizio militare nella banda dell'esercito statunitense (1942-1946), ritorn\u00f2 a New York.\nCollins suon\u00f2 con (nuovamente) Art Tatum, Erroll Garner, Billy Taylor, e numerosi altri jazzisti, nel 1947 la rivista Esquire elesse Collins come miglior chitarrista dell'anno.\nDal 1951 entr\u00f2 a far parte del trio del pianista e cantante Nat King Cole, sostituendo Irving Ashby, questa collaborazione fu interrotta solo con la morte di Cole nel 1965.\nDurante la sua carriera, Collins, suon\u00f2 e registr\u00f2 anche, tra gli altri, con le cantanti Ella Fitzgerald, Sarah Vaughan e Carmen McRae.\nDagli anni settanta agli anni novanta, continu\u00f2 a svolgere la propria carriera musicale e regolari concerti (nel 1986 pubblic\u00f2 il suo unico album come leader con il titolo \"The Incredible John Collins\"), nell'ultimo decennio della sua vita fu attivo come insegnante privato di musica."}
{"id": "9219704", "revid": "125813148", "url": "https://it.wikipedia.org/wiki?curid=9219704", "title": "Gran Premio di Abu Dhabi 2021", "text": "Il Gran Premio di Abu Dhabi 2021 \u00e8 stata la ventiduesima e ultima prova della stagione del campionato mondiale di Formula 1. La gara si \u00e8 corsa domenica 12 dicembre sul circuito di Yas Marina, posto sull'isola omonima, ed \u00e8 stata vinta dall'olandese Max Verstappen su Red Bull Racing-Honda, al ventesimo successo in carriera; Verstappen ha preceduto all'arrivo il britannico Lewis Hamilton su Mercedes e lo spagnolo Carlos Sainz Jr. su Ferrari.\nGrazie ai risultati ottenuti, Max Verstappen si aggiudica per la prima volta in carriera il mondiale piloti, il trentaquattresimo pilota della storia della Formula 1 a vincere il titolo, il primo di nazionalit\u00e0 olandese, e il quarto pi\u00f9 giovane di sempre, interrompendo una striscia di quattro titoli di fila di Lewis Hamilton, mentre la Mercedes si aggiudica per l'ottava volta consecutiva il mondiale costruttori, rafforzando il record gi\u00e0 detenuto di titoli conquistati consecutivamente nella categoria a partire dal .\nQuesto Gran Premio segna l'ultima gara in Formula 1 per i due piloti dell'Alfa Romeo Racing, il finlandese Kimi R\u00e4ikk\u00f6nen e l'italiano Antonio Giovinazzi, e per Honda come motorista.\nVigilia.\nSviluppi futuri.\nL'Alpine annuncia l'impiego dell'australiano Oscar Piastri, attuale leader del campionato di Formula 2 e futuro pilota di riserva della scuderia francese, nei test dedicati ai giovani piloti che si disputeranno qualche giorno dopo la disputa del Gran Premio.\nLa Federazione pubblica la lista d'iscrizione delle 10 squadre e dei 20 piloti per la stagione successiva.\nLa Ferrari annuncia che il pilota russo di Formula 2, Robert \u0160varcman, membro della Ferrari Driver Academy, e attualmente secondo nel campionato piloti della categoria minore, parteciper\u00e0 ai consueti test di fine stagione dedicati ai giovani piloti. \u0160varcman, oltre a essere gi\u00e0 impegnato per la Haas, guider\u00e0 anche per il costruttore italiano.\nLa Williams rende noto l'impiego dell'americano Logan Sargeant nei test dei giovani piloti in programma in settimana, alla guida di una vettura di Formula 1 per la prima volta. Membro della Williams Driver Academy, Logan ha conquistato il terzo nel campionato di Formula 3, debuttando anche nel campionato di Formula 2 in questa stagione.\nLa Haas conferma per il 2022 e per il terzo anno consecutivo il pilota di riserva della scuderia, il brasiliano Pietro Fittipaldi.\nLa Federazione annuncia il rinnovo del contratto per la disputa nel calendario del campionato mondiale di Formula 1 del Gran Premio di Abu Dhabi fino al 2030. La gara rimane in calendario come l'ultimo appuntamento del campionato.\nViene firmato un accordo tra i produttori ed i vertici della Formula 1 per utilizzare di pi\u00f9 le \"helmet cam\" nella stagione successiva. In questa stagione \u00e8 stata utilizzata per la prima volta nel Gran Premio del Belgio con Fernando Alonso.\nIl managing director Ross Brawn e l'ingegnere Pat Symonds annunciano che lasceranno i loro ruoli alla fine del 2022 all'interno di Liberty Media e della Federazione.\nAnalisi per il campionato piloti.\nIl pilota olandese della Red Bull Racing, Max Verstappen, e quello britannico della Mercedes, Lewis Hamilton, comandano la classifica riservata ai piloti. Verstappen \u00e8 in testa alla graduatoria a seguito di nove vittorie, contro le otto ottenute da Hamilton, nel corso del campionato. Entrambi i piloti, per aggiudicarsi il mondiale piloti, devono ottenere pi\u00f9 punti del diretto rivale. Verstappen sarebbe il trentaquattresimo pilota della storia della Formula 1 a poter vincere il titolo, il primo di nazionalit\u00e0 olandese, e il quarto pi\u00f9 giovane di sempre, mentre Hamilton conquisterebbe il titolo per l'ottava volta, record assoluto nella categoria, e per la quinta volta consecutiva, staccando il numero di sette titoli mondiali detenuti dal pilota tedesco Michael Schumacher. Verstappen sarebbe campione in caso di decimo posto con il giro veloce, con Hamilton nono, mentre quest'ultimo sarebbe campione in caso di decimo posto, senza che Verstappen ottenga punti, ma con il giro veloce. In caso di ritiro di entrambi i concorrenti, Verstappen sarebbe campione per via delle nove vittorie, contro le otto di Hamilton.\nIl titolo piloti viene deciso per la trentesima volta nell'ultima gara e per la prima volta dal , tra Lewis Hamilton ed il tedesco Nico Rosberg, poi quest'ultimo a trionfare. \u00c8 la seconda volta che nella storia della categoria due piloti in lotta per il titolo arrivano a disputare l'ultimo Gran Premio della stagione con gli stessi punti in classifica. La prima volta accadde nella stagione , con il brasiliano Emerson Fittipaldi su McLaren-Ford Cosworth, poi campione del mondo, e lo svizzero Clay Regazzoni su Ferrari, nel Gran Premio degli Stati Uniti d'America corso a Watkins Glen.\nAnalisi per il campionato costruttori.\nLa Mercedes comanda il campionato riservato ai costruttori, con 28 punti di vantaggio sulla Red Bull Racing. Per vincere l'ottavo titolo consecutivo, rafforzando il record gi\u00e0 detenuto di titoli conquistati consecutivamente nella categoria a partire dal , la scuderia tedesca deve ottenere 17 punti in pi\u00f9 di quella austriaca. \nIl titolo costruttori viene deciso nell'ultima gara per la prima volta dalla stagione , tra Ferrari e McLaren, poi vittoriosa la scuderia italiana.\nAspetti tecnici.\nPer questo Gran Premio la Pirelli, fornitrice unica degli pneumatici, offre la scelta tra gomme di mescola C3, C4 e C5, le pi\u00f9 morbide della gamma tra quelle disponibili.\nA partire da questa edizione del Gran Premio, la corsa si disputa su una diversa configurazione del tracciato, al fine di favorire i sorpassi. La precedente configurazione, da percorrere in senso antiorario per 55 giri, pari a 305,355 km, e la quale presentava una lunghezza di km, snodandosi attraverso 21 curve, 12 a sinistra e 9 a destra, utilizzata dal , stagione in cui il circuito debutt\u00f2 nel calendario del campionato mondiale di Formula 1 col Gran Premio di Abu Dhabi, fino all'edizione precedente del , \u00e8 stata modificata principalmente in tre punti.\nNel corso dei mesi precedenti, i cambiamenti sono stati apportati al tornante prima del primo rettilineo, con la chicane prima di esso rimossa e la curva stessa allargata con una sezione stradale adesso larga 20 metri; alla sequenza di curve a 90 gradi, alla fine del secondo rettilineo, dove \u00e8 stata sostituita da un'unica curva; nel terzo settore, dove le curve sono state aperte leggermente per cercare di permettere alle auto di seguirsi meglio. La pista, da percorrere comunque sempre in senso antiorario, presenta adesso una lunghezza di km e si snoda attraverso 16 curve, 9 a sinistra e 7 a destra. Il primo intermedio \u00e8 adesso posizionato 205 metri prima della curva 5, mentre il secondo intermedio 100 metri prima della curva 9. Lo \"speed trap\", ovvero il punto in cui viene rilevata la velocit\u00e0 massima, 150 metri prima della curva 6. La nuova distanza di gara prevista \u00e8 di 58 giri, pari a 306,183 km.\nLa Federazione conferma le due zone DRS utilizzate nella precedente configurazione dove i piloti possono utilizzare il dispositivo mobile: la prima zona \u00e8 fissata sul lungo rettilineo posto adesso tra la curva 5 e la curva 6, con \"detection point\" stabilito prima della curva 5; la seconda zona \u00e8 fissata adesso tra la curva 8 e la curva 9, con punto di rilevamento del distacco fra piloti stabilito dopo la curva 7.\nLa Federazione stabilisce tre punti del tracciato nel quale i piloti sono costretti a rispettare i limiti di quest'ultimo. I punti in questione riguardano la curva 7 e l'uscita della curva 15 e della curva 16. Nel caso della curva 7 in caso di taglio dell'apice della curva i piloti vedono annullarsi il tempo sul giro dalla direzione gara, mentre nel caso dell'uscita della curva 15 e della curva 16 andando larghi il tempo \u00e8 cancellato insieme a quello successivo per quanto riguarda l'uscita della curva 16.\nPrima della terza sessione di prove libere del sabato, la linea bianca in prossimit\u00e0 dell'entrata nella corsia dei box viene accorciata. Inoltre, sono stati apportati significativi interventi in punti cruciali del ridisegnato circuito: i cordoli all'uscita della curva 5 e della curva 9 sono stati modificati perch\u00e9 considerati troppo aggressivi, con i rischi di incorrere in forature o di incappare in danneggiamenti alle vetture al loro passaggio.\nAspetti sportivi.\nIl Gran Premio si disputa nella sua collocazione classica nel calendario, all'inizio del mese di dicembre, come accaduto nelle ultime due edizioni della corsa. Stabilito come l'evento conclusivo del campionato, il Gran Premio di Abu Dhabi rappresenta la ventiduesima gara della stagione, record assoluto in una stagione di Formula 1. Mai la massima categoria aveva rappresentato la disputa di ben 22 Gran Premi in un campionato. Il precedente record, ovvero quello di 21 corse, caratterizz\u00f2 le stagioni , e . La gara, teoricamente, sarebbe stata la ventitreesima della stagione, prima della riduzione del numero di appuntamenti in quanto fu annunciato lo scorso mese di agosto che il Gran Premio del Giappone, annullato a causa della pandemia di COVID-19, non sarebbe stato sostituito. Dopo la disputa del Gran Premio del Bahrein, prima gara della stagione, e dei precedenti nuovi Gran Premi di Qatar e Arabia Saudita, il Gran Premio \u00e8 il quarto disputato in Medio Oriente in questo campionato, nuovo record. \nLa gara era inizialmente in programma il 5 dicembre, giorno della disputa del precedente nuovo Gran Premio d'Arabia Saudita, ma a seguito dello spostamento a inizio anno del Gran Premio d'Australia nella parte finale di stagione a causa delle problematiche dettate dalla pandemia di COVID-19, il quale \u00e8 stato successivamente annullato, il suddetto Gran Premio \u00e8 stato posticipato di una settimana. Gli organizzatori dell'evento, alla vigilia del Gran Premio d'Ungheria, resero nota l'ipotesi di uno scambio di date con la gara saudita. Gli Emirati Arabi Uniti fecero parte del gruppo di Paesi attenzionati dal Regno Unito per quanto riguarda gli spostamenti legati alla quarantena sull'emergenza sanitaria. Il personale della Formula 1 che si sarebbe recato nel Paese avrebbe dovuto scontare una quarantena di 10 giorni prima di rientrare nel Regno Unito.\nA differenza dell'edizione precedente, disputatasi a porte chiuse a causa della pandemia di COVID-19, la gara vede la presenza degli spettatori sulle tribune, come avvenuto a partire dal Gran Premio di Francia. Di tutte le gare corse in questa stagione, solo quattro Gran Premi sono stati corsi senza gli spettatori sugli spalti, ovvero quelli di Emilia-Romagna, Portogallo, Spagna e Azerbaigian. Per la gara spagnola, gli spalti videro comunque la presenza di dipendenti del circuito.\nIl Gran Premio rappresenta per la Pirelli l'ultima gara in cui vengono utilizzati i pneumatici da 13 pollici. Dal 2022 infatti verranno utilizzati i pneumatici da 18 pollici. Per celebrare l'ultimo utilizzo, tutti i pneumatici \"slick\" utilizzati in quest\u2019ultimo appuntamento di stagione riportano sul fianco la scritta \"Next year I turn 18\"\". Inizialmente i nuovi pneumatici avrebbero dovuto essere utilizzati a partire da questa stagione come parte di un pacchetto di nuove regole tecniche, ma il passaggio \u00e8 stato poi posticipato al 2022 a causa della pandemia di COVID-19. I pneumatici da 13 pollici furono utilizzati per la prima volta nel Gran Premio di San Marino 1981.\nLa Red Bull Racing avrebbe dovuto disputare l'ultima corsa spinta dalla motorizzazione Honda, dopo il ritorno avvenuto nella stagione , cui forn\u00ec i propulsori alla McLaren. Pertanto sia Red Bull sia AlphaTauri, a partire dalla prossima stagione, avrebbero dovuto trovare un nuovo fornitore, oppure svilupparli direttamente in proprio. Successivamente, la Red Bull Racing annuncia che sar\u00e0 in grado di essere indipendente a livello di realizzazione di \"power unit\" dopo aver siglato con la Honda un accordo per sfruttare la tecnologia della casa giapponese per quanto concerne i propulsori a partire dal 2022. La nuova divisione \u00e8 stata nominata \"Red Bull Powertrains Limited\" e la scuderia austriaca continuer\u00e0 a correre con i motori Honda, fornendoli anche all'AlphaTauri. Prima del Gran Premio d'Austria, il fornitore annuncia che nel 2022 continuer\u00e0 ad assemblare le \"power unit\" a Sakura prima dello spostamento del polo motoristico a Milton Keynes. A partire dal 2023, sar\u00e0 \"Red Bull Powertrains\" ad assumersi la responsabilit\u00e0 di tutta la produzione e la manutenzione dei motori. Prima del Gran Premio degli Stati Uniti d'America, Masashi Yamamoto, responsabile della casa giapponese, annuncia che la Red Bull Racing potr\u00e0 usufruire della propriet\u00e0 intellettuale sino al 2025. A partire dall'anno successivo la scuderia di Milton Keynes dovr\u00e0 fare tutto in proprio riguardo l'assemblamento delle \"power unit\". Con il propulsore Honda, il team austriaco ha vinto 15 Gran Premi e conquistato 40 podi.\nIl Gran Premio rappresenta l'ultima gara in Formula 1 per il pilota finlandese dell'Alfa Romeo Racing, Kimi R\u00e4ikk\u00f6nen. Alla vigilia del ritorno in calendario del Gran Premio d'Olanda, R\u00e4ikk\u00f6nen annuncia il ritiro al termine della stagione. Egli ha debuttato in Formula 1 nel alla guida dell'ex team Sauber. Dal al ha corso per la McLaren, prima di passare alla Ferrari dal al . Dopo due anni di assenza, guida per l'ex team Lotus dal al . Fa ritorno alla Ferrari nel con cui resta fino al campionato , prima di approdare nell'attuale scuderia. Nel corso della sua carriera, ha disputato 349 Gran Premi (record assoluto), vincendone 21 e conquistando il campionato piloti nella stagione 2007 con la scuderia di Maranello, oltre a stabilire, in 19 stagioni (altro record), 103 podi, 18 \"pole position\" e 46 giri veloci. R\u00e4ikk\u00f6nen viene sostituito nel campionato successivo da Valtteri Bottas.\nIl pilota finlandese della Mercedes, Valtteri Bottas, disputa l'ultima gara con la scuderia tedesca. Prima del Gran Premio d'Italia, Bottas stipula un accordo pluriennale con l'Alfa Romeo Racing a partire dalla prossima stagione, in sostituzione dell'altro finlandese Kimi R\u00e4ikk\u00f6nen. Con la scuderia tedesca, Bottas ha conquistato dieci Gran Premi, 56 podi, 17 \"pole position\", 16 giri veloci e punti, ottenendo il secondo posto nelle stagioni e . In questa gara, Bottas, in coppia con l'altro pilota titolare della Mercedes dalla stagione , il britannico Lewis Hamilton, accumulano esattamente 100 gare da compagni di squadra, dietro solo al duo Michael Schumacher e Rubens Barrichello con la Ferrari, a quota 104 Gran Premi, stabiliti dalla stagione a quella . Bottas viene sostituito da George Russell.\nIl pilota britannico della Williams, George Russell, disputa l'ultima gara con la scuderia di Grove, dopo aver annunciato, alla vigilia del Gran Premio d'Italia, il suo approdo in Mercedes, in sostituzione di Valtteri Bottas. Con la scuderia inglese, Russell ha disputato 58 Gran Premi, ottenendo un podio, 16 punti e stabilendo il miglior risultato nel Gran Premio del Belgio, con il secondo posto. Ha disputato anche il Gran Premio di Sakhir 2020 alla guida della Mercedes, in sostituzione di Hamilton, dove ottenne 3 punti. Il posto di Russell verr\u00e0 preso da Alexander Albon, attuale pilota di riserva della Red Bull Racing e dell'AlphaTauri, che torna ad essere pilota titolare a distanza di una stagione dopo aver guidato per la scuderia di Milton Keynes.\nIl secondo pilota dell'Alfa Romeo Racing, l'italiano Antonio Giovinazzi, disputa la sua ultima gara nella massima categoria, dopo aver annunciato, prima del Gran Premio del Qatar, il suo approdo in Formula E con il team Dragon Racing al fianco del brasiliano S\u00e9rgio Sette C\u00e2mara nel 2022. Giovinazzi, che ha debuttato in Formula 1 nel Gran Premio d'Australia 2017, ha disputato 61 Gran Premi e ottenuto 21 punti. Il suo miglior risultato \u00e8 stato il quinto posto nel Gran Premio del Brasile 2019. Egli verr\u00e0 sostituito dal pilota cinese di Formula 2, Zhou Guanyu, al debutto nella massima categoria. Zhou sceglie il numero 24.\nLa McLaren prende parte al Gran Premio con una particolare livrea. L\u2019innovazione di colori \u00e8 legata ad un\u2019iniziativa commerciale della scuderia britannica e dello\u00a0sponsor British American Tobacco, con l'intenzione di promuovere il marchio di sigarette elettroniche\u00a0Vuse.\nLa Mercedes, dopo aver firmato un accordo con \"Kingspan\" nel precedente nuovo Gran Premio d'Arabia Saudita, azienda conosciuta nel settore delle costruzioni e leader nel mondo per prodotti e servizi legati alla sostenibilit\u00e0 ambientale e alle sue problematiche, interrompe il rapporto a seguito di alcune polemiche sollevate in Gran Bretagna. A partire da questa gara il logo non compare sulle due vetture.\nLa Federazione invia alle squadre una nota informativa alla vigilia della gara. Il direttore di gara, Michael Masi, ricorda che qualora si verificasse un comportamento antisportivo da parte di un pilota, tra le penalit\u00e0 a disposizione dei commissari sportivi c\u2019\u00e8 anche quella che prevede una decurtazione del punteggio gi\u00e0 acquisito nella classifica di campionato.\nL'Alpine annuncia il rinnovo della sua partnership con \"Eurodatacar\", compagnia specializzata in assicurazioni e sicurezza delle vetture contro il furto d'auto, fino al 2024. La collaborazione inizi\u00f2 nel 2016 quando il gruppo Renault \u00e8 rientrato nel campionato di Formula 1.\nIl pilota canadese dell'Aston Martin, Lance Stroll, disputa il suo centesimo Gran Premio.\nIl pilota di riserva della Williams, Jack Aitken, prende parte alla prima sessione di prove libere del venerd\u00ec al posto di George Russell. L'impiego di Aitken era previsto in uno dei Gran Premi precedenti, ma a seguito dell'incidente avuto in occasione della 24 Ore di Spa, la sua presenza in una sessione di prove libere \u00e8 stata rimandata.\nL'ex pilota di Formula 1, il britannico Derek Warwick, \u00e8 nominato commissario aggiunto per la gara. Ha svolto gi\u00e0 in passato tale funzione, l'ultima al Gran Premio del Belgio. Per questo Gran Premio, come il precedente, \u00e8 la casa automobilistica inglese Aston Martin a fornire la \"safety car\" e la \"medical car\".\nProve.\nResoconto.\nIl pilota pi\u00f9 rapido della prima sessione \u00e8 Max Verstappen; l'olandese ha colto un tempo di ben 12 secondi inferiore al miglior tempo dell'analoga sessione dell'edizione 2020, testimoniando cos\u00ec come il tracciato, dopo la modifica in alcuni punti della pista, sia molto pi\u00f9 veloce. \nAlle spalle del pilota della Red Bull Racing si sono classificati i due piloti della Mercedes, Valtteri Bottas e Lewis Hamilton. In realt\u00e0 il britannico aveva chiuso un giro a soli 33 millesimi dal tempo dell'avversario per il titolo, ma il tempo gli \u00e8 stato cancellato, per aver superato i limiti della pista. Le vetture tedesche hanno spesso prodotto dei bloccaggi dei freni, alla ricerca del miglior set up della monoposto.\nDietro ai primi si \u00e8 classificato Sergio P\u00e9rez, che ha preceduto Yuki Tsunoda. Sono risultate pi\u00f9 indietro le Ferrari, maggiormente concentrare a raccogliere dati tecnici.\nSono stati tre i tempi cancellati ai piloti per aver tagliato l'apice della curva 7, due i tempi cancellati per aver superato i limiti della pista alla curva 15, e 10 i tempi cancellati per aver superato i limiti della pista alla curva 16, durante la prima sessione di prove libere del venerd\u00ec. Nel primo caso si sono visti cancellare il tempo Lando Norris, Carlos Sainz Jr. e Nikita Mazepin; nel secondo caso si sono visti cancellare il tempo Fernando Alonso e Yuki Tsunoda; nel terzo caso si sono visti cancellare il tempo Valtteri Bottas e Nicholas Latifi (due volte), Lando Norris, Carlos Sainz Jr., Sergio P\u00e9rez, Sebastian Vettel, Fernando Alonso e Lewis Hamilton (una volta).\nHamilton \u00e8 il pi\u00f9 veloce della sessione seconda, l'unica che si svolge in notturna, nelle stesse condizioni della gara. Il britannico, il solo pilota al di sotto del minuto e 24 secondi, ha preceduto Esteban Ocon, Bottas, che ha anche toccato le barriere durante la sessione, e Verstappen. La Mercedes \u00e8 risultata rapida sul giro secco, mentre Verstappen ha mostrato una migliore competitivit\u00e0 sulla simulazione di gara.\nProprio all'esposizione della bandiera a scacchi, che interrompeva la sessione, Kimi R\u00e4ikk\u00f6nen ha perso il controllo della sua Alfa Romeo Racing alla curva 14. Il finlandese ha colpito le barriere prima col posteriore della vettura, poi anche con la parte anteriore. Un altro incidente ha visto come protagonista Nicholas Latifi, finito contro il muro a bordo pista nel tunnel sotto l'hotel.\nSono stati tre i tempi cancellati ai piloti per aver tagliato l'apice della curva 7, 10 i tempi cancellati per aver superato i limiti della pista alla curva 16, e uno il tempo cancellato sotto il regime di doppia bandiera gialla, durante la seconda sessione di prove libere del venerd\u00ec. Nel primo caso si sono visti cancellare il tempo Lewis Hamilton (due volte) e Carlos Sainz Jr. (una volta); nel secondo caso si sono visti cancellare il tempo Charles Leclerc e Nikita Mazepin (due volte), Lando Norris, Max Verstappen, Kimi R\u00e4ikk\u00f6nen, Fernando Alonso, Daniel Ricciardo e Sebastian Vettel (una volta); nel terzo caso se l'\u00e8 visto cancellare Kimi R\u00e4ikk\u00f6nen.\nL'Aston Martin \u00e8 stata multata, in due occasioni, di euro da parte della Federazione in quanto Sebastian Vettel ha superato il limite di velocit\u00e0 nella corsia dei box.\nAl termine della seconda sessione di prove libere del venerd\u00ec, sulla vettura di Valtteri Bottas, Antonio Giovinazzi, Nikita Mazepin, Mick Schumacher e George Russell viene sostituito il cambio. Nessun pilota \u00e8 penalizzato sulla griglia di partenza in quanto Bottas e Giovinazzi hanno usato la precedente trasmissione per sei Gran Premi consecutivi, come da regolamento, mentre Mazepin, Schumacher e Russell non hanno terminato il precedente Gran Premio d'Arabia Saudita.\nPrima della terza sessione di prove libere del sabato, sulla vettura di Lewis Hamilton viene installata la quinta unit\u00e0 relativa all'impianto di scarico. Il pilota britannico non \u00e8 penalizzato sulla griglia di partenza in quanto l'unit\u00e0 installata rientra tra quelle utilizzabili secondo il numero massimo prestabilito, come da regolamento.\nHamilton \u00e8 in cima alla lista dei tempi della sessione del sabato. Il campione del mondo ha preceduto Verstappen di circa due decimi e Bottas di oltre sette. Il britannico ha ottenuto il tempo al decimo giro con un treno di gomme \"soft\", risultando per\u00f2 poco preciso, in generale, soprattutto nella zona dell'hotel. Hamilton \u00e8 stato anche vittima di un'incomprensione con Mazepin: uscendo dalla corsia dei box si \u00e8 trovato sulla traiettoria del pilota russo, che stava iniziando un giro lanciato. Per il britannico c'\u00e8 stato il rischio di una reprimenda, da parte dei commissari, che avrebbe potuto portare a una penalizzazione in griglia di partenza.\nSulla vettura di Verstappen sono state effettuate modifiche di assetto. Per met\u00e0 sessione l'olandese ha testato un assetto pi\u00f9 scarico, simile a quello provato dall'altro pilota del team, P\u00e9rez, nella giornata di venerd\u00ec. Verstappen ha deciso di ritornare all'assetto provato al venerd\u00ec, modificando anche l'assetto dell'ala posteriore, che provocava alcune vibrazioni.\n\u00c8 stato uno il tempo cancellato per aver tagliato l'apice della curva 7, e tre i tempi cancellati per aver superato i limiti della pista alla curva 16, durante la terza sessione di prove libere del venerd\u00ec. Nel primo caso se l'\u00e8 visto cancellare Nikita Mazepin; nel secondo caso si sono visti cancellare il tempo Sebastian Vettel (due volte) e Kimi R\u00e4ikk\u00f6nen (una volta).\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nIl messicano Sergio P\u00e9rez chiude il suo primo giro in 1'24\"253, battuto da Yuki Tsunoda, con 1'23\"993. La Red Bull si riporta in testa grazie a Max Verstappen (1'23\"680). Sale al secondo posto l'altro pilota dell'AlphaTauri, Pierre Gasly, prima dell'arrivo di Lewis Hamilton, che porta il tempo migliore in 1'23\"266; anche Valtteri Bottas, l'altro pilota della Mercedes, fa meglio di Verstappen, ponendosi a 101 millesimi dal tempo di Hamilton. \nFernando Alonso si piazza quarto, immediatamente battuto da Lando Norris. Norris, Alonso, Gasly e Tsunoda sono racchiusi, comunque, in pochi decimi. Risale terzo P\u00e9rez, ma subito dopo Verstappen lima la sua prestazione, facendo comunque peggio, di 56 millesimi, rispetto a Hamilton. Mick Schumacher colpisce uno dei paletti che delimitano il profilo della curva 16. Esso termina in mezzo alla pista, venendo anche colpito da Norris, costringendo cos\u00ec la direzione di gara a interrompere la sessione con bandiera rossa, per consentire ai commissari di rimuovere l'oggetto, in sicurezza.\nLa direzione di gara pone sotto indagine anche un episodio tra Esteban Ocon e Sebastian Vettel, con il francese che avrebbe rallentato il tedesco. La sessione riprende, quando mancano poco pi\u00f9 di sei minuti al termine della stessa. Charles Leclerc, passato anche lui alle gomme \"soft\", riesce a mettersi in posizione di sicurezza, in merito al passaggio alla fase successiva. Hamilton migliora il suo tempo, portandolo a 1'22\"845; Bottas batte ancora il tempo di Verstappen, posizionandosi secondo. Sono eliminati i due piloti della Williams, i due della Haas e Kimi R\u00e4ikk\u00f6nen.\nIn Q2 Hamilton e Verstappen sono subito i migliori in pista. Hamilton chiude con 1'23\"185, con pneumatici a mescola media, staccando Verstappen di quattro millesimi. Seguono Bottas, a 61 millesimi dal rilievo cronometrico del compagno di team, poi Tsunoda. La Ferrari e l'Alpine fanno uscire in pista i piloti su gomme morbide. Ci\u00f2 consente a Carlos Sainz Jr. di fare anche meglio del tempo di Hamilton (1'23\"174). Leclerc resta a 28 millesimi dal tempo del compagno di scuderia, quarto. Sono meno veloci le vetture francesi, con Alonso e Ocon, rispettivamente, settimo e ottavo. \nVerstappen prova a seguire la stessa strategia, provando gomme morbide, pronto ad abortire il giro qualora il tempo ottenuto con gomme medie sia sufficiente per agguantare la qualificazione alla Q3. Resta in gomme medie Hamilton che porta il miglior tempo a 1'23\"145. Chi invece chiude il giro in gomme morbide \u00e8 il compagno di scuderia di Verstappen, ovvero P\u00e9rez, che segna la miglior prestazione in Q2 con 1'23\"135. Anche Verstappen decide di cogliere la sua prestazione in gomme morbide, scegliendo perci\u00f2 questa mescola anche per la partenza. L'olandese batte il tempo di P\u00e9rez (1'22\"800). Non accedono alla Q3 Alonso, Gasly, Lance Stroll, Antonio Giovinazzi e Vettel.\nNella fase finale della sessione Verstappen chiude il suo primo tentativo, anche grazie alla scia del compagno di team, in 1'22\"109. Hamilton, che aveva un tempo anche migliore nel primo settore, chiude il suo giro a mezzo secondo dal tempo dell'olandese. Alle sue spalle s'installa Tsunoda, che fa meglio di Bottas e Norris. Il tempo del nipponico viene cancellato, in quanto ha tagliato una parte della pista in maniera non permessa. In compenso si piazza terzo P\u00e9rez.\nNel secondo giro veloce Hamilton non riesce a scalfire il tempo di Verstappen, limando il distacco a poco meno di quattro decimi. Norris batte il tempo di P\u00e9rez, ed \u00e8 terzo. Anche Sainz Jr., salendo quinto, riesce a fare meglio di Bottas, che viene retrocesso sesto. Max Verstappen coglie la sua tredicesima \"pole position\" in carriera, la decima della stagione. A fargli compagni in prima fila \u00e8 l'altro contendente al titolo, Hamilton.\nSono stati tre i tempi cancellati ai piloti per aver superato i limiti della pista alla curva 16, e uno il tempo cancellato sotto il regime di doppia bandiera gialla, durante le qualifiche. Nel primo caso si sono visti cancellare il tempo Pierre Gasly, Charles Leclerc e Yuki Tsunoda; nel secondo caso se l'\u00e8 visto cancellare Sebastian Vettel.\nAl termine delle qualifiche, Esteban Ocon e Sebastian Vettel vengono convocati dai commissari sportivi, per la manovra del pilota francese alla curva 16, durante la Q1, che avrebbe ostacolato il tedesco. Vettel viene nuovamente convocato, insieme a Pierre Gasly, per aver ostacolato il pilota francese alla curva 1, durante la Q2. Daniel Ricciardo e Fernando Alonso vengono convocati in quanto il pilota australiano ha ostacolato quello spagnolo alla curva 16, durante la Q3. Ocon riceve una reprimenda, la seconda della stagione, con l'Alpine multata di euro dalla Federazione, mentre Vettel e Ricciardo non ricevono sanzioni.\nRisultati.\nNella sessione di qualifica si \u00e8 avuta questa situazione:\nIn grassetto sono indicate le migliori prestazioni in Q1, Q2 e Q3.\nGara.\nResoconto.\nIl pilota della Haas Nikita Mazepin non prende parte alla gara a causa della sua positivit\u00e0 al SARS-CoV-2. Il pilota non pu\u00f2 venir sostituito da quello di riserva della scuderia, il brasiliano Pietro Fittipaldi, in quanto quest'ultimo non ha disputato almeno una sessione. Alla gara partecipano perci\u00f2 solo 19 vetture.\nAl via Lewis Hamilton prende il comando, seguito da Max Verstappen e Sergio P\u00e9rez. L'olandese cerca di riprendersi la vetta della gara alla curva 6, riuscendo a prevalere su Hamilton. Il britannico esce nella via di fuga e riconquista il primato della gara; la manovra viene considerata corretta da parte dei commissari, tanto che Hamilton non deve restituire la posizione. Alle spalle dei primi tre ci sono Carlos Sainz Jr., Lando Norris, Charles Leclerc, Yuki Tsunoda e Valtteri Bottas.\nHamilton amplia il margine, sfruttando le gomme medie, a differenza di Verstappen che soffre con le gomme \"soft\". L'olandese decide di montare gomme \"hard\", al tredicesimo giro. Verstappen rientra in gara quinto, ma passa subito Norris, che sconta guai al cambio. La Mercedes copre la manovra della Red Bull Racing richiamando subito ai box Hamilton, che copia la strategia del suo avversario.\nAl comando si trova P\u00e9rez, seguito da Hamilton, poi Sainz Jr., Verstappen, Norris e Tsunoda. Al diciassettesimo giro Verstappen passa Sainz Jr.. Due giri dopo si ferma lo spagnolo, montando, anche lui, gomme a mescola dura. Al ventesimo giro Hamilton arriva su P\u00e9rez, che resiste a lungo agli attacchi del britannico, prima di cedere la prima posizione; al giro seguente anche P\u00e9rez effettua la sosta. La difesa del messicano consente a Verstappen di ridurre a poco pi\u00f9 di un secondo il distacco da Hamilton.\nNei giri successivi Hamilton riesce ad ampliare nuovamente il margine di vantaggio su Verstappen, portandolo a quasi quattro secondi a met\u00e0 gara. Alle spalle di Verstappen ci sono Bottas, che non ha ancora cambiato le gomme, poi P\u00e9rez, Alonso, Gasly e Sainz Jr.. Si ritira, nel frattempo, nella sua ultima gara in carriera, Kimi R\u00e4ikk\u00f6nen, per un problema ai freni. Bottas si ferma al trentesimo giro, e rientra in pista nono, ma \u00e8 capace di prendere la posizione a Leclerc, dopo qualche giro infruttuoso. Al trentacinquesimo giro si ferma anche l'altra Alfa Romeo Racing, quella di Antonio Giovinazzi. La direzione di gara stabilisce il regime di \"virtual safety car\". Ne approfittano, per la seconda sosta, sia le due Red Bull che Leclerc. Le vetture austriache montano di nuovo gomme dure, mentre Leclerc opta per le medie.\nHamilton si trova a condurre con 16\"8 su Verstappen, oltre 42 secondi su P\u00e9rez e 55 su Sainz Jr.. Seguono poi, poco distanti dallo spagnolo, Norris e Bottas. Verstappen, con gomme pi\u00f9 fresche, riesce a limare il distacco da Hamilton, che perde qualche secondo coi doppiaggi. L'olandese si porta a poco pi\u00f9 di dieci secondi dal leader della gara. Al quarantasettesimo giro Norris \u00e8 costretto a una sosta inattesa, a causa di una foratura. Al cinquantaduesimo giro Nicholas Latifi va in testacoda, dopo aver battagliato con Mick Schumacher. La Williams sbatte contro le barriere e resta in traiettoria. La direzione di gara invia in pista la \"safety car\".\nVerstappen decide di passare a gomme \"soft\", mentre Hamilton decide di proseguire. Anche l'altra Red Bull, quella di P\u00e9rez, si ferma per un \"pit stop\". La direzione di gara decide di far sdoppiare solo le vetture che ci sono tra Hamilton e Verstappen, consentendo cos\u00ec alla gara di riprendere nella sua valenza agonistica solo per l'ultimo giro, che diventa decisivo per l'assegnazione del titolo. Prima della ripartenza per\u00f2 la Red Bull decide di far ritirare P\u00e9rez. Hamilton rallenta molto il ritmo, prima che la \"safety car\" rientri ai box, ma alla ripartenza \u00e8 subito attaccato da Verstappen, che passa alla curva 5 e resiste al ritorno del britannico. \nMax Verstappen vince gara e titolo mondiale, interrompendo una striscia di quattro titoli di fila di Hamilton, che chiude secondo. Per Verstappen si tratta del primo mondiale piloti in carriera, il trentaquattresimo pilota della storia della Formula 1 a vincere il titolo, il primo di nazionalit\u00e0 olandese, e il quarto pi\u00f9 giovane di sempre. Verstappen ottiene il terzo \"hat trick\" in carriera, ovvero ottenendo \"pole position\", giro veloce e vittoria del Gran Premio, e stabilisce il record di podi in una stagione, con 18. La Mercedes si conferma, per l'ottava volta consecutiva, campione del mondo costruttori, rafforzando il record gi\u00e0 detenuto di titoli conquistati consecutivamente nella categoria a partire dal .\n\u00c8 stato uno il tempo cancellato per aver tagliato l'apice della curva 7, due i tempi cancellati per aver superato i limiti della pista alla curva 15, e cinque i tempi cancellati per aver superato i limiti della pista alla curva 16, durante la gara. Nel primo caso se l'\u00e8 visto cancellare Mick Schumacher; nel secondo caso si sono visti cancellare il tempo Lance Stroll e Max Verstappen; nel terzo caso si sono visti cancellare il tempo Sebastian Vettel (due volte), Charles Leclerc, Lance Stroll e Nicholas Latifi (due volte).\nRisultati.\nI risultati del Gran Premio sono i seguenti:\nMax Verstappen riceve un punto addizionale per aver segnato il giro pi\u00f9 veloce della gara.\nDecisioni della FIA.\nAl termine della gara, la Mercedes presenta due reclami: nel primo reclamo viene contestato il fatto che il pilota olandese della Red Bull Racing, Max Verstappen, abbia superato il pilota britannico Lewis Hamilton durante il periodo di \"safety car\"; nel secondo reclamo viene contestato il fatto che le vetture doppiate non si erano tutte sdoppiate e la circostanza che ha visto la gara riprendere nello stesso giro nel quale \u00e8 poi ripresa per la tornata conclusiva, sostenendo che la classifica finale del Gran Premio non \u00e8 valida \u00e8 che vada ripristinata quella del giro precedente. La Federazione respinge i due reclami presentati dalla scuderia tedesca. La Mercedes quindi manifesta l'intenzione di ricorrere in appello. Il mercoled\u00ec successivo alla disputa del Gran Premio, la Federazione rilascia un comunicato in cui viene annunciato che verr\u00e0 aperto uno studio approfondito per aggiornare il regolamento in regime di \"safety car\" in vista del 2022. A seguito di questa decisione, il giorno seguente la Mercedes decide di non ricorrere in appello."}
{"id": "9219706", "revid": "599013", "url": "https://it.wikipedia.org/wiki?curid=9219706", "title": "Samuel Shashoua", "text": "Carriera.\nNato a Londra da una famiglia di origini spagnole e venezuelane, entra a far parte del settore giovanile del nel 2015; nel 2018 viene prestato all' con cui debutta il 9 settembre in occasione dell'incontro di Segunda Divisi\u00f3n B perso 2-1 contro l'.\nIl 23 agosto 2019 viene ceduto a titolo definitivo al , con cui sigla un contratto triennale.\nStatistiche.\nPresenze e reti nei club.\n\"Statistiche aggiornate al 21 novembre 2021.\""}
{"id": "9219707", "revid": "697352", "url": "https://it.wikipedia.org/wiki?curid=9219707", "title": "Francisco Fern\u00e1ndez de la Cueva", "text": ""}
{"id": "9219708", "revid": "110157", "url": "https://it.wikipedia.org/wiki?curid=9219708", "title": "\u00d4-de-Selle", "text": "\u00d4-de-Selle \u00e8 un comune di nuova costituzione che dal 1\u00ba gennaio 2019 ha accorpato i comuni di L\u0153uilly, Neuville-l\u00e8s-L\u0153uilly e Tilloy-l\u00e8s-Conty, che ne sono diventati comuni delegati.\nIl suo territorio \u00e8 bagnato dal fiume Selle, affluente della Somme.\nStoria.\nI comuni di Loeuilly, Neuville-l\u00e8s-Loeuilly, Nampty e Tilloy-l\u00e8s-Conty contarono nel 2018 di trovarsi dal 1\u00ba gennaio 2019 sotto il regime di nuovo comune al fine di avere un peso maggiore nel seno della comunit\u00e0 dei comuni della Somme del Sud Ovest, ove, uniti, essi avrebbero costituito la quinta collettivit\u00e0 per popolazione. Questa fusione avrebbe permesso una mutualit\u00e0 dei mezzi e delle maggiori dotazioni di stato.\nNampty si ritir\u00f2 in seguito da questo procedimento.\nMolti nomi sono stati esaminati per questo nuovo comune: Vy-surSelle, Les \u00d4-de-Selle, Les Y-de-Selle e Sellevall\u00e9e.\nDopo la riunione pubblica del 24 ottobre a Loeuilly, i consigli municipali hanno richiesto questa fusione al prefetto il 15 novembre 2018.\nIl nuovo comune di \u00d4-de-Selle fu cos\u00ec creato (senza Nampty) il 1\u00ba gennaio 2019 con un decreto del prefetto, e i vecchi comuni sono diventati comuni delegati."}
{"id": "9219709", "revid": "1442080", "url": "https://it.wikipedia.org/wiki?curid=9219709", "title": "Gaya Sa Pelikula", "text": "Gaya Sa Pelikula \u00e8 una webserie filippina interpretata da Ian Pangilinan e Paolo Pangilinan. La serie funge da prequel delle sceneggiature omonime di Wattpad non prodotte che presenta uno studente di architettura che \u00e8 costretto a vivere con un vicino arrogante dopo che un incidente gli ha reso difficile pagare le bollette. \nDiretta da Jaime \"JP\" Habac Jr. e prodotta da Globe Studios, la serie \u00e8 stata presentata in anteprima su YouTube il 25 settembre 2020, in onda il venerd\u00ec alle 20:00 . \u00c8 andato in onda fino al 13 novembre 2020 con un totale di otto episodi.\nTrama.\nKarl, un introverso studente di architettura di 19 anni, \u00e8 nel bel mezzo di una crisi di identit\u00e0. Prima dell'inizio del secondo semestre al college \u00e8 costretto dai suoi genitori a trasferirsi nell'unit\u00e0 condominiale di suo zio dove impara ad essere finanziariamente indipendente. Per sostenere le sue necessit\u00e0 quotidiane, decide di intraprendere un lavoro di scrittura online ma il suo primo cliente scompare improvvisamente prima di pagargli il lavoro svolto. Impossibilitato a pagare le sue quote mensili, Karl sembra trovare una soluzione quando il suo arrogante vicino Vlad, per nascondersi dalla sua famiglia, gli propone di condividere lo spazio di Karl in cambio del pagamento del suo affitto mensile. La convivenza tra i due per\u00f2 non \u00e8 delle migliori."}
{"id": "9219714", "revid": "1543377", "url": "https://it.wikipedia.org/wiki?curid=9219714", "title": "Rogers Stirk Harbour + Partners", "text": "Rogers Stirk Harbour + Partners LLP (RSHP) \u00e8 uno studio di architettura britannico, fondato nel 1977 e originariamente conosciuto come Richard Rogers Partnership. I suoi uffici principali si trovano nel Leadenhall Building, a Londra. In precedenza erano ai Thames Wharf Studios. Nelle sue varie incarnazioni \u00e8 noto per molti edifici importanti tra cui il Lloyd's building e il Millennium Dome a Londra e l'edificio dell'Assemblea nazionale per il Galles a Cardiff.\nDescrizione.\nGli uffici principali dell'azienda si trovano al Leadenhall Building a Londra. Mantiene anche uffici a Shanghai e Sydney. Dal marzo 2016 l'azienda ha tredici soci, tra cui Richard Rogers, Graham Stirk e Ivan Harbour. La studio \u00e8 gestito in regime di compartecipazione agli utili e ha un limite agli stipendi degli amministratori rispetto a quelli dei pi\u00f9 bassi retribuiti in carica.\nLo studio \u00e8 fortemente incentrato sulla sostenibilit\u00e0, la rigenerazione urbana e la consapevolezza sociale, temi che da tempo caratterizzano il lavoro di Rogers. Anche la celebrazione dello spazio pubblico e l'incoraggiamento delle attivit\u00e0 pubbliche sono un tema ricorrente. \n\u00c8 di propriet\u00e0 di un trust di beneficenza, garantendo che nessun individuo possieda alcuna quota del suo valore e impedendo il commercio privato e l'ereditariet\u00e0 delle azioni. Lo studio divide i suoi profitti tra tutto il personale e gli enti di beneficenza prescelti, secondo principi dichiarati pubblicamente. \nStoria.\nPoco dopo l'apertura del Centro Georges Pompidou di Parigi nel 1977, Richard Rogers costitu\u00ec la Richard Rogers Partnership e inizi\u00f2 a lavorare all'edificio dei Lloyd's a Londra. Spieg\u00f2 che il motivo del cambiamento del nome dello studio da Richard Rogers Partnership a Rogers Stirk Harbour + Partners nel 2007 era perch\u00e9 \"Volevamo evitare la situazione in cui il nome dello studio fosse qualcuno che \u00e8 morto 100 anni fa. L'architettura \u00e8 una cosa viva. Se voglio lasciare qualcosa al futuro, deve essere in grado di cambiare, non conservare qualcosa dell'ethos che abbiamo costruito in 50 anni.\"\nNel novembre 2015 Rogers Stirk Harbour ha associato cinque nuovi partner tra cui Tracy Meller che \u00e8 diventata la loro prima partner donna. Il socio fondatore Mike Davies si \u00e8 dimesso.\nPremi.\nNel 2006 lo studio ha ricevuto il Premio Stirling per l'Aeroporto di Madrid-Barajas, Terminal 4.\nNel 2008, Rogers Stirk Harbour + Partners ha ricevuto la \"Manser Medal for Houses and Housing\", assegnata alla migliore casa una tantum (Oxley Woods) progettata da un architetto nel Regno Unito.\nNel 2009 \u00e8 stato insignito del Premio Stirling per il Maggie's Centre di Londra. Ha vinto il RIBA National Award 2015 per gli appartamenti di lusso NEO Bankside a Londra ed \u00e8 stato successivamente selezionato per la seconda volta per lo Stirling Prize.\nProgetti notevoli.\nQuesto elenco contiene i progetti dall'inizio del partenariato nel 1977 fino ai giorni nostri. Per i lavori precedenti di Richard Rogers, Team 4, Richard e Su Rogers e Piano + Rogers, vedere la pagina di Richard Rogers.\nLa partnership di Richard Rogers\nRogers Stirk Harbour + Partners\nPersonale chiave.\nPartner dello studio dal 2014 erano Richard Rogers, Mike Davies, Graham Stirk, Ivan Harbour, Andrew Morris, Lennart Grut, Richard Paul, Ian Birtles e Simon Smithson\nPersone attuali.\nIvan Harbour\nIvan Harbour entr\u00f2 a far parte della Richard Rogers Partnership nel 1985 e nel 1993 venne nominato direttore senior. Nel 2007 lo studio cambi\u00f2 nome da Richard Rogers Partnership a Rogers Stirk Harbour + Partners. Harbour guid\u00f2 il team di progettazione per il Senedd (edificio dell'Assemblea nazionale per il Galles), il Terminal 4 dell'Aeroporto di Madrid-Barajas (vincitore del Premio Stirling 2006), i tribunali di Anversa e Bordeaux e l'edificio della Corte europea dei diritti dell'uomo a Strasburgo.\nHarbour \u00e8 stato architetto capo del progetto del Terminal 4 dell'aeroporto di Madrid e direttore del progetto per il primo Maggie's Cancer Center di Londra (vincitore del Premio Stirling 2009) e 300 New Jersey Avenue, un edificio per uffici a Washington.\nGraham Stirk\nGraham Stirk entr\u00f2 a far parte della Richard Rogers Partnership nel 1983 ed fu nominato direttore senior nel 1995. Nel 2007 lo studio cambi\u00f2 nome da Richard Rogers Partnership a Rogers Stirk Harbour + Partners. Fu coinvolto nella progettazione di numerosi progetti nel Regno Unito e in progetti in tutto il mondo, tra cui Giappone, Stati Uniti, Francia, Italia, Spagna, Germania e Irlanda.\nStirk ha disegnato diversi grandi progetti, tra cui una torre per uffici di 48 piani al 122 di Leadenhall Street e NEO Bankside a Londra, un progetto residenziale composto da 229 appartamenti e un'estensione del British Museum. Ha anche contribuito alla progettazione di diversi progetti chiave di pianificazione generale tra cui Potsdamer Platz a Berlino e Paddington Basin a Londra. Ricopr\u00ec il ruolo di direttore responsabile dell'espansione dell'edificio del Lloyds Register of Shipping al 71 Fenchurch Street, One Hyde Park e 88 Wood Street.\nMike Davis\nMike Davies \u00e8 stato socio fondatore della Richard Rogers Partnership e senior partner di Rogers Stirk Harbour + Partners. \u00c8 entrato a far parte della partnership tra Richard Rogers e Renzo Piano nel 1971, poco dopo aver vinto l'incarico di progettare il Centre Pompidou a Parigi, e in seguito \u00e8 diventato uno dei direttori fondatori della Richard Rogers Partnership nel 1977.\nDavies \u00e8 stato il direttore del progetto per il Millennium Dome di Londra e per il Terminal 5 dell'aeroporto di Heathrow ed \u00e8 attualmente direttore del progetto per il Grand Paris. Si \u00e8 dimesso dal suo ruolo in azienda alla fine del 2015.\nRogers Stirk Harbour ha riorganizzato l'attivit\u00e0 alla fine del 2015 e Davies si \u00e8 dimesso dal suo ruolo di partner dell'azienda. Doveva continuare a lavorare per loro a tempo parziale.\nPersone precedenti.\nRichard Rogers\nRichard Rogers ha vinto il Pritzker Architecture Prize 2007, \u00e8 stato nominato cavaliere nel 1991 e pari a vita nel 1996.\nIl primo lavoro di Rogers giunse quando co-fond\u00f2 Team 4 nel 1963 con Su Brumwell, Wendy Cheeseman e Norman Foster. Il primo progetto del Team 4 \u00e8 stato Creek Vean, una propriet\u00e0 residenziale in Cornovaglia. Il Team 4 si sciolse nel 1967. Ha poi stabilito una partnership con Su Rogers (nata Brumwell), John Young e Laurie Abbott nel 1967. Nel luglio 1971 Rogers aveva vinto un concorso di progettazione per costruire il Centre Pompidou a Parigi con il co-partner, l'architetto italiano Renzo Piano.\nNel 1977 fond\u00f2 la Richard Rogers Partnership con Marco Goldschmied e Mike Davies, continuando a costruire il Lloyd's Building e il Millennium Dome a Londra, il Senedd a Cardiff e l'edificio della Corte Europea dei Diritti Umani a Strasburgo. Ha vinto la RIBA Gold Medal, della Thomas Jefferson Medal, il RIBA Stirling Prize, la Minerva Medal e il Pritzker Prize.\nNel settembre 2020, Rogers ha annunciato di essersi dimesso dallo studio e che il suo nome sarebbe stato rimosso a tempo debito da quello dell'azienda. Si ritir\u00f2 formalmente dal consiglio all'inizio di giugno dello stesso anno.\nMarco Goldschmied\nMarco Goldschmied si era associato per la prima volta a Richard Rogers nel 1969.\n\u00c8 stato co-fondatore della Richard Rogers Partnership insieme a Mike Davies e John Young nel 1977 e ne \u00e8 diventato amministratore delegato nel 1984. Ha lasciato lo studio il 30 giugno 2004. Rogers e Goldschmied sono stati coinvolti in una causa da 10 milioni di sterline, che \u00e8 stata risolta in via stragiudiziale nel 2006, in cui la Richard Rogers Partnership sarebbe rimasta nella propriet\u00e0 insieme al River Caf\u00e9.\nAmanda Levete\nAmanda Levete \u00e8 nata il 17 novembre 1955. \u00c8 entrata a far parte della Richard Rogers Partnership nel 1984 e ha lasciato nel 1989 per associarsi a Jan Kaplick\u00fd come partner di Future Systems."}
{"id": "9219720", "revid": "84184", "url": "https://it.wikipedia.org/wiki?curid=9219720", "title": "Governo Scholz", "text": "Il governo Scholz \u00e8 il venticinquesimo governo della Germania, nel corso della 20\u00aa legislatura del Bundestag, in carica dall'8 dicembre 2021. Si \u00e8 formato in seguito alle elezioni federali del 2021 ed \u00e8 guidato dal \"leader\" socialdemocratico Olaf Scholz, interrompendo i sedici anni di governo di Angela Merkel. \u00c8 costituito da una coalizione detta comunemente \"coalizione semaforo\" in richiamo ai colori dei partiti che la compongono: SPD (7 ministri ed il Cancelliere), Verdi (5 ministri tra cui il Vicecancelliere) e FDP (4 ministri)."}
{"id": "9219743", "revid": "439868", "url": "https://it.wikipedia.org/wiki?curid=9219743", "title": "Chiesa di San Rocco (Blankenberge)", "text": "La chiesa di San Rocco \u00e8 un luogo di culto a Blankenberge nelle Fiandre. Risale al XIX secolo.\nStoria.\nLa chiesa venne edificata tra il 1884 e il 1889 su progetto di Verhaegen e di J. de Bethune. La torre campanaria venne innalzata nel 1903.\nDescrizione.\nEsterni.\nLa chiesa si trova tra gli abitati di Albertstraat e di Elisabethstraat e mostra orientamento verso nord est. L'esterno \u00e8 in mattoni rossi a vista e la sua struttura la rende una delle poche chiese neoromaniche della regione.\nInterni.\nL'interno \u00e8 ampio, a basilica.\nNella sala nei primi tempi era presente l'organo a canne Berger proveniente dalla chiesa di Sant'Antonio e in seguito la fabbrica di organi di Bruxelles Georges Cloetens consegn\u00f2 un nuovo strumento, ricostruito e ampliato tra il 1964 e il 1977. Gli stalli lignei nel coro risalgono al 1909."}
{"id": "9219745", "revid": "458786", "url": "https://it.wikipedia.org/wiki?curid=9219745", "title": "Illya Putrya", "text": ""}
{"id": "9219746", "revid": "47767", "url": "https://it.wikipedia.org/wiki?curid=9219746", "title": "Chiesa di Santa Caterina (Pergine Valsugana, Riposo)", "text": "La chiesa di Santa Caterina \u00e8 una chiesa cattolica situata nella localit\u00e0 di Riposo, nel comune trentino di Pergine Valsugana.\nStoria.\nLa data di costruzione della chiesa \u00e8 ignota, e secondo alcuni studi potrebbe collocarsi nel XIV secolo, mentre altre fonti la pongono addirittura nel XII; la prima fonte a citarla \u00e8 un documento del 1414; da un'altra fonte del 1448, emerge che nel sacello era celebrata la messa ogni anno il 25 novembre, memoria di santa Caterina d'Alessandria. La chiesa venne forse costruita su iniziativa dei germanofoni residenti nel Perginese che si occupavano di dissodare i terreni boschivi.\nVenne ristrutturata nel corso del Seicento (\u00e8 documentata la consacrazione nel 1636), e verso la fine del secolo successivo la navata venne accorciata, e la nuova facciata venne poi dotata di un portico, portando la chiesa all'aspetto attuale. Un restauro venne eseguito nel 1839.\nDescrizione.\nLa chiesa \u00e8 situata in un piccolo spiazzo sotto alla strada provinciale 66, nella localit\u00e0 di Riposo, anticamente chiamata Roncomartello (Roncamart\u00e8l o Roncomart\u00e8l), a 740 metri di altitudine; orientata in direzione nord-est, \u00e8 caratterizzata da facciata a capanna, sostenuta da un contrafforte sul lato destro, e preceduta da un portico a due spioventi che insiste sull'area un tempo occupata dalla navata; sotto al portico, sostenuto da due pilastri in muratura e pavimentato in ciottoli, si aprono la porta d'ingresso e, ai suoi lati, due finestrelle rettangolari con inferriate: l'unica altra finestra della struttura \u00e8 una lunetta sul lato destro.\nCi\u00f2 che resta della navata \u00e8 uno spazio a pianta rettangolare con asse maggiore traversale, coperto da una volta a botte; esso termina con un'abside poligonale di forma irregolare, rialzata di un gradino, separata dall'aula da un arco a sesto ribassato e coperta da tre unghie.\nL'unico arredo degno di nota dell'interno \u00e8 l'altare, in legno dorato, con antipendio grezzo in muratura; la pala d'altare \u00e8 opera di Elia Naurizio e raffigura, sullo sfondo della piana perginese, santa Caterina d'Alessandria inginocchiata davati alla Madonna con Bambino, e attorniata da altre figure, fra cui san Pietro; si tratta di una copia, con l'originale sotto custodia del museo diocesano tridentino."}
{"id": "9219748", "revid": "1124164", "url": "https://it.wikipedia.org/wiki?curid=9219748", "title": "Chiesa di Santa Valeria (Mornico al Serio)", "text": "La chiesa di Santa Valeria \u00e8 un edificio di culto cattolico di Mornico al Serio, della provincia e della diocesi di Bergamo.\nStoria.\nLa presenza di una chiesa nell'antico villaggio di Casteniatello, \u00e8 indicata nel XIV secolo, localit\u00e0 che, nel medesimo secolo, fu poi unita al comune di Mornico. La localit\u00e0 e la chiesa si trovavano sulla sponda del Serio posta sul lato opposto del comune di Mornico in zona campestre, e dal Trecento l'antica localit\u00e0 non risulta pi\u00f9 citata.\nL'edificio fu oggetto di una completa ricostruzione nei primi anni del Cinquecento. La relazione della visita pastorale del vescovo di Bergamo Pietro Lippomano descrive l'edificio religioso in parte scoperto, vi erano inoltre due persone titolate ad averne cura e custodia e che dovevano raccogliere e gestire i fondi per la sua buona manutenzione, ma il documento denuncia che i due personaggi anzich\u00e9 usare i fondi raccolti per la chiesa, ne avessero fatto un uso personale. Nel 1575 la chiesa fu visitata da san Carlo Borromeo, arcivescovo di Milano, durante la sua visita diocesana, e nella cui relazione viene indicata come poco curata e sporca. Il Borromeo ordin\u00f2 di provvedere alla sua pulizia con la rimozione degli altari laterali entro due mesi.\nLa piccola chiesa continuava anche nel decennio successivo a manifestare problemi di amministrazione, infatti, l'allora parroco don De Michelis, denunciava al vescovo di Bergamo la mancata conoscenza dei resoconti amministrativi da parte dei rappresentanti. Solo nel 1648, la situazione ebbe un importante miglioramento. I sindaci veniva infatti rieletti ogni anno e presentavano a don Alessandro Guarisco, nuovo parroco, la situazione patrimoniale: \"li quali sindaci si renovano ogni anno uno di loro e rendono li conti alla mia presenta\". Nella relazione della visita di Gregorio Barbarigo del 1659 la chiesa viene indicata ancora senza chiusura frontale, cosa che permetteva agli animali di entrare, risulta che fosse per\u00f2 completa di campanile e sagrestia, cosa confermata nella visita del monsignor Giustiniani. Il vescovo di Bergamo Luigi Ruzzini nella relazione della visita la indic\u00f2 come chiesa campestre: \nIl piccolo oratorio fu restaurato nel 1838 grazie al parroco don Bortolo Spinelli che fece realizzare il pronao di fronte alla facciata facendola chiudere, fece realizzare un nuovo soffitto ligneo interno l'aula e fece realizzare nuovi decori nella zona presbiteriale con l'aggiunta di due statue accanto all'altare maggiore, dando all'edificio una nuova composizione. La chiesa si trovava in buone condizioni quando fu visitata dal vescovo Pietro Luigi Speranza nel 1861, e indicata sul luogo dove la santa fu martirizzata. La chiesa aveva un unico altare non preceduto da balaustre o chiuso da cancellate.\nDurante il periodo del colera del 1867 l'aula fu utilizzata come ricovero, divisa da un tendaggio dalla parte del presbiterio che il parroco voleva restasse protetta. Negli ultimi decenni del Novecento per adempiere all'adeguamento liturgico voluto dal concilio Vaticano II fu inserito il nuovo altare comunitario in legno di noce intagliato e marmo. A Martinengo, la lunga strada (Strada Provinciale 100) \u00e8 chiamata via delle Vallere, e il toponimo deriva proprio dalla localit\u00e0 dove era collocata l'antica chiesa di Santa Valeria. Infatti, dalla via Vallere, andando in direzione est, poco prima della frazione di Torre delle Passere, sulla sinistra inizia la via mornichese di Santa Valeria. Percorrendola in direzione nord per 400 metri si arriva alla chiesa.\nDescrizione.\nEsterno.\nL'edificio di culto si trova in una zona lontana dalle abitazioni in zona campestre ed \u00e8 anticipato da un portico retto da quattro colonne in muratura che reggono l'architrave e il timpano triangolare che prosegue con la copertura a due falde del tetto e che anticipa l'antica facciata, dove vi sono l'apertura centrale con architrave e paraste in pietra e due finestre laterali protette da una inferriata. Nella parte superiore vi \u00e8 un affresco raffigurante la santa titolare con i due figli e un angelo che le consegna la palma simbolo del suo martirio. L'edificio \u00e8 preceduto da un ampio sagrato erboso delimitato da una siepe.\nInterno.\nL'interno si presenta a unica navata con copertura a due falde lignea e divisa in tre campate da due archi a sesto acuto rette da lesene dipinti a finto marmo. Un gradino collega alla zona rettangolare del presbiterio con volta a botte con la parte terminale con la forma a cupola. Sulle pareti laterali vi sono due medaglie dove sono raffigurati i santi Gervasio e Protasio, Valeria e Vitale. Lateralmente l'accesso alla sagrestia. \nNel 1963 durante lavori di restauro, riprese luce un affresco raffigurante la \"Vergine in trono col Bambino e si santi Andrea e Valeria\", opera di Bartolomeo Cabrini, che era conservato sotto un lavoro di Gian Paolo Cavagna."}
{"id": "9219749", "revid": "1086846", "url": "https://it.wikipedia.org/wiki?curid=9219749", "title": "Coppa Italia Dilettanti Marche 2021-2022", "text": "La fase regionale della Coppa Italia Dilettanti Marche 2021-2022 \u00e8 organizzata dal Comitato Regionale Marche.\nLa prima fase (fase regionale) \u00e8 organizzata dai singoli comitati regionali. Alla seconda fase (fase nazionale), organizzata direttamente dalla Lega Dilettanti, partecipano le squadre vincitrici delle fasi regionali delle singole regioni.\nStruttura.\nIn tutti i turni le compagini marchigiane si incontrano in triangolari ad eliminazione diretta, nel primo turno \u00e8 inserito un triangolare per eleggere la squadra che accede al secondo turno. La finale \u00e8 giocata su campo neutro in partita secca, con eventuali tempi supplementari e calci di rigore."}
{"id": "9219751", "revid": "767487", "url": "https://it.wikipedia.org/wiki?curid=9219751", "title": "La vita che verr\u00e0 - Herself", "text": "La vita che verr\u00e0 - Herself (\"Herself\") \u00e8 un film del 2020 diretto da Phyllida Lloyd.\nTrama.\nSandra \u00e8 una madre che decide di divorziare dal marito, un uomo molto violento. Assieme alle figlie piccole, con l'aiuto degli assistenti sociali, decide di boicottare il sistema immobiliare, costruendosi una casa da sola. Peggy, la sua datrice di lavoro, mette a disposizione il terreno sul retro di casa sua e la aiuta economicamente in quest'impresa.\nDistribuzione.\nLa pellicola ha avuto l'anteprima mondiale al Sundance Film Festival il 24 gennaio 2020. In seguito Amazon Studios ha acquisito i diritti di distribuzione negli Stati Uniti. \u00c8 arrivato nelle sale statunitensi in distribuzione limitata il 30 dicembre 2020, seguito dall'uscita in streaming su Prime Video l'8 gennaio 2021.\nIl film \u00e8 stato distribuito nelle sale cinematografiche italiane a partire dal 17 giugno 2021."}
{"id": "9219755", "revid": "242446", "url": "https://it.wikipedia.org/wiki?curid=9219755", "title": "Episodi di Alex Rider", "text": ""}
{"id": "9219758", "revid": "124609780", "url": "https://it.wikipedia.org/wiki?curid=9219758", "title": "Out of the Silent Planet (King's X)", "text": "Out Of The Silent Planet \u00e8 il primo album in studio del gruppo musicale statunitense King's X, pubblicato nel 1989 dalla Megaforce Records."}
{"id": "9219759", "revid": "767487", "url": "https://it.wikipedia.org/wiki?curid=9219759", "title": "Il reduce (film 1977)", "text": "Il reduce (\"The Farmer\") \u00e8 un film statunitense del 1977 diretto da David Berlatsky.\nTrama.\nKyle Martin ritorna come un eroe, ma si rende conto che la gestione di una fattoria individuale non \u00e8 redditizia e la banca vuole precludere, nonostante sia tornato da eroe. Poi Johnny, il giocatore d'azzardo vicino alla sua fattoria, in cui Kyle gli salva la vita, e Johnny gli offre 1.500 dollari, che ancora non sono sufficienti per salvare la fattoria."}
{"id": "9219761", "revid": "322321", "url": "https://it.wikipedia.org/wiki?curid=9219761", "title": "Pedro G\u00f3mez Barroso il Giovane", "text": "Biografia.\nNacque a Toledo, probabilmente fra il 1322 ed il 1325.\nPapa Gregorio XI lo elev\u00f2 al rango di cardinale nel concistoro del 30 maggio 1371.\nMor\u00ec il 2 giugno o 3 luglio 1374 ad Avignone."}
{"id": "9219769", "revid": "181699", "url": "https://it.wikipedia.org/wiki?curid=9219769", "title": "Strage dell'Istituto Salvemini", "text": ""}
{"id": "9219785", "revid": "73843", "url": "https://it.wikipedia.org/wiki?curid=9219785", "title": "Episodi di Alex Rider (seconda stagione)", "text": "La seconda stagione della serie televisiva Alex Rider, composta da 8 episodi, \u00e8 stata distribuita in Italia su Amazon Prime Video il 3 dicembre 2021.\nSurf.\nTrama.\nConvinto di essersi lasciato il passato da spia alle spalle, Alex Rider \u00e8 invece costretto ad andare in terapia perch\u00e9 tormentato da continue visioni dell' \"uomo con la cicatrice\" incontrato a Point Blanc. Dopo aver quasi aggredito un uomo che aveva immaginato essere Gregorovitch, Alex \u00e8 sempre pi\u00f9 preoccupato per il proprio benessere psico-fisico e teme che non potr\u00e0 pi\u00f9 tornare a condurre una vita da normale adolescente. Jack, che \u00e8 appena stata assunta come stagista in uno studio legale, propone ad Alex e Tom di trascorrere le imminenti vacanze di met\u00e0 anno scolastico a surfare in Cornovaglia, ritenendo che Alex abbia bisogno di staccare dalla routine.\nIn Cornovaglia Alex conosce Sabina, una coetanea che si trova in vacanza assieme al padre, un giornalista che sta scrivendo un libro su Damien Cray, l'inventore del videogioco di successo \"Feathered Serpent\" che sta spopolando presso Tom e gli adolescenti. Sabina invita Alex nella casetta che lei e il padre Ed hanno affittato, dove il genitore si lamenta della connessione wi-fi non funzionante. Uscendo dall'abitazione, Alex \u00e8 convinto di aver visto nuovamente Gregorovitch, ma questa volta decide di non dar peso a quello che pensa essere l'ennesimo scherzo del suo cervello impazzito. Tuttavia, poco dopo avviene un'esplosione che distrugge la casetta di Sabina ed Ed, tratto in salvo da Alex. La polizia ritiene che l'esplosione sia stata causata da una fuga di gas, ma Alex sa benissimo che il tecnico della wi-fi era Gregorovitch. Quando i poliziotti iniziano a sospettare di Alex, il giovane li invita a contattare il numero segreto dell'MI6, il quale per\u00f2 risulta essere inesistente.\nTornato a Londra, Alex raggiunge il quartier generale segreto dell'MI6, trovandolo vuoto. Alex si accorge della presenza di una telecamera, collegata al computer di Alan Blunt che lo osserva dall'altra parte dello schermo. Quando la signora Jones gli chiede se ha visto qualcosa di strano, Blunt risponde di no.\nCaccia.\nTrama.\nStati Uniti, sei mesi prima. Il quartier generale della CIA a Langley \u00e8 vittima di un attacco hacker, fortunatamente privo di conseguenze, il cui obiettivo era trafugare i codici nucleari. Tutti restano sorpresi nello scoprire che l'attacco non proveniva dai nemici storici Russia e Cina, bens\u00ec dal Regno Unito.\nPresente. La vicedirettrice della CIA Jo Byrne arriva a Londra per incontrare Blunt e la signora Jones, mettendoli al corrente del fallito attacco hacker di sei mesi prima. Il responsabile \u00e8 individuato in Smoking Mirror, un pirata informatico sulle cui tracce c'era gi\u00e0 Ed per avere informazioni riguardanti Damian Cray. Smoking Mirror gli sugger\u00ec di lasciar perdere, poich\u00e9 si stava immischiando in cose troppo pericolose, consiglio che per\u00f2 il padre di Sabrina scelse di non seguire. Andato in ospedale a trovare Ed, Alex vede un uomo tentare di entrare nella sua stanza e lo insegue, perdendone le tracce. Desideroso pi\u00f9 che mai di trovare Blunt, Alex si fa dire da David Friend (il miliardario che si finse suo padre nella missione Point Blanc) il nome del circolo esclusivo che l'uomo frequenta. Teleguidato da Tom, Alex insegue la macchina di Blunt che lo conduce a casa di Smoking Mirror. L'hacker riesce a fuggire, con Alex che viene fermato dagli uomini dell'MI6.\nAlex \u00e8 condotto nel nuovo quartier generale dell'MI6, dove riferisce a Blunt quanto avvenuto in Cornovaglia. Blunt non crede alle sue parole, affermando che non pu\u00f2 aver visto Gregorovitch perch\u00e9 l'MI6 lo sta tenendo d'occhio ed \u00e8 stato localizzato in Birmania. Mentre la signora Jones \u00e8 disposta a collaborare nuovamente con Alex, Blunt ritiene invece che questa volta la missione \u00e8 troppo grande per un ragazzo cos\u00ec giovane. Alex se ne va seccato perch\u00e9 anche Blunt, come quei poliziotti in Cornovaglia, lo ritiene un pazzo. La signora Blunt cerca di consolarlo, ma Alex \u00e8 risoluto nel voler agire anche senza il loro consenso.\nMirror.\nTrama.\nDamien Cray annuncia che tra oggi giorni verr\u00e0 rilasciato in tutto il mondo l'attesissimo secondo capitolo di Feather Serpent. Il miliardario giunge a Londra perch\u00e9 ha concluso una partnership con la comunit\u00e0 di recupero della tossicodipendenza East London, cui verr\u00e0 devoluta parte dei profitti delle vendite dei videogioco. Jack e il suo collega Dan vengono incaricati dallo studio legale di supervisionare questa operazione. L'MI6 non ha alcuna idea di come rintracciare Smoking Mirror, abile nel distruggere tutti i suoi device. L'uomo si nasconde presso un gruppo di hacker, con un volo per il Montenegro programmato tra una settimana.\nNonostante gli avvertimenti ricevuti, Alex \u00e8 determinato a indagare per conto proprio. Il ragazzo va a casa di Sabina, accorgendosi dal disordine che qualcuno si \u00e8 intrufolato alla ricerca di informazioni. Trovando un biglietto di Ed con scritto un appuntamento fissato con Smoking Mirror, Alex chiede a Sabina di poter accedere al computer del padre. Quando entrano in una cartella vuota con scritto il nome di Smoking Mirror, costui dal suo nascondiglio li scopre e va a caccia di informazioni sul conto di Alex. Nel frattempo, Tom aveva ripreso con il cellulare la motocicletta guidata da Smoking Mirror quando \u00e8 fuggito dall'MI6. Alex comunica quest'informazione a Smithers, aiutando cos\u00ec l'MI6 ad avere l'aggancio decisivo per individuare Smoking Mirror. Quella sera la casa di Alex \u00e8 vittima di un attacco hacker da parte dello stesso Smoking Mirror, il quale invita il ragazzo a lasciarlo in pace. Alex risponde che vuole incontrarlo, convincendo Smoking Mirror ad abbandonare il suo rifugio e vederlo di persona.\nAlex e Smoking Mirror si incontrano in un container. L'hacker \u00e8 disponibile a chiudere un accordo con lui in cambio di informazioni, ma il loro colloquio \u00e8 bruscamente interrotto dall'arrivo di Gregorovitch. Alex si nasconde e osserva il russo uccidere Smoking Mirror. Dopodich\u00e9 Alex viene scoperto da Gregorovitch che lo insegue sparandogli. Nonostante lo avesse quasi abbrancato, non appena si accorge che si tratta di Alex, Gregorovitch ha un tentennamento e lo lascia andare via. L'MI6 accorre sulla scena e trova il cadavere di Smoking Mirror.\nSerpent.\nTrama.\nJack viene convocata dal preside della scuola di Alex, il cui rendimento scolastico ultimamente \u00e8 peggiorato, oltre a essersi presentato con i segni al volto della fuga da Gregorovitch. Jack si prende la colpa di tutto, assicurando che la situazione personale del ragazzo torner\u00e0 alla normalit\u00e0. Alex sceglie di essere sincero con Sabina, raccontandole la verit\u00e0 sul suo \"passatempo\" da spia, con il risultato per\u00f2 di agitarla e farsi dare del pazzo. Damien Cray organizza un'anteprima di Feather Serpent 2, invitando i migliori giocatori a sfidarsi in un evento streaming che metter\u00e0 in palio la prima copia del videogioco, la cui uscita ufficiale \u00e8 tra cinque giorni. Cray \u00e8 agitato perch\u00e9 il suo staff non riesce a mettersi in contatto con K7, il primo giocatore in classifica. Attraverso una telecamera trovata addosso a Smoking Mirror l'MI6 ha la prova che Gregorovitch si trova a Londra ed \u00e8 stato lui a uccidere l'hacker.\nAlex incontra nuovamente Smithers e si fa mostrare l'organigramma della societ\u00e0 di Cray. Il giovane riconosce Charlie Roper, il responsabile delle pubbliche relazioni e dei media, perch\u00e9 aveva visto una sua fotografia sulla scrivania del padre di Sabina. Grazie all'aiuto di Tom, che fa suonare l'allarme antincendio nella sede della societ\u00e0 di Cray, Alex riesce a vedere Roper e gli spiega che il suo datore di lavoro non \u00e8 chi dice di essere. Dapprima Roper sembra non dare peso alle parole di Alex, tuttavia decide di dargli fiducia e gli propone di spacciarsi per K7 e venire all'anteprima di Feather Serpent 2. Smithers orienta le indagini dell'M16 su Cray, affermando che potrebbe essere lui l'obiettivo di Gregorovitch, anche perch\u00e9 il miliardario sta organizzando una cena di gala a cui parteciper\u00e0 la presidente degli Stati Uniti, la cui campagna elettorale ha avuto tra i principali finanziatori proprio Cray. La signora Jones capisce che Smithers non pu\u00f2 aver ottenuto queste informazioni da solo, inducendolo a confessare che \u00e8 stato Alex a fornirgliele.\nAlex partecipa allo streaming, venendo sfidato da Damien Cray a provare il videogioco in realt\u00e0 immersiva. Nonostante le sue preoccupazioni sull'interpretare il ruolo di videgiocatore professionista, Alex se la cava piuttosto bene e indispone Cray, il quale aumenta il livello di difficolt\u00e0 allo scopo di fargli del male. Alex distrugge la console e scappa, non prima di aver sottratto a Cray la copia esclusiva di Feather Serpent 2. La fuga di Alex \u00e8 teleguidata dal vero K7 che gli d\u00e0 le istruzioni per seminare la sicurezza, restando sorpreso quando scopre che K7 \u00e8 in realt\u00e0 Kyra, la ragazza conosciuta a Point Blanc. Cray \u00e8 raggiunto da Gregorovitch che gli chiede ragguagli sul ragazzino protagonista della serata. Quando scopre che \u00e8 Alex, Gregorovitch dice a Cray di non preoccuparsi.\nMinacce.\nTrama.\nCray rientra nella sua lussuosa tenuta, dove rivive il giorno in cui da bambino trov\u00f2 il fratello morto per overdose. L'MI6 chiede a Byrne di annullare la visita della presidente degli Stati Uniti a Londra, data la situazione di pericolo che corre a causa della presenza di Gregorovitch. Byrne replica che ci\u00f2 non \u00e8 assolutamente possibile, altrimenti l'opinione pubblica capirebbe che qualcosa non va, e chiede spiegazioni a proposito della presenza di Alex sulla scena del delitto di Smoking Mirror. Nel frattempo, Cray ordina alla fidata assistente di avviare un'indagine interna per scoprire chi \u00e8 la talpa che ha introdotto il finto K7 all'anteprima del videogioco. Il capo di Jack le comunica che \u00e8 in lizza per un posto a tempo indeterminato nello studio, ma questo significa dover competere con il collega Dan. Roper spiega a Sabina che Alex le ha raccontato la verit\u00e0 quando diceva di essere una spia.\nIl codice di Feather Serpent 2 \u00e8 bloccato. Kyra ha bisogno della potenza di molti computer per riuscire a decrittarlo. L'unica possibilit\u00e0 \u00e8 quindi introdursi a scuola, dopo che la ragazza ha provocato un blackout che costringe l'istituto alla chiusura. In attesa che gli elaboratori facciano il loro compito, Alex \u00e8 prelevato da un emissario della MI6 perch\u00e9 Blunt gli vuole parlare. Pur ammettendo che su Gregorovitch aveva ragione lui, Blunt esorta nuovamente Alex a tornare alla sua vita normale, sottolineando come stia mettendo a rischio l'operazione. Gregorovitch \u00e8 infatti membro della potente societ\u00e0 Scorpia, il cui scopo \u00e8 rovesciare i governi per instaurare regimi compiacenti, e ci sono fondati sospetti che il prossimo obiettivo sia la presidente degli Stati Uniti. La decrittazione di Feather Serpent 2 non \u00e8 risolutiva, in quanto il codice sembra far presagire che ci sia ben altro dietro il semplice videogioco. L'unica possibilit\u00e0 \u00e8 accedere al server principale che si trova ad Amsterdam. Rientrando a scuola, Alex comunica a Tom e Kyra che Blunt gli ha detto di lasciar perdere tutto. In realt\u00e0, il ragazzo \u00e8 consapevole che l'MI6 gli ha attaccato addosso svariati microfoni, quindi ha scritto sulla lavagna che devono partire per Amsterdam. L'MI6 vuole mettere Cray sotto protezione, ma l'uomo \u00e8 assolutamente determinato nel non rinviare la cena di beneficenza, pensata come evento in memoria del fratello morto.\nQuando si accorgono che Alex si \u00e8 preso gioco di loro, distribuendo i microfoni ad alcuni compagni di scuola che li hanno depistati, Smithers e la signora Jones accorrono a scuola. Alex, Tom e Kyra se ne sono gi\u00e0 andati e sulla lavagna ci sono tracce della loro conversazione nascosta, dove decidono di andare ad Amsterdam. Cray ha scoperto che il traditore \u00e8 Roper. Anzich\u00e9 smascherarlo subito, Cray gli dice di volerlo al suo fianco negli ultimi preparativi in vista dell'uscita di Feather Serpent 2.\nRapine.\nTrama.\nJones e Smithers tengono nascosto a Blunt che sanno dove si trovano Alex e i suoi amici. Jack e Dan sono mandati a trattare con la fondazione di Cray, determinato a chiudere l'acquisizione di East London entro la cena con la presidente degli Stati Uniti. Nella convinzione che il nemico possa annidarsi all'interno, l'MI6 vuole passare al setaccio tutti gli addetti alla sicurezza che saranno di servizio alla cena. Sean Palmer, il capo della sicurezza di Cray, si mostra collaborativo nel fornire tutte le credenziali dei propri uomini. Fiutando il pericolo che Cray sta correndo, Gregorovitch gli suggerisce di recarsi ad Amsterdam. Il miliardario porta con s\u00e9 Roper, iniziando ad affrontare la questione del suo tradimento. Cray lo invita a decidere se continuare a essere al suo fianco, lottando per rendere il mondo un posto migliore, oppure andarsene.\nAlex, Tom e Kyra sono arrivati ad Amsterdam, nascondendosi in un ostello a buon mercato. Mentre Tom sta all'esterno della struttura in cui sono ospitati i server di Cray a fare il palo, Tom e Kyra si introducono all'interno attraverso i badge dirigenziali abilmente clonati dalla ragazza. Riusciti a entrare, Alex e Kyra trovano delle casse di spedizione prioritaria a Londra, contenenti delle tute anticontaminazione. Nel frattempo, l'MI6 identifica un movimento di denaro sospetto effettuato sul conto corrente di un certo Thomas Ashton, la cui abitazione si trova poco distante dalla tenuta di Cray. Gli agenti trovano un arsenale e un documento d'identit\u00e0 che identifica Thomas Ashton in Sean Palmer. Costui viene arrestato. La scoperta \u00e8 per\u00f2 dovuta a Gregorovitch, il quale ha effettuato il movimento da 6,5 milioni con il preciso intento di far scoprire Ashton.\nNei server di Amsterdam Kyra riesce a estrarre un codice di programmazione segreto, ma ci vogliono diversi minuti per copiarlo. Tom allerta gli amici che sta arrivando la macchina con a bordo Cray e Roper. Quest'ultimo comunica al capo che ha scelto di abbandonarlo, allarmanto per il suo delirante piano che costituisce un serio pericolo per l'umanit\u00e0. Quando vede Cray estrarre una pistola per uccidere Roper, Alex manda all'aria il suo nascondoglio e viene catturato da Cray. Costui non desiste dal proposito iniziale e uccide Roper, cos\u00ec da potersi occupare di Alex.\nAssassino.\nTrama.\nVedendo che Alex e Kyra non stanno uscendo, Tom telefona a Jack per avvisarla che i ragazzi sono in pericolo. Jack si intrufola nell'ufficio del capo programmatore di Cray, vale a dire la sua assistente che in quel momento si trova in Olanda con il capo, e spedisce una email collettiva per annunciare che il lancio di Feather Serpent 2 \u00e8 cancellato. Questo diversivo costringe Cray a disinteressarsi momentaneamente di Alex e Kyra, dando loro modo di fuggire. Dopo aver registrato un videomessaggio di smentita sulla cancellazione del videogioco, Cray pilota un drone con mitragliatrice all'inseguimento dei due ragazzi. Usciti illesi dagli spari, Alex e Kyra raggiungono Tom e tutti insieme si rifugiano dentro una grande serra. Cray riesce a farci entrare il drone, ma Alex ha recuperato un tubo che usa per neutralizzarlo. A questo punto Cray capisce che Alex non \u00e8 affatto il ragazzino sprovveduto che pensava, mosso dall'intento di vendicare il tentato omicidio di Ed, ma un agente addestrato da qualcuno.\nI ragazzi rientrano a Londra nell'esatto momento in cui atterra l'Air Force One con a bordo la presidente degli Stati Uniti Walker. Dan riferisce al superiore cosa ha combinato Jack, poich\u00e9 la sua mossa ha causato l'allontanamento di tutto il personale esterno all'interno dell'edificio di Cray e, di conseguenza, ha fatto saltare la trattativa per l'acqusizione della comunit\u00e0 East London. Comunque Jack \u00e8 ben felice di essere licenziata, accusando il superiore di aver tradito la missione del loro studio che era aiutare le persone pi\u00f9 fragili, non certo i miliardari come Cray. Alex incontra la signora Jones, consegnandole il codice di Feather Serpent 2 e ragguagliandola sulle scoperte fatte ad Amsterdam. Intanto, Gregorovitch si traveste da dottore e chiede a Sabina di seguirlo fuori dalla stanza di Ed.\nRientrato a casa, Alex riceve una telefonata da Cray che rivuole indietro un oggetto sottratto dal ragazzo in Olanda. Si tratta dell'impronta di un dito, a suo dire di vitale importanza. Cray mostra ad Alex che ha rapito Sabina e lo avverte che, se non seguir\u00e0 le sue indicazioni, uccider\u00e0 la ragazza.\nStrike.\nTrama.\nAlex raggiunge il punto concordato da Cray. Ad accoglierlo trova Gregorovitch che gli rivela di essere stato a lui a uccidere suo zio. Cray incassa ci\u00f2 che voleva, l'impronta del dito che afferma essere della presidente Walker, ma si rimangia la promessa di restituire Sabina perch\u00e9 intende uccidere entrambi. Gregorovitch ferma Cray, svelandogli che Alex \u00e8 una spia dell'MI6 e lavora per Blunt, quindi sarebbe un tragico errore eliminarlo. Cray decide di lasciare Alex in cella, portando con s\u00e9 Sabina per completare il suo folle piano. Intanto, Byrne si accorge di aver perso i contatti con i due agenti della sua scorta che erano stati assegnati a Cray, il che significa che il miliardario \u00e8 a piede libero. Jones riesce a farle capire che Cray non \u00e8 affatto il bersaglio da tutelare, bens\u00ec la minaccia che sta mettendo tutto il mondo in pericolo. Byrne si vede costretta a ordinare l'evacuazione immediata della presidente Walker, appena arrivata nella tenuta di Cray. La signora Jones inveisce contro Blunt, il cui irragionevole astio nei confronti di Alex li ha condotti a questa situazione, non avendo mai voluto vedere che era Cray il cattivo.\nAlex riesce a liberarsi dalla prigionia e, attaccandosi a uno dei camion della scorta di Cray, raggiunge l'aeroporto in cui \u00e8 fermo l'Air Force One. Indossando una tenuta antigas, Alex si introduce nella squadra di Cray che d\u00e0 l'ordine di salire a bordo dell'Air Force One, avendovi accesso grazie all'impronta di Walker. Kyra e Smithers capiscono qual \u00e8 l'obiettivo di Cray. Il lancio di Feather Serpent 2 serve a far collegare milioni di utenti in contemporanea, generando un supercomputer capace di hackerare qualsiasi sistema. Cray pu\u00f2 cos\u00ec violare il Pentagono e avere accesso ai codici nucleari della presidente americana, ordinando attacchi in alcuni Paesi del mondo che causerebbero oltre un milione di morti. Scorrendo la lista dei bersagli, Kyra si accorge che trattasi dei principali Paesi produttori della droga. Questo significa che l'obiettivo di Cray \u00e8 estirpare il business dei narcotici dalla faccia della Terra, vendicando cos\u00ec la morte di suo fratello. Utilizzando un ologramma, Cray finge che la presidente Walker intende autorizzare gli attacchi nucleari. Riuscito a sbarazzarsi delle guardie di Cray, Alex riesce ad arrivare giusto nel momento in cui \u00e8 stato autorizzato il primo attacco. Nella sparatoria che ne consegue Gregorovitch rimane gravemente ferito, mentre Cray si appresta a uccidere Alex. Da terra Gregorovitch riesce a colpire Cray, uccidendolo. Alex brama di poter finire Gregorovitch, vendicando lo zio, per\u00f2 il russo balbetta di potergli dire tutta la verit\u00e0 sul suo conto, rantolando che deve cercare la vedova Scorpia. Il ragazzo per\u00f2 \u00e8 costretto a dare priorit\u00e0 agli attacchi nucleari, riuscendo a mettersi in contatto con il Pentagono prima che possa accadere l'irreparabile. Non appena la minaccia \u00e8 stata scongiurata, Alex si gira verso il punto in cui giaceva a terra Gregorovitch e vede soltanto una macchia di sangue, con l'uomo sparito.\nLa signora Jones si presenta a casa di Alex per consegnare una serie di certificati a Jack. La ragazza ottiene la cittadinanza britannica, il che significa che non dovr\u00e0 pi\u00f9 preoccuparsi della sua permanenza nel Regno Unito, ottenendo inoltre la piena ed esclusiva tutela di Alex. Questo \u00e8 l'unico modo con cui l'MI6 pu\u00f2 ringraziare Alex, non potendo farlo pubblicamente per mantenerne l'anonimato. Jack vuole festeggiare, proponendo ad Alex e Tom di scegliere la meta del loro prossimo viaggio. Ripensando alle parole di Gregorovitch, Alex risponde di sapere dove vuole andare: alla ricerca di Scorpia. Il ragazzo tuttavia ignora che Scorpia \u00e8 Kyra."}
{"id": "9219787", "revid": "344646", "url": "https://it.wikipedia.org/wiki?curid=9219787", "title": "William Nierenberg", "text": "\u00c8 considerato uno dei principali scienziati scettici sull'origine antropica del riscaldamento globale.\nBiografia.\nNato in una famiglia di immigrati ebrei provenienti dalla Polonia, Nierenberg ha conseguito il Bachelor of Science nel 1939 al City College di New York, integrando la sua formazione con un anno all'Universit\u00e0 di Parigi nel 1937-1938 grazie ad una borsa di studio. Ha poi proseguito gli studi alla Columbia University, ma nel 1941 ha interrotto gli studi universitari per sei mesi per lavorare al progetto Manhattan. Nel 1942 ha conseguito il master universitario e ha ripreso a lavorare per il progetto Manhattan. Finita al seconda guerra mondiale ha ripreso gli studi alla Columbia University e nel 1947 ha conseguito il Ph.D. Dopo il dottorato ha lavorato alla Columbia University come istruttore di fisica fino al 1948, poi ha lavorato per un biennio all'Universit\u00e0 del Michigan come professore assistente. Nel 1950 \u00e8 diventato professore associato di fisica all'Universit\u00e0 della California, Berkeley. Nel 1953 ha interrotto per un anno la carriera universitaria per assumere l'incarico di direttore dell' \"Hudson Laboratory\" alla Columbia University, impegnato in ricerche militari sulla guerra navale. Tornato all'Universit\u00e0 Berkeley nel 1954, \u00e8 stato nominato professore ordinario di fisica. Dal 1960 al 1962 \u00e8 stato assistente per gli affari scientifici del Segretario generale della NATO. Nel 1965 ha lasciato l'universit\u00e0 per diventare direttore dello Scripps Institution of Oceanography, incarico che ha ricoperto per 21 anni ritirandosi nel 1986. Dopo il suo ritiro, Nierenberg ha continuato ancora a svolgere attivit\u00e0 di consulenza in campo scientifico. \u00c8 morto di cancro nel 2000. Nierenberg ha fatto parte Accademia nazionale delle scienze degli Stati Uniti e dell'Accademia americana di arti e scienze. Nel 1981 \u00e8 stato uno dei membri fondatori del Consiglio culturale mondiale.\nPosizioni sul cambiamento climatico.\nNegli anni ottanta Nierenberg \u00e8 stato nominato presidente di un comitato dell'Accademia nazionale delle scienze degli Stati Uniti incaricato di preparare un rapporto sul riscaldamento globale. Il rapporto, consegnato nel 1983, indicava che per rilevare il segnale di un effetto dell'anidride carbonica sul clima era necessario un attento e ben progettato programma di monitoraggio e analisi e che un programma di azione per limitare le emissioni di CO2 in assenza di un programma di approfondimento delle conoscenze in materia sarebbe stato costoso e inefficace. Nel 1984 Nierenberg ha fondato con alcuni colleghi l'Istituto George C. Marshall, un centro studi di orientamento conservatore. Gli storici della scienza Naomi Oreskes ed Erik Conway nel libro \"Mercanti di dubbi\" hanno individuato in William Nierenberg e nei suoi colleghi Frederick Seitz e Fred Singer i principali scienziati che hanno seminato dubbi nel pubblico riguardo al consenso scientifico su diversi temi fra cui i danni del fumo e le cause del riscaldamento globale. Nierenberg \u00e8 stato difeso nel 2010 dal figlio Nicolas, che in un articolo ha affermato che le posizioni del padre erano in linea con il consenso scientifico della sua epoca."}
{"id": "9219789", "revid": "125659752", "url": "https://it.wikipedia.org/wiki?curid=9219789", "title": "Nintendo DS &amp; DSi Browser", "text": "Il Nintendo DS Browser \u00e8 un port del browser web Opera 8.5 per l'utilizzo su Nintendo DS, sviluppato da Opera Software e Nintendo. Sono state vendute due versioni, una per il Nintendo DS originale e una per il Nintendo DS Lite, ognuna con un diverso pacchetto di espansione della memoria Slot-2 per adattarsi al rispettivo sistema.\nIl Nintendo DSi Browser \u00e8 un port del browser web Opera 9.5 pubblicato come aggiornamento \"day one\" per Nintendo DSi e preinstallato su Nintendo DSi XL. Offre prestazioni migliori rispetto al browser precedente, che \u00e8 incompatibile con la famiglia DSi. Al 31 marzo 2017, il browser rimane disponibile per il download su tutte le console Nintendo DSi XL.\nLancio.\nIl 15 febbraio 2006, la societ\u00e0 Opera Software ha annunciato l'intenzione di sviluppare un browser web per Nintendo DS.\nIn Australia e negli Stati Uniti, nei negozi \u00e8 stata distribuita solo la versione DS Lite; la versione per DS originale era disponibile solo come ordine online da Nintendo.\nCaratteristiche.\nNintendo DS Browser utilizza il touchscreen del Nintendo DS per l'input, con una tastiera su schermo, il riconoscimento della scrittura a mano e un set di testo preimpostato (ad esempio, i domini di primo livello .it e .org).\nIl browser pu\u00f2 eseguire il rendering delle pagine in due modalit\u00e0, Verticale (SSR) o Panoramica. In modalit\u00e0 SSR, i contenuti della pagina vengono visualizzati in un'unica colonna che si adatta alla larghezza dello schermo, ad esempio, una pagina con due colonne di testo affiancate verrebbe visualizzata come un'unica colonna, una dopo l'altra. In modalit\u00e0 Panoramica, sul touchscreen viene visualizzata una versione ridotta della pagina con una piccola area azzurra di selezione che pu\u00f2 essere spostata utilizzando lo stilo e ingrandita tramite la funzione zoom del browser. I contenuti della casella di selezione vengono visualizzati nello schermo superiore. L'area di selezione pu\u00f2 essere spostata nello schermo inferiore touchscreen per eseguire azioni come fare clic sui collegamenti o inserire testo nelle caselle.\nIl browser si connette alla rete tramite punti di accesso Wi-Fi IEEE 802.11 o Nintendo Wi-Fi USB Connector utilizzando la funzionalit\u00e0 wireless integrata del Nintendo DS. \u00c8 supportata solo la crittografia WEP, mentre la crittografia WPA non lo \u00e8.\nNintendo ha stretto una partnership con la societ\u00e0 di sicurezza Internet Astaro per integrare la tecnologia di filtraggio web nel browser Nintendo DS. Chiamata Astaro Parental Control, la tecnologia funge da filtro proxy, offrendo la possibilit\u00e0 di bloccare i contenuti inappropriati. Questo \u00e8 fornito gratuitamente e pu\u00f2 essere attivato tramite una semplice opzione nel menu.\nIl browser per Nintendo DS supporta JavaScript e SSL nelle pagine web, ma non supporta plug-in come Adobe Flash o testo in grassetto. A causa delle risorse di sistema limitate video o audio non funzioneranno nel browser. Mentre possono essere caricate e visualizzate le immagini, ma solo la versione DSi permette di caricare per intero un'immagine.\nRicerca.\nEntrambi i browser includono la possibilit\u00e0 di avere un motore di ricerca. Nel browser per DS l'impostazione predefinita \u00e8 Yahoo! (attualmente fornito da Bing) al di fuori del Giappone, o Yahoo! Japan (attualmente fornito da Google) in Giappone, ma pu\u00f2 essere configurato per qualsiasi motore di ricerca supportato modificando l'URL nelle impostazioni del browser. Tuttavia risulta difficile impostare quest'ultimo da un utente neofita. Il browser Nintendo DSi limita le opzioni del motore di ricerca a Google o Yahoo!. Yahoo! Japan non \u00e8 pi\u00f9 supportato, poich\u00e9 i certificati di sicurezza dei browser sono scaduti.\nConformit\u00e0 agli standard.\nLa versione per DSi supera il test Acid1, ma parzialmente il test Acid2 a causa del posizionamento dell'elemento fisso, che risulta in due quadrati vaganti. Riceve un 59% nel test Acid3 in modalit\u00e0 panoramica e un 53% in modalit\u00e0 colonna, sebbene la pagina non venga visualizzata correttamente in quest'ultima. Il punteggio Acid3 \u00e8 stato aggiornato al 61% nell'aprile 2014. In confronto, il browser Internet utilizzato dai sistemi Nintendo pi\u00f9 recenti \u00e8 alimentato da NetFront NX e utilizza il motore del browser WebKit. Il browser pi\u00f9 recente supera anche il test Acid1, e anche se fallisce Acid2, ottiene punteggi migliori su Acid3: 92% sul Nintendo 3DS e 100% su Wii U e New Nintendo 3DS.\nIl browser supporta parzialmente Unicode, e quasi completamente i set Western e CKJ e di diversi simboli universali. Il font del browser viene utilizzato per tutto il testo e supporta lo stile dell'ombra del testo, ma non il grassetto o il corsivo. Emoji non \u00e8 supportato in modo nativo, ma pu\u00f2 essere visualizzato utilizzando una libreria di emoji, come Twemoji.\nMemory Expansion Pak.\nIl Memory Expansion Pak, come il Rumble Pak, \u00e8 un accessorio DS Option Pak per Nintendo DS e DS Lite. Viene inserito nello Slot-2, e aggiunge 8 MB di RAM al sistema, oltre a un'unit\u00e0 di gestione della memoria, per un totale di 12 MB. \u00c8 disponibile in due versioni: una per Nintendo DS originale e una versione di dimensioni ridotte esclusiva per DS Lite. (La versione originale \u00e8 compatibile anche con il DS Lite, sebbene la cartuccia sporga dalla console) I rivenditori portavano entrambe le versioni in Giappone e in Europa, ma in altre regioni veniva venduta solo la versione DS Lite. Nintendo rendeva disponibile la versione originale per corrispondenza.\nIl Nintendo DS Browser \u00e8 l'unico software concesso in licenza per la console che utilizzava questo accessorio, sebbene il manuale di istruzioni del browser suggerisse che altri giochi e software potrebbero utilizzare la memoria, sia obbligatoria che opzionale. Pertanto, l'accessorio si comporta in modo simile al Nintendo 64 Expansion Pak. Il software homebrew non ufficiale, come DSLinux e Moonshell, pu\u00f2 utilizzare l'accessorio.\nEsistono anche versioni di terze parti del Memory Expansion Pak: l'EZ-V 3-in-1 offre 16 MB di RAM, mentre altri produttori (Supercard, M3 e G6) offrono 32 MB di RAM. Il browser Nintendo DS si rifiuta di avviarsi con questi dispositivi. Il 16 novembre 2006, la comunit\u00e0 degli hacker di ROM ha pubblicato una patch per abilitare accessori di memoria di terze parti con il browser, che deve essere installato come immagine ROM su un dispositivo homebrew. Non \u00e8 chiaro se il browser utilizzi tutta la RAM aggiuntiva o se sia limitata a soli 8 MB.\nIl Nintendo DSi, non possedendo uno slot per cartucce GBA, \u00e8 incompatibile con il browser e con qualsiasi DS Option Pak, ma \u00e8 un sistema pi\u00f9 potente, con processori pi\u00f9 veloci e 16 MB di RAM totale. Di contro offre un browser web gratuito, con prestazioni migliori rispetto al browser per Nintendo DS.\nBrowser per Nintendo DSi.\nUn browser Opera \u00e8 stato pubblicato come applicazione scaricabile gratuitamente per Nintendo DSi. Era disponibile nello store dal lancio del DSi, ma successivamente venne precaricato sui nuovi Nintendo DSi e su tutti i Nintendo DSi XL. Questa versione utilizza il motore Opera Presto 2.1 pi\u00f9 avanzato e conforme agli standard.\nIl browser Web supporta l'oggetto canvas HTML5. Per visualizzare le immagini in una tela, devono essere memorizzate nella cache. Inoltre, a volte, pu\u00f2 essere visualizzata solo la porzione dell'immagine nel secondo quadrante cartesiano, portando a risultati imprevedibili. Sebbene il browser Web supporti l'opacit\u00e0 di CSS, il suo utilizzo rallenta notevolmente il browser, specialmente se utilizzato con funzionalit\u00e0 basate su eventi come mouseOver e mouseMove.\u00a0\nAccoglienza.\nLe recensioni per il \"Nintendo DS browser\" sono state generalmente contrastanti. Molti revisori hanno notato carenze come tempi di caricamento prolungati e mancanza di supporto Flash per audio e video.\nNonostante le critiche al browser stesso, il motivo della lentezza e della mancanza di funzionalit\u00e0 \u00e8 l'hardware limitato del sistema Nintendo, come suggerisce la recensione di IGN.\nNell'agosto 2007, il supporto al browser per Nintendo DS \u00e8 stato interrotto in Nord America."}
{"id": "9219791", "revid": "446353", "url": "https://it.wikipedia.org/wiki?curid=9219791", "title": "NASA Astronaut Group 23", "text": "Il NASA Astronaut Group 23 \u00e8 il 23\u00ba gruppo di selezione di astronauti della NASA. \u00c8 stato selezionato il 6 dicembre 2021 ed \u00e8 composto da dieci candidati astronauti, di cui quattro donne e sei uomini. Inizieranno l'addestramento astronautico di base al Johnson Space Center nel gennaio 2022, insieme a quattro astronauti degli Emirati Arabi Uniti. "}
{"id": "9219795", "revid": "301156", "url": "https://it.wikipedia.org/wiki?curid=9219795", "title": "Tend\u00fcrek Ge\u00e7idi", "text": "Tend\u00fcrek Ge\u00e7idi (turco, \"passo di Tend\u00fcrek\" in italiano) \u00e8 un valico situato in Turchia a .\nLa sua sommit\u00e0 \u00e8 percorsa da una strada asfaltata parte della strada europea E99 chepur trovandosi in un'area esterna ai confini geografici dell'Europa \u00e8 tra le pi\u00f9 alte situate in stati europei.\nDescrizione.\nIl valico \u00e8 ubicato in Anatolia Orientale, tra le montagne dell'Altopiano armeno e mette in comunicazione le province di A\u011fr\u0131 e di Van. Le temperature invernali nell'area possono scendere sotto i -10 \u00b0C ed alcune testimonianze indicano la presenza di animali selvatici quali il lupo e l'orso.\nStrada.\nLa strada statale 975 dalla citt\u00e0 di Do\u011fubeyaz\u0131t (), sita nella provincia di A\u011fr\u0131 a circa 35 km dal confine con l'Iran, si dirige verso sud superando il villaggio di Somkaya () e raggiungendo i m del passo. Percorrendo il versante sud la stessa strada sconfina nella provincia di Van e permette di raggiungere la citt\u00e0 di \u00c7ald\u0131ran (), con un percorso di complessivi 65 km.\nLa strada \u00e8 soggetta a chiusure invernali che possono andadare dall'autunno fino ad aprile e nel 2017 l'allora ministro dei trasporti e delle infrastrutture Ahmet Arslan dichiar\u00f2 che per ovviare a questo problema era in preparazione il progetto di un tunnel stradale. L'itinerario \u00e8 stato teatro in pi\u00f9 occasioni di incidenti stradali mortali .\nLa stessa strada statale 975, circa 200 km pi\u00f9 a sud ed ancora all'interno della provincia di Van, attraversa un altro passo tra i pi\u00f9 elevati situati in stati in europei: il G\u00fczeldere Ge\u00e7idi."}
{"id": "9219796", "revid": "798140", "url": "https://it.wikipedia.org/wiki?curid=9219796", "title": "Muriel Wheldale Onslow", "text": "Biografia.\nMuriel Wheldale nasce a Birmingham il 31 marzo 1880 da Fannie Hayward e John Wheldale, solicitor. Figlia unica, frequenta prima il liceo \"King Edward VI\" e poi nel 1900 entra al Newnham College di Cambridge che, insieme a Girton College, era l'uno dei due collegi in cui potevano iscriversi le donne. Nonostante i suoi eccellenti risultati, ottenne \"First Class result\" sia in scienze naturali che in botanica, non ottenne la laurea in quanto donna. Infatti le prime lauree femminili a Cambridge furono conferite solo nel 1948.\nNel 1902, durante gli studi, inizi\u00f2 a lavorare al \"Balfour Biological Laboratory for Women\", un laboratorio a cui avevano accesso solo le studentesse dei due unici collegi famminili di Cambridge, sotto la direzione di William Bateson. Inizi\u00f2 a lavorare sull'Antirrhinum majus, meglio conosciuta con il nome di bocca di leone, e l'ereditariet\u00e0 del colore. I suoi studi dimostrarono che i tratti ereditati, non sono una fusione di caratteri genitoriali, ma piuttosto sono entit\u00e0 separate, trasmesse alle nuove generazioni in proporzioni precise. Questi risultati furono pubblicati nel 1907 con il titolo \"The Inheritance of Flower Color in Antirrhinum majus\". Continuando le sue ricerche teorizz\u00f2 che ci fosse una relazione fra l'eredit\u00e0 dei fattori genetici e la produzione degli antociani. Per proseguire al meglio i suoi studi nel 1914 decise di integrare il laboratorio di Frederick Gowland Hopkins, all'epoca capo del dipartimento di biochimica dell'Universit\u00e0 di Cambridge. I suoi lavori furono poi pubblicati nel 1916 con il titolo di \"The Anthocyanin Pigments of Plants\", che divenne rapidamente un testo di riferimento sia in genetica che in biochimica.\nNel 1916 conosce Victor Alexander Herbert Huia Onslow, ultimogenito del IV conte di Onslow. Uniti dalla passione per la biochimica e la genetica, inizieranno a lavorare insieme. Muriel valorizz\u00f2 i suoi lavori, fino a quel momento poco conosciuti perch\u00e9 condotti in un laboratorio casalingo, a causa della paralisi che lo aveva colpito durante un'immersione. I due si sposarono nel 1919. Nel 1920 pubblic\u00f2 \"Practical Plant Biochemistry\" e cinque anni dopo una nuova versione di \"The Anthocyanin Pigments of Plants\". Nel 1926 \u00e8 una delle prime donne a essere nominata lettore all'Universit\u00e0 di Cambridge. Inizia cos\u00ec a dare lezioni di biochimica. Nel 1931 apparve \"Principles of Plant Biochemistry\". \nMor\u00ec a Cambridge il 19 marzo 1932. "}
{"id": "9219797", "revid": "599013", "url": "https://it.wikipedia.org/wiki?curid=9219797", "title": "Agim Cana", "text": "Biografia.\nAnche suo figlio Lorik e suo nipote Granit, sono stati anch'essi calciatori."}
{"id": "9219798", "revid": "219355", "url": "https://it.wikipedia.org/wiki?curid=9219798", "title": "Piazza Ragghianti", "text": "Piazza Ragghianti, \u00e8 una piccola piazza situata nel nucleo storico della citt\u00e0 di Viareggio e dedicata al violinista Ippolito Ragghianti. Inaugurata nel 1549, \u00e8 la pi\u00f9 antica tuttora esistente.\nStoria.\nIl precedente nome era \"Piazza delle erbe\", a causa del fatto che nel tardo XVI secolo si svolgeva qui il mercato.\nNel 1592 vi fu fatta costruita una cisterna pubblica costituita da un grande pozzo coperto, ampliata nel 1682. \nIl basamento di questa costruzione \u00e8 stato portato alla luce a seguito di una scoperta casuale, nel corso di lavori pubblici alla fine degli anni \u201990. Oggi \u00e8 stato recuperato ed \u00e8 visibile nel lato orientale della piazza. \nDal 1755 si celebra qui e nell'antistante Piazza del Vecchio Mercato la tradizionale \"Fiera dei Ciottorini\". \nNel 1900 la piazza, sulla quale si affaccia l'abitazione di Ippolito Ragghianti, fu intitolata al celebre musicista. \nLe prime sfilate del celebre Carnevale di Viareggio iniziavano proprio da Piazza Ragghianti (all'epoca ancora \"Piazza delle Erbe\").\nDescrizione.\nLa piazza costituisce un importante memoria storica urbana e costituisce il crocevia di importanti monumenti cittadini quali la Chiesa della Santissima Annunziata, la Torre Matilde e il Palazzo Partiti Peccioli con la sua edicola di Sant'Antonio da Padova del 1752. \nNel XVIII secolo venne posta una stele in marmo bianco sormontata da una statua di Sant'Antonio da Padova, all\u2019epoca santo patrono, con il \"Bambino Ges\u00f9\". \nSebbene il basamento sottostante la colonna sia stato rimosso, il monumento \u00e8 tutt'ora presente. \nDavanti alla piazza si trova infine una grande stele della Vergine Maria, eretta nel Dopoguerra. \nDopo varie ricerche, \u00e8 stato determinato che il dipinto \"Vita di Paese\" di Telemaco Signorini (1890/95) raffigura Piazza Ragghianti.\nNella piazza \u00e8 presente l'unica area archeologica visibile di Viareggio.\nCasa Natale di Alfredo Catarsini.\nAll'attuale numero civico 8, dove oggi \u00e8 apposta la frase dettata da Cesare Garboli, nacque il 17 gennaio 1899 il pittore e scrittore Alfredo Catarsini (Viareggio 1899-1993). La Fondazione Alfredo Catarsini 1899 cura l'archivio storico che si trova nel suo atelier presso le soffitte del Palazzo che fu di Paolina Bonaparte, attualmente Villa Museo Paolina Bonaparte a Viareggio.\nTutte le informazioni relative al pittore e alla Fondazione a lui dedicata sono consultabili al sito www.fondazionecatarsini.com"}
{"id": "9219799", "revid": "301156", "url": "https://it.wikipedia.org/wiki?curid=9219799", "title": "\u00c7ald\u0131ran", "text": "\u00c7ald\u0131ran (in curdo \"Ebex\u200e\"; in\u200e armeno \u0531\u0562\u0561\u0572\u0561, \"Aba\u0121a\") \u00e8 il capoluogo dell'omonimo distretto, nella provincia di Van in Turchia.\nGeografia.\nLa citt\u00e0 si trova nell'est della Turchia, sull'Altopiano armeno a pochi kilometri dal confine con l'Iran. Il 9 gennaio 1990 ha registrato il record della temperatura pi\u00f9 bassa mai raggiunta in Turchia: -46.4 \u00b0C.\nStoria.\nIl moderno insediamento non \u00e8 distante dal campo della battaglia di Cialdiran, che fu combattuta il 23 agosto 1514 nel confinante shahrest\u0101n di Chaldoran, odierno Iran.\nIl 24 novembre 1976 fu epicentro del terremoto di \u00c7ald\u0131ran\u2013Muradiye, sisma che provoc\u00f2 tra le e le vittime. Il 7 giugno 1987 la citt\u00e0 ottenne lo status di comune.\nSociet\u00e0.\nIn citt\u00e0 \u00e8 presente popolazione curda.\nInfrastrutture e trasporti.\n\u00c8 posta lungo la strada europea E99 (in questo tratto strada statale 975) che la collega a sud con il resto della provincia di Van ed a nord con quella di A\u011fr\u0131, attraverso il Tend\u00fcrek Ge\u00e7idi.; si tratta di una delle pi\u00f9 alte tra le strade asfaltate situate in paesi europei. "}
{"id": "9219811", "revid": "37401", "url": "https://it.wikipedia.org/wiki?curid=9219811", "title": "Wen-Amun", "text": ""}
{"id": "9219817", "revid": "37401", "url": "https://it.wikipedia.org/wiki?curid=9219817", "title": "Rapporto di Unamon", "text": ""}
{"id": "9219818", "revid": "37401", "url": "https://it.wikipedia.org/wiki?curid=9219818", "title": "Viaggio di Unamon", "text": ""}
{"id": "9219821", "revid": "37401", "url": "https://it.wikipedia.org/wiki?curid=9219821", "title": "Storia della Palestina nella prima et\u00e0 del ferro", "text": "Il passaggio all'Et\u00e0 del Ferro vede in Palestina il processo di formazione (o etnogenesi) del popolo di Israele. La Palestina, come tutta la parte occidentale del Vicino Oriente antico, \u00e8 travolta da grandi trasformazioni, sia storiche (come l'arrivo di nuove popolazioni da Occidente) sia tecnologiche (il diffondersi della tecnologia del ferro e dell'alfabeto).\nContesto storico: il collasso dell'et\u00e0 del bronzo.\nIntorno al 1200 a.C., tutto il sistema politico del Vicino Oriente crolla alquanto repentinamente sotto la spinta di popolazioni provenienti da Occidente (i cosiddetti \"Popoli del Mare\"). Questa crisi del XII secolo trasforma radicalmente la carta politica del Vicino Oriente, l'impianto insediamentale, la cultura materiale, i rapporti sociali. Gi\u00e0 nell'Ottocento si faceva corrispondere a questo collasso il passaggio dall'Et\u00e0 del Bronzo all'Et\u00e0 del Ferro (e in genere si parla di un collasso dell'Et\u00e0 del Bronzo).\nCon il crollo dell'impero hittita, il collasso parziale dell'Egitto, ma anche con il restringimento dell'Assiria (regno medio-assiro) e della Babilonia cassita ai nuclei originari, sottoposte com'erano alla pressione aramea, la Palestina si ritrov\u00f2 dopo 500 anni libera da dominazioni straniere: questa libert\u00e0 di manovra si manterr\u00e0 fino all'espansione imperiale neo-assira.\nDi fatto, il Tardo Bronzo era gi\u00e0 stato caratterizzato da una crisi demografica. In particolare, i tavolati semiaridi della Transgiordania e dell'Alta Mesopotamia passano al nomadismo; in Anatolia e in Siria, grandi citt\u00e0 vengono abbandonate e la popolazione si concentra nelle vallate irrigue (la sequenza dendrocronologica di Gordio conferma che intorno al 1200 l'Anatolia attravers\u00f2 7-8 anni di siccit\u00e0). Questa tendenza era stata accentuata dall'atteggiamento dei palazzi, i quali intensificarono la richiesta di tributi per mantenere il proprio tenore di vita. Gli Stati maggiori cercarono di sanare la propria condizione di crisi scaricandola all'esterno, tramite una politica militare aggressiva, le deportazioni, la sottomissione di regioni periferiche e la richiesta di tributi.\nAlla crisi dei maggiori centri abitati corrispose la crisi dei traffici carovanieri, che non potevano pi\u00f9 contare sulla protezione del potere palatino in spazi in cui la presenza umana era sempre pi\u00f9 diradata.\nI piccoli re palestinesi gi\u00e0 dal Tardo Bronzo si disinteressavano delle sorti della popolazione rurale. Anche sul piano dell'immagine, i re non si preoccupano pi\u00f9 di manifestarsi come figure di garanzia (del resto, non emanano pi\u00f9 editti di remissione dai debiti) e preferiscono presentarsi come figure eroiche. Il popolo non ha modo di ribellarsi apertamente e, di norma, i contadini indebitati scelgono la fuga (nelle \"Lettere di Amarna\" queste figure erano indicate con un termine accadico babilonese, \"habiru\"): il fenomeno \u00e8 talmente esteso da spingere i vari Stati a \"organizzare una rete di trattati di estradizione con procedure di ricerca, cattura, riconsegna\". A queste condizioni, i fuggiaschi sono costretti a spingersi verso le steppe o i boschi, in zone che sfuggono al controllo palatino. Queste aree sono attraversate dalle rotte di transumanza e i pastori, anch'essi visti dai poli palatini come figure marginali e potenzialmente pericolose, in molte occasioni solidarizzano con i fuggiaschi. In qualche caso, interi villaggi si sottraggono all'obbedienza verso il palazzo e si organizzano intorno ad un principio di solidariet\u00e0 tribale, divenendo \"habiru\" senza neppure spostarsi fisicamente.\nI Filistei.\nUn ritratto schematico dell'invasione dei Popoli del Mare \u00e8 offerto da un rilievo sul tempio di Medinet Habu: il faraone Ramses III vi \u00e8 raffigurato nell'atto di sconfiggere in un unico decisivo scontro le variegate popolazioni occidentali. In effetti, \u00e8 pi\u00f9 probabile che il rilievo intenda riassumere una serie molteplice di scontri. Anche la schematizzazione offerta da Ramses III, secondo cui l'Egitto avrebbe resistito indenne all'invasione, mentre l'impero hittita sarebbe stato travolto, \u00e8 vera solo in parte. L'Egitto perse, in effetti, i possedimenti in Siria-Palestina. In quest'area, in particolare nella Palestina meridionale, si stanzi\u00f2 il gruppo pi\u00f9 imponente tra i \"Popoli del Mare\", cio\u00e8 i Filistei.\nI Filistei finiranno per attestarsi in un'area strutturata su cinque centri, la cosiddetta Pentapoli filistea (composta da Gaza, Ashdod, Ascalona, Gat e Accaron), cercando di costituire regni modellati sui precedenti del Tardo Bronzo. Pi\u00f9 a nord, a Dor, in direzione del Monte Carmelo, si stanzier\u00e0 un altro gruppo, gli Zeker, come attesta il racconto di Wen-Amun.\nA quanto pare, l'Egitto fece uso dei Popoli del Mare come mercenari sia prima sia dopo la grande invasione. \u00c8 possibile ipotizzare che il faraone abbia lasciato che i Filistei occupassero la Palestina in sostituzione delle guarnigioni egizie.\nLa Pentapoli avr\u00e0 un importante sviluppo nei secoli XII e XI, a dispetto del dettato della storiografia biblica, che la racconta subordinata al grande regno unito di David. Tutto al contrario, le citt\u00e0 filistee cercarono di imporre la propria egemonia sui nascenti coaguli tribali degli altopiani, in particolare lungo la costa verso nord, fino al Monte Carmelo, lungo la Piana di Yizre'el fino a Bet-She'an e al medio Giordano. Come scrive Liverani, \"Pur rappresentando in quanto immigrati [...] un elemento di novit\u00e0, [i Filistei] finirono col farsi portatori dei tratti fondamentali della cultura urbana locale, mantenendo una continuit\u00e0 assai maggiore (se paragonata alla \u00abnuova societ\u00e0\u00bb degli altopiani) con gli schemi insediamentali e le tradizioni culturali del Tardo Bronzo\".\nInnovazioni tecnologiche.\nLe principali innovazioni tecnologiche caratteristiche del passaggio all'Et\u00e0 del Ferro, oltre alla stessa metallurgia del ferro, sono l'alfabeto, il terrazzamento delle aree collinari (con l'aprirsi di attivit\u00e0 di arboricoltura, in particolare di ulivi), l'intensificarsi dei disboscamenti (forse agevolati dall'uso di strumenti in ferro), il perfezionamento delle tecniche di irrigazione di terreni aridi (in particolare tramite lo sfruttamento dei fondi dei \"wadi\", soprattutto in Transgiordania, Negev, Sinai), la costruzione di pozzi pi\u00f9 profondi, l'uso di intonaci idraulici, la domesticazione sistematica di cammelli e dromedari (animali che erano gi\u00e0 utilizzati nell'et\u00e0 del bronzo, ma solo marginalmente). Si diffonde, inoltre, la monta del cavallo, che in precedenza veniva solo aggiogato ai carri: questo uso nasce gi\u00e0 nel Tardo Bronzo, ma si afferma solo in questa fase.\nI nuovi Stati a carattere gentilizio.\nLa crisi dei palazzi e le nuove tecnologie relative al trattamento dei territori semi-aridi comportano un incremento del peso politico dell'elemento nomade e ci\u00f2 vale sia per le nuove forme di nomadismo integrale (quello dei cammellieri) sia per i vecchi gruppi di pastori transumanti. La trib\u00f9 pastorale si configura come centro politico alternativo a quello palatino. Scrive Mario Liverani: \"Il villaggio, che aveva attraversato le fasi di comunit\u00e0 autosufficiente, di comunit\u00e0 subalterna al palazzo, di unit\u00e0 amministrativa, viene riformulato come clan o sotto-gruppo della trib\u00f9, inserendosi nella struttura tribale come cellula di natura gentilizia\".\nIl vecchio parametro di appartenenza alla compagine statale nel Tardo Bronzo era di ordine amministrativo; il nuovo \u00e8 relativo alla parentela e apre alla formazioni di Stati a base \"nazionale\". Il popolo \u00e8 unito dalla comune discendenza da un antenato eponimo e la genealogia assume un valore fondativo, collegando il popolo tutto ad un mitico patriarca. Tutti i rapporti sociali vengono letti in chiave parentelare e anche la toponomastica riflette questi sviluppi: i nomi dei villaggi vengono riferiti a diverse denominazioni eponime (composte dal termine \"Bit\", che vale 'casa di', 'casata', seguito dall'eponimo tribale), che evidenziano rapporti di discendenza o fratellanza tra i diversi gruppi clanici. I rapporti vigenti tra centri maggiori e villaggi, e in genere tutta la situazione insediamentale, vengono letti attraverso una ricostruzione eziologica che giustifichi confini, alleanze, rivalit\u00e0, norme e divieti o il valore speciale di certi luoghi. Il modello genealogico di autodeterminazione \u00e8 certamente fittizio: gli abitanti dei villaggi avranno spesso avuto rapporti di parentela, non per\u00f2 per divergenza (cio\u00e8 comune discendenza), ma per convergenza (cio\u00e8 attraverso matrimoni).\nLe nuove strutture politiche di stampo gentilizio occupano o rioccupano spazi che nel Tardo Bronzo risultavano abbandonati (un processo che per la parte meridionale della Transgiordania era in corso fin dal XIII secolo). Le nuove tecniche di aridocoltura consentirono l'introduzione dell'agricoltura e l'occupazione in aree cui nel Tardo Bronzo si rinunciava (gli altopiani, le steppe). Le popolazioni che operano queste (ri)occupazioni in Palestina parlano lingue imparentate e sono strettamente connesse alle genti del Tardo Bronzo, dette cumulativamente Cananei. Alle formazioni statuali cananee al sud corrispondono formazioni aramee a nord.\n\u00c8 soprattutto l'elemento pastorale a dare il maggiore contributo al riassetto successivo al collasso, tanto che anche l\u00ec dove persiste l'ordinamento palatino, in accordo con i tempi muta il ruolo della regalit\u00e0, costretta a rapportarsi con l'assemblea cittadina, in precedenza convocata solo in caso di emergenza.\nNel complesso, il riassetto della prima et\u00e0 del ferro comport\u00f2 un allargamento degli orizzonti, non solo per la Palestina, ma per tutto il Vicino Oriente ad ovest dell'Eufrate e per il Mediterraneo: i Fenici avviano i propri commerci marittimi e si aprono lunghe tratte carovaniere che collegano la Transgiordania alla parte meridionale della Penisola arabica (Yemen).\nAd un attento esame, per\u00f2, questo nuovo assetto ebbe anche conseguenze negative per la Palestina. Nel Tardo Bronzo, le pur inadatte coste palestinesi erano importanti per la navigazione costiera di piccolo cabotaggio, mentre le carovaniere passavano dalla Cisgiordania, utile corridoio tra Egitto e Siria. Con l'et\u00e0 del ferro, invece, gli altopiani centrali (nucleo dell'etnogenesi proto-israelitica, consistente nella \"ysr\u1ec9r\" della Stele di Merenptah, con i territori di Manasse, Efraim e Beniamino), resteranno tagliati fuori dalle principali rotte. \"La marginalit\u00e0 della Palestina\", scrive Liverani, \"muta nelle circostanze, ma permane nella sostanza\". Dagli sviluppi della nuova societ\u00e0 \"proto-israelitica\" rimangono escluse le aree (maggiormente urbanizzate) in cui resistono le strutture socio-economiche del Tardo Bronzo: la costa da Gaza fino alla baia di Akko, la Shefela, la Piana di Yizre'el (da Megiddo a Bet She'an) e la media valle del Giordano. Anche la storiografia biblica posteriore accetter\u00e0 di indicarle come 'non conquistate' (si vedano il \"Libro di Giosu\u00e8\", e il \"Libro dei Giudici\", per la costa, e \"Giosu\u00e8\", per la Piana di Yizre'el).\nL'occupazione degli altopiani.\nIl passaggio dal Tardo Bronzo alla prima et\u00e0 del ferro (Ferro I) evidenzia il moltiplicarsi di insediamenti negli altopiani (da una trentina di siti a circa 250). Questa nuova societ\u00e0 di villaggio si form\u00f2, probabilmente, dalla commistione di elementi agricoli (i \"habiru\" in fuga) e tribali-pastorali (che gi\u00e0 abitavano le alture). Questo complesso pu\u00f2 essere definito \"proto-israelitico\" e a questa neoformazione etnica si riferisce forse la stele di Merenptah che nel XIII secolo menziona il nome di Israele.\nQuesta nuova societ\u00e0 non ha caratteri del tutto omogenei: il territorio di Manasse e la Bassa Galilea erano pi\u00f9 accessibili e risultano gi\u00e0 occupati nel XIII secolo, di modo che denunciano una maggiore continuit\u00e0 con la cultura cananea del Tardo Bronzo. I territori di Efraim e Beniamino, l'Alta Galilea, il Negev sono invece luoghi pi\u00f9 impervi e la stabilit\u00e0 insediamentale si impone solo con il Ferro I.\nSul piano demografico, nel Tardo Bronzo l'area costiera contava circa il doppio della popolazione degli altopiani, mentre nel Ferro I le quantit\u00e0 si equivalgono nelle due aree.\nPer grandi linee, si possono distinguere due tipologie fondamentali di insediamento, che in genere si presentano in sequenza stratigrafica: il tipo pi\u00f9 antico (XII-XI secolo) \u00e8 rappresentato da siti a pianta ellittica, in cui le abitazioni hanno forma oblunga e sono disposte in cerchio a chiudere uno spazio centrale e aperto, secondo il modello delle tende dei nomadi. Il tipo successivo (XI-X secolo) \u00e8 rappresentato da caratteristiche case \"a pilastri\".\nNel complesso, si tratta di una colonizzazione non pianificata, ma organizzata dal basso, operata da piccoli gruppi legati da parentela, i quali inizialmente predispongono un'occupazione leggera, fatta di tende e capanne, e poi, con le generazioni successive, stabilizzano gli insediamenti, che hanno per\u00f2 sempre le caratteristiche di una formazione extra-urbana, tipica dei pastori transumanti.\nIl villaggio d'altura non \u00e8 in genere fortificato, ha le case disposte in cerchio, si estende tra l'ettaro e il mezzo ettaro e ospita tra 100 e 150 persone. Un rilevante indicatore etnico \u00e8 la presenza nei villaggi cananei in pianura di ossa di maiale e la sua assenza nei villaggi d'altura.\nLe dodici trib\u00f9 di Israele.\nIl mondo dei villaggi d'altura della prima et\u00e0 del ferro in Palestina \u00e8 ritratto dal \"Libro di Giosu\u00e8\" e dal \"Libro dei Giudici\", ma l'attendibilit\u00e0 di questi testi \u00e8 assai dubbia in quanto di redazione di molto posteriore al contesto che pretendono di descrivere. Quanto alle liste delle dodici trib\u00f9 di Israele, esse risalgono all'VIII secolo a.C. (le \"Benedizioni di Giacobbe\" di \"Genesis\", e le \"Benedizioni di Mos\u00e8\" di \"Deuteronomio\", ) o al IV secolo a.C. (i censimenti di \"Numeri\", e ).\nTra gli studiosi, le posizioni vanno da un estremo di radicale adesione al dettato biblico, con attribuzione di piena storicit\u00e0 al periodo dei Giudici e alla federazione tribale pan-israelitica, fino all'estremo di considerare Ferro I come una fase del tutto preistorica.\nC'\u00e8 un certo consenso generale verso la considerazione di un sistema tribale strutturato gerarchicamente, che vede la trib\u00f9 (\"\u0161\u0113bet\" o \"ma\u1e6d\u1e6deh\") come corpo maggiore e poi, a scalare, il clan (\"mi\u0161p\u0101\u1e25\u0101h\"), la famiglia allargata (\"b\u00eat \u02be\u0101b\") e la famiglia nucleare (\"geber\"), con quest'ultima che corrisponde archeologicamente alla casa con o senza pilastri, mentre il clan corrisponde al villaggio (i termini \"p\u0115r\u0101z\u00f4t\" e \"\u1e25\u0103\u1e63\u0113r\u00f4t\", 'recinti', rinviano alla forma a cerchio o anulare).\nNel complesso, non ci sono ragioni stringenti per non credere a questo impianto complessivo, anche se termini come \"\u0161\u0113bet\" e \"ma\u1e6d\u1e6deh\" sono stati giudicati tardivi (esilici e post-esilici) e anche se specifiche falsificazioni possono essersi prodotte. \u00c8 possibile ipotizzare che le componenti inferiori di questa struttura gentilizia (\"mi\u0161p\u0101\u1e25\u0101h\", \"b\u00eat \u02be\u0101b\" e \"geber\") si siano effettivamente costituite all'origine dell'etnogenesi e le trib\u00f9 solo in progresso di tempo, mentre la sistematizzazione delle trib\u00f9 e soprattutto l'ideale federativo rispondano a modelli di molto successivi (VI secolo a.C.).\nEsiste poi il problema della collocazione delle diverse trib\u00f9 nel territorio. \u00c8 infatti ragionevole (ed \u00e8 stato naturalmente fatto) cercare corrispondenze tra il quadro offerto dalle fonti bibliche e quello restituito dalle emergenze archeologiche. Pare fuor di dubbio che si sia costituita ad un certo punto una trib\u00f9 di Giuda tra Gerusalemme e Hebron, e che tale trib\u00f9 sia stata alla base del regno di David (met\u00e0 del X secolo), ma \u00e8 anche possibile ipotizzare, all'inverso, che la trib\u00f9 di Giuda si sia formata e auto-identificata solo al costituirsi del regno di David.\nDiscorso analogo pu\u00f2 essere fatto per le trib\u00f9 di Beniamino, subito a nord di Gerusalemme (\"Libro di Giosu\u00e8\", ) e di Manasse ed Efraim sugli altopiani centrali (\"Giosu\u00e8\", ). L'auto-identificazione di queste trib\u00f9 va connessa (in un senso o nell'altro) con il costituirsi del regno di Saul.\nNel complesso, la collocazione tradizionale delle trib\u00f9 principali sembra confortata dai dati archeologici, mentre le restanti trib\u00f9 restano dubbie: Simeone, molto precocemente scomparsa; Levi, perch\u00e9 di per s\u00e9 non territoriale e, come anche Issacar, di natura funzionale; Dan, non pertinente, in quanto rimasta quasi sempre sotto sovranit\u00e0 non israelitica (fenicia, poi aramaica, poi assira).\nIl \"Libro di Giosu\u00e8\" presenta le dodici trib\u00f9 come una lega gi\u00e0 costituita al momento dell'ingresso nella \"terra promessa\", secondo una \"teoria della conquista\". Il \"Libro dei Giudici\" presenta invece una \"teoria della lega tribale\", che vede la lega come un organismo formale nel periodo successivo. \u00c8 per\u00f2 assai improbabile che gi\u00e0 nel XII secolo i villaggi di nuova formazione fossero uniti da un'auto-identificazione etnica (cio\u00e8 si considerassero \"Israeliti\"). Innanzitutto, le forme della cultura materiale non sono omogenee tra altopiani centrali, Galilea, Negev ecc. D'altro canto, le prime attestazioni del termine \"Israele\" sembrano riferirsi ad un'area alquanto ristretta, che corrisponde ai territori di Manasse, Efraim e Beniamino.\nLa legge mosaica.\nSecondo il racconto biblico, quando le dodici trib\u00f9 si appropriano della \"terra promessa\", sono gi\u00e0 dotate di una legge, trasmessa da Yahweh a Mos\u00e8 sul Monte Sinai. In effetti, il complesso della legge mosaica \u00e8 stratificato nel tempo e figura secondo formulazioni deuteronomiste o sacerdotali post-esiliche. Il discorso \u00e8 per\u00f2 parzialmente diverso per i Dieci comandamenti: del Decalogo si hanno due formulazioni distinte: \"Deuteronomio\", e \"Esodo\", .\nMentre il primo comandamento, con la sua norma monoteista, difficilmente pu\u00f2 essere anteriore a Giosia, il quarto (\"onora il padre e la madre\") potrebbe essere datato all'Israele tribale e premonarchico, insieme al resto dei comandamenti. Infatti, gi\u00e0 nel Tardo Bronzo (tra il XV e il XIII secolo), la clausola di onorare il padre e la madre era comune nelle successioni. Se in precedenza l'erede era individuato in base alla semplice primogenitura, quindi in ragione della nascita, nel Tardo Bronzo si afferma il principio secondo cui \u00e8 il comportamento dei figli che permette ai genitori di individuare l'erede (\"Non c'\u00e8 primogenito n\u00e9 cadetto\", secondo l'espressione usata in una tavoletta da Emar, VI, 93.181). Mentre i testi siriani usano il verbo \"kab\u0101du\" ('onorare'), quelli mesopotamici usano \"pal\u0101\u1e2bu\" ('temere'). La stessa oscillazione si trova nei testi biblici: in \"Deuteronomio\" ed \"Esodo\" si trova \"k\u0101b\u0113d\" ('onorare'), il che fa pensare che la redazione sia di ambiente palestinese; una formulazione sacerdotale (\"Levitico\", ) usa invece \"y\u0101r\u0113\u02be\" ('temere'), forse su influenza babilonese. Tutte queste formulazioni rinviano comunque al dovere da parte dei figli di accudire i genitori in et\u00e0 avanzata e al fatto che solo l'assolvimento di questo compito far\u00e0 loro meritare l'eredit\u00e0.\nGerusalemme e Sichem.\nGli altopiani centrali non ospitano che due centri palatini: Sichem al nord e Gerusalemme al sud. \u00c8 ragionevole pensare che questi due centri non avessero lo stesso controllo esercitato dalle \"citt\u00e0-stato\" delle pianure o che l'avessero presto perso, in ragione dell'aumentare del peso politico degli elementi tribali, fino al punto in cui questi nuovi elementi convogliarono i due palazzi verso una nuova conformazione politica (che \u00e8 stata definita \"stato dimorfico\", cio\u00e8 insieme urbano e tribale).\nGi\u00e0 al tempo delle \"Lettere di Amarna\", Sichem e Gerusalemme venivano descritte come specialmente legate all'elemento \"habiru\". Il re di Gat riferisce al faraone egizio di Lab'aya, re di Sichem, che ha una politica aggressiva e accoglie i \"habiru\", e poi di Abdi-Kheba, re di Gerusalemme, che sarebbe come un \"secondo Lab'aya\". Ma lo stesso Abdi-Kheba scriveva al faraone: \"Dovremmo forse fare anche noi come Lab'aya, che diede Sichem in mano al nemico (\"habiru\")?\". Un re di Megiddo scrive che \"i due figli di Lab'aya hanno dato il loro argento ai \"habiru\" e ai Sutei, perch\u00e9 compiano ostilit\u00e0 contro di me\".\nDi fatto, in rapporto all'insorgere dell'elemento \"habiru\" le circostanze per Sichem e per Gerusalemme furono assai differenti: Gerusalemme cerc\u00f2 di resistere ai \"habiru\", era ad essi sostanzialmente estranea e finir\u00e0 per essere annessa. Tra l'XI e il X secolo, Gerusalemme non pot\u00e9 che constatare il formarsi del regno di Saul a nord e del regno di David a sud. Lo stesso etnonimo \"Gebusei\", destinato dalla Bibbia agli abitanti di Gerusalemme, \u00e8 un indizio dell'estraneit\u00e0 della citt\u00e0 all'insorgente elemento tribale. La Bibbia descrive la conquista di Gerusalemme da parte di David, che ne far\u00e0 la propria capitale, come un atto violento.\nSichem verr\u00e0 invece progressivamente assimilata, come conferma anche il dato archeologico, che evidenzia continuit\u00e0 tra lo strato XIII della florida citt\u00e0 del XIV secolo, lo strato XII del XIII secolo (pi\u00f9 modesta) e lo strato XI dell'insediamento \"proto-israelitico\" del Ferro I. Nel \"Libro della Genesi\", , si racconta del patto tra Sichem e il gruppo di Giacobbe, in cui peraltro sono riportati problemi di assimilazione etnico-religiosi che vanno attribuiti a redazioni post-esiliche (\"non possiamo dare nostra sorella a uno che non \u00e8 circonciso; perch\u00e9 ci\u00f2 sarebbe per noi un disonore\"). Nel \"Libro dei Giudici\", , si racconta della violenta presa del potere da parte di Abimelek, che si impone re a Sichem: il racconto \u00e8 fortemente influenzato dal dibattito sulla monarchia (con la posizione antimonarchica espressa dall'apologo di Yotam, in \"Giudici\", ).\nMegiddo e la Galilea.\nAl nord, le zone pianeggianti si incuneano tra le alture e sono punteggiate da citt\u00e0-stato cananee. Megiddo \u00e8 il maggiore centro della Vallata di Yizre'el, mentre Hasor domina il Lago di Tiberiade. In Galilea si avverte, attestata dalla caratteristica ceramica bicroma, la presenza fenicia.\nLa trib\u00f9 pastorale di Manasse si trova a sud della piana di Megiddo, mentre a nord si trovano le trib\u00f9 galilee di Asher, Zabulon e Neftali. Manasse, probabilmente per l'interposizione di Sichem, si lega alle trib\u00f9 galilee piuttosto che al nucleo composto da Efraim e Beniamino, come attesta la Bibbia sia per il periodo della conquista che per quello dei Giudici. Un primo episodio \u00e8 lo scontro a Merom tra Hasor, che secondo \"Giosu\u00e8\" 11.10 era \"il principale di tutti quei regni\", e una lega pan-israelitica guidata da Giosu\u00e8. \u00c8 probabile per\u00f2 che il passo sia di redazione tarda.\nUn episodio pi\u00f9 credibile \u00e8 quello relativo allo scontro a Ta'anak, presso Megiddo, tra le trib\u00f9 galilee di Zabulon, Issacar e Neftali, insieme a quelle centrali, cio\u00e8 Manasse (Makir), Efraim e Beniamino, guidate da Baraq e dalla profetessa Debora, contro le citt\u00e0 cananee, guidate dal re Yabin e dal generale Sisera. Il \"Cantico di Debora\", generalmente considerato uno dei testi pi\u00f9 antichi della Bibbia, sta alla base della narrazione del conflitto. Il racconto rinvia all'esistenza di una confederazione di dieci trib\u00f9, di cui solo sei decidono di partecipare allo scontro, mentre le altre quattro (Asher, Dan, Ruben e Gilead), per ragioni diverse, si defilano. La coalizione \u00e8 denominata \"Israele\" (ed effettivamente coincide con il futuro \"Regno del Nord\") o \"popolo di Yahweh\", ma anche con il nome collettivo \"p\u0115r\u0101z\u00f4n\" ('paesani'), che rinvia agli abitanti dei \"p\u0115r\u0101z\u00f4t\" ('villaggi'), contrapposti alle citt\u00e0 fortificate cananee. Vengono anche menzionati i 'fuggiaschi' (\"\u0161\u0101r\u00eed\") che scendono \"contro i nobili\" (\"il popolo di Yahweh \u00e8 sceso contro i forti\", \"Giudici\", ). Questo scontro \u00e8 collocabile alla fine dell'XI secolo a.C. ed \u00e8 possibile che abbia determinato il collasso del sistema delle citt\u00e0 cananee: nel territorio, infatti, si consolida la presenza dei Midianiti (cio\u00e8 i nomadi cammellieri) e dei Filistei. La Bibbia riferisce di un'ulteriore coalizione, con le trib\u00f9 galilee di Neftali, Asher e Zabulon, supportate da Manasse, con a capo Gedeone: questo frangente \u00e8 collocabile all'inizio del X secolo (anche se il passo, cio\u00e8 \"Giudici\", , probabilmente sar\u00e0 stato poi interpolato per dargli una ampiezza pan-israelitica).\nIn ogni caso, le trib\u00f9 galilee non si mostreranno capaci di darsi un ordinamento compatto. I Filistei ebbero dunque modo di introdursi stabilmente nella Piana di Yizre'el e fino a Bet She'an, dove li trover\u00e0 Saul. Sulla Piana di Yizre'el non pot\u00e9 costituirsi alcun organismo politico paragonabile alla Pentapoli filistea, ma questo \"corridoio\" si rivel\u00f2 abbastanza compatto da impedire il coagulo tra Manasse e le trib\u00f9 galilee. Le trib\u00f9 del nord, dunque, poterono integrarsi ad un ritmo pi\u00f9 lento rispetto a quelle del sud."}
{"id": "9219822", "revid": "599013", "url": "https://it.wikipedia.org/wiki?curid=9219822", "title": "Robert Milsom", "text": "Caratteristiche tecniche.\nAd inizio carriera era un terzino sinistro, ma gi\u00e0 al momento dell'esordio in prima squadra era stato spostato nel ruolo di centrocampista centrale.\nCarriera.\nInizia a giocare nel settore giovanile del nel 1998, all'et\u00e0 di undici anni; fa il suo esordio in prima squadra il 23 settembre 2008, subentrando a Seol Ki-hyeon in una partita di Coppa di Lega persa per 1-0 sul campo del . L'esordio tra i professionisti era invece avvenuto nella seconda parte della stagione 2007-2008: l'11 febbraio 2008 viene infatti ceduto in prestito al , con cui gioca 6 partite nella quarta divisione inglese facendo ritorno al Fulham il 14 marzo dello stesso anno. Tra il novembre ed il dicembre del 2008 gioca invece in prestito al , con la cui maglia disputa ulteriori 6 partite in quarta divisione. Fa successivamente il suo esordio in prima divisione con il Fulham il 18 febbraio 2009 subentrando dalla panchina a Danny Murphy nell'incontro perso per 3-0 sul campo del ; una settimane pi\u00f9 tardi subisce per\u00f2 un infortunio ad un ginocchio che gli fa perdere il resto della stagione. Nella stagione 2009-2010 \u00e8 ancora nella rosa dei \"Cottagers\", con cui non gioca per\u00f2 ulteriori partite ufficiali; dal 19 aprile al 30 agosto 2010 gioca in prestito in Finlandia al , club con il quale disputa 3 partite nei turni preliminari di Europa League e 14 partite nella prima divisione finlandese.\nDopo un breve ritorno al Fulham, sempre senza ulteriori presenze in partite ufficiali, il 13 gennaio 2011 lascia definitivamente dopo tredici anni dal suo arrivo nel club il Fulham, passando a titolo definitivo all', club della prima divisione scozzese; fa il suo esordio con la nuova maglia il 15 gennaio, due giorni dopo il suo arrivo in squadra, giocando la partita di campionato vinta per 2-0 in casa contro il . Pi\u00f9 in generale, realizza una rete (il 6 aprile 2011, in una partita persa per 3-2 sul campo dello stesso St. Mirren) in 18 partite di campionato ed a fine stagione rinnova il contratto con il club per ulteriori due anni. Nella stagione 2011-2012 Milsom inizia la stagione giocando stabilmente da titolare, ma il 28 ottobre 2011 un intervento pericoloso di Steven Naismith nella sconfitta casalinga per 2-1 contro i gli causa un grave infortunio ad un ginocchio, costringendolo anche ad un intervento chirurgico e facendogli perdere quasi tutto il resto della stagione, che termina con una rete in 22 partite di campionato. Nella stagione 2012-2013 Milsom, recuperato dal precedente infortunio, si fa nuovamente male allo stesso ginocchio a fine agosto del 2012, tornando in campo solo nel dicembre dello stesso anno; al termine della stagione, nella quale gioca 11 partite di campionato, il suo contratto in scadenza non viene rinnovato dal club.\nIl 24 giugno 2013 Milsom firma un contratto della durata di sei mesi con il , club della terza divisione inglese; fa il suo esordio con i \"Millers\" il 17 agosto 2013, subentrando a cinque minuti dalla fine del match al posto di Michael O'Connor nella terza giornata di campionato, vinta con il punteggio di 2-1 sul campo del . Il successivo 7 settembre segna invece il suo primo gol con il club, andando a segno nella vittoria casalinga per 3-1 contro lo . Il 31 ottobre 2013, essendo di fatto diventato titolare, firma un nuovo contratto di 18 mesi, con scadenza nell'estate del 2015. Nel corso della stagione, complici alcuni infortuni, gioca in totale 27 partite di campionato, alle quali aggiunge 3 presenze nei play-off, che il suo club conclude con la vittoriosa finale di Wembley ai calci di rigore dopo un pareggio per 2-2 contro il : nella circostanza, Milsom scende in campo subentrando dalla panchina al settantasettesimo minuto al posto di Joe Skarz. Nella stagione successiva, complice un nuovo infortunio che gli fa saltare due mesi, Milsom gioca la sua prima partita stagionale (che \u00e8 peraltro anche la sua prima partita in carriera in seconda divisione) il 4 novembre 2014, subentrando dalla panchina nel secondo tempo dell'incontro perso per 3-0 sul campo del . Il 26 novembre 2014 viene ceduto in prestito fino al successivo 31 dicembre al , club di quarta divisione, con il quale gioca in totale 2 partite di campionato; terminato il prestito fa quindi ritorno al Roterham United, con cui nel prosieguo della stagione gioca ulteriori 7 partite di campionato in seconda divisione, svincolandosi poi dal club a fine stagione.\nIl 26 giugno 2015 firma un contratto biennale con il , club di quarta divisione. Dopo aver anche rinnovato il contratto di un'ulteriore stagione ed aver segnato in totale una rete in 69 partite di campionato, si svincola dalle \"Magpies\" al termine della stagione 2017-2018; successivamente, il 13 agosto 2018 firma un contratto con il , altro club di quarta divisione. Il 31 agosto, ovvero a meno di tre settimane dal suo arrivo in squadra e dopo sole 3 partite giocate, fa clamorosamente ritorno al Notts County, in prestito per cinque mesi e con successivo obbligo di riscatto (che viene esercitato il 24 gennaio 2019) da parte delle \"Magpies\", con cui nel corso della stagione segna una rete in 38 partite di campionato, torneo che si conclude con la prima retrocessione della storia dei bianconeri al di fuori della Football League, in National League (quinta divisione e pi\u00f9 alto livello calcistico inglese al di fuori della Football League). A fine stagione Milsom viene svincolato dal club, categoria nella quale peraltro lo stesso Milsom si ritrova comunque a giocare nella stagione 2019-2020 ma con la maglia del , club con il quale firma un contratto l'1 agosto 2019 e con cui nella stagione 2020-2021 vince il campionato, conquistando cos\u00ec la prima promozione nella Football League nell'ultracentenaria storia del club londinese, con il quale nella stagione 2021-2022, dopo 5 reti in 63 presenze in quinta divisione, gioca in quarta divisione."}
{"id": "9219825", "revid": "39884", "url": "https://it.wikipedia.org/wiki?curid=9219825", "title": "Luigi Falchi (aviatore)", "text": "Biografia.\nNato dal secondo matrimonio di Isidoro Falchi con la vedova del fratello Francesco, Cesira Mainardi, Luigi segu\u00ec le orme del padre intraprendendo gli studi medici. \nOltre che medico, fu membro dell'esercito regio e allievo del Primo Corso Piloti di Centocelle, e come tale un protagonista della nascente Regia Aeronautica militare, da subito impegnata sui vari fronti di guerra che si aprirono nel secondo decennio del Novecento. \nIn qualit\u00e0 di tenente di Cavalleria del Regio Esercito dotato di brevetto per il volo (n.55 del 1911), infatti, Luigi Falchi fu il primo, gi\u00e0 nel 1914, comprendere la ristrettezza dei requisiti necessari per un pilota d'aeroplano. Coniugando la sua formazione medica con la sua esperienza di aviatore, cap\u00ec che l'abilit\u00e0 al volo era possibile solo con determinati requisiti fisici e con l\u2019allenamento. Per questo e per altro \u00e8 considerato il primo medico pilota, antesignano dei moderni Medici di Stormo (o. flight surgeons).\nMassone, dal 1905 fu membro della loggia \"Concordia\" di Firenze.\nTra i fondatori della \"Fratellanza dei Pionieri dell\u2019Aeronautica\" (1923), Falchi fu inoltre fautore dei primi voli e bombardamenti notturni a luce stellare, e relatore di molti studi per il Comando Supremo. \nMolto interessanti sono anche le pagine dei suoi diari sulla guerra di Libia, alla quale prese parte come medico e pilota di riserva con brevetto semplice tra il 1911 e il 1912. Secondo le pagine de \"La Nazione\" del tempo (10/03/1912) in quest\u2019occasione Falchi dette prova di essere valente aviatore e impavido soldato, contribuendo alle sperimentazioni della Regia Aviazione sia per la ricognizione, sia per il bombardamento. \nAltre pagine importanti dei suoi diari riguardano infine la Grande Guerra nei cieli d'Italia alla quale partecip\u00f2 come maggiore nella 3\u00b0 squadriglia da bombardamento dell\u2019XI Gruppo Aeroplani.\nPer contrasti con i superiori fascisti si rec\u00f2 in esilio volontario in Francia dal 1928 al 1943. Qui in seguito alla dichiarazione di guerra dell'Italia a Francia ed Inghilterra del 10 giugno 1940, in qualit\u00e0 di Presidente dell'UNUCI (Unione Nazionale Ufficiali in Congedo d\u2019Italia) del Principato di Monaco viene arrestato e poi internato in un campo di concentramento a Beziers. \u00c8 in questo periodo che si ammala gravemente e conosce la futura moglie, Gilbert, crocerossina francese, che lo assister\u00e0 e lo accompagner\u00e0 poi per tutto il resto della vita.\nCon l'armistizio del 1943 Falchi \u00e8 rimesso in libert\u00e0 e riprende a lavorare per il Consolato di Monaco. Caduto il Fascismo rientra in Italia e torna alla residenza familiare, che trova per\u00f2 occupata da un comando delle truppe tedesche. In questa occasione riesce ad interloquire con il comandante degli occupanti ed anche far liberare un gruppo di giovani montopolesi che erano stati fatti prigionieri e dovevano essere deportati in Germania. \nIn occasione dell'avanzata delle truppe alleate nell'area, collabora con i militari statunitensi sia come traduttore, sia come conoscitore dei luoghi e competente in materia militare. \nNegli anni Cinquanta visse tra Montopoli e Firenze scrivendo articoli giornalistici e saggi di storia, per spegnersi nel 1964."}
{"id": "9219827", "revid": "599013", "url": "https://it.wikipedia.org/wiki?curid=9219827", "title": "Gary Smart", "text": "Carriera.\nDopo aver giocato nei semiprofessionisti del Wokingham Town, con i quali nella stagione 1987-1988 gioca la semifinale di FA Trophy, nella stagione 1988-1989 all'et\u00e0 di 24 anni esordisce tra i professionisti con la maglia dell', club appena retrocesso in seconda divisione; rimane in squadra per sei stagioni consecutive, tutte in questa categoria, nella quale gioca 175 partite senza mai segnare. Si tratta peraltro delle sue uniche presenze in carriera nei campionati della Football League: dal 1994 al 1999, quando all'et\u00e0 di 35 anni si ritira definitivamente, gioca infatti in vari club semiprofessionistici, la maggior parte dei quali militanti in Isthmian League (una delle leghe che all'epoca costituivano il sesto livello del campionato inglese)."}
{"id": "9219832", "revid": "37401", "url": "https://it.wikipedia.org/wiki?curid=9219832", "title": "Racconto di Wenamun", "text": ""}
{"id": "9219833", "revid": "37401", "url": "https://it.wikipedia.org/wiki?curid=9219833", "title": "Viaggio di Wenamun", "text": ""}
{"id": "9219834", "revid": "37401", "url": "https://it.wikipedia.org/wiki?curid=9219834", "title": "Wenamun", "text": ""}
{"id": "9219836", "revid": "37401", "url": "https://it.wikipedia.org/wiki?curid=9219836", "title": "Wenamon", "text": ""}
{"id": "9219837", "revid": "599013", "url": "https://it.wikipedia.org/wiki?curid=9219837", "title": "Kurt Nogan", "text": "Biografia.\nSuo fratello Lee \u00e8 stato a sua volta un calciatore professionista.\nCarriera.\nClub.\nEsordisce tra i professionisti all'et\u00e0 di 18 anni con il , club della prima divisione inglese; gioca con gli \"Hatters\" per quattro stagioni consecutive, nelle quali totalizza complessivamente 3 reti in 33 presenze in questa categoria; in particolare, mette a segno 2 reti in 10 partite nella stagione 1989-1990, nella stagione 1990-1991 gioca 9 partite senza mai segnare ed infine nella stagione 1991-1992 realizza una rete in 14 presenze. Nella parte finale della stagione 1991-1992 \u00e8 invece tesserato dal , club di terza divisione, con cui non gioca per\u00f2 nessuna partita di campionato.\nTra il 1992 ed il 2000 gioca poi ininterrottamente con vari club di terza divisione (, e ), giocando regolarmente da titolare (totalizza infatti complessivamente 282 presenze e 109 reti nell'arco di queste otto stagioni, vincendo anche un campionato con il Preston nella stagione 1999-2000). Nella stagione 2000-2001 realizza invece una rete in 14 presenze in quarta divisione con la maglia dei gallesi del , club della sua citt\u00e0 natale, con il quale conquista una promozione in terza divisione; si ritira sempre nel 2001, all'et\u00e0 di 31 anni, dopo una breve parentesi con i semiprofessionisti del .\nIn carriera ha totalizzato complessivamente 333 presenze e 113 reti nei campionati della Football League.\nNazionale.\nTra il 1990 ed il 1991 ha giocato 2 partite nella nazionale gallese Under-21."}
{"id": "9219838", "revid": "2184720", "url": "https://it.wikipedia.org/wiki?curid=9219838", "title": "What Christmas Means to Me (Gaia)", "text": "What Christmas Means to Me \u00e8 un singolo della cantante italiana Gaia, pubblicato il 18 novembre 2021 come unico estratto dalla riedizione dal secondo album in studio \"Alma - Christmas Edition\".\nDescrizione.\nSi tratta di una reinterpretazione dell'omonimo brano di Stevie Wonder ed \u00e8 stata reinterpretata con delle note in portoghese. La traccia \u00e8 inserita all\u2019interno dell\u2019album \"Alma - Christmas Edition\" uscito in esclusiva per Amazon Music.\nVideo musicale.\nIl video, diretto da Giulio Rosati, \u00e8 stato pubblicato il 3 dicembre 2021 sul canale YouTube della cantante."}
{"id": "9219839", "revid": "37401", "url": "https://it.wikipedia.org/wiki?curid=9219839", "title": "Racconto di Wen-Amun", "text": ""}
{"id": "9219840", "revid": "1442080", "url": "https://it.wikipedia.org/wiki?curid=9219840", "title": "Simon Mills", "text": "Caratteristiche tecniche.\nAd inizio carriera era un centrocampista, ma in seguito venne spostato nella posizione di terzino destro.\nCarriera.\nEsordisce tra i professionisti all'et\u00e0 di 18 anni con lo , club della sua citt\u00e0 natale, con cui gioca una partita nella seconda divisione inglese; l'anno seguente, in cui gli \"Owls\" conquistano una promozione in prima divisione, Mills gioca poi altre 2 partite, a cui aggiunge 2 presenze in massima serie durante la stagione 1984-1985. Nelle stagioni 1985-1986, 1986-1987 e nella prima parte della stagione 1987-1988 gioca invece 99 partite (con 4 reti segnate) con lo in terza divisione, categoria nella quale conclude poi anche la stessa stagione 1987-1988 ma con la maglia del .\nNella stagione 1988-1989 conquista una promozione dalla terza alla seconda divisione con i \"Valiants\", con cui poi tra il 1989 ed il 1992 segna 3 reti in 119 partite di campionato in questa categoria. Disputa infine ulteriori 3 partite in terza divisione nel corso della stagione 1992-1993, nella quale viene per\u00f2 fortemente limitato da vari problemi fisici che di fatto lo portano a trascorrere lontano dal campo l'intera stagione 1993-1994 e a terminare anzitempo la carriera (gioca in realt\u00e0 altre due stagioni a livello semiprofessionistico, senza comunque trovare regolarit\u00e0 di impiego), dopo complessive 184 presenze e 8 reti in incontri di campionato con il club.\nIn carriera ha totalizzato complessivamente 288 presenze e 12 reti nei campionati della Football League."}
{"id": "9219844", "revid": "1543377", "url": "https://it.wikipedia.org/wiki?curid=9219844", "title": "Epibaion", "text": "Epibaion \u00e8 il nome scientifico dato alle tracce fossili lasciate dagli organismi ediacarani del phylum Proarticulata, estinto nel Precambriano.\nDescrizione.\nLe impronte possono essere isolate, ma spesso sono a catena e alcune catene terminano nel fossile del corpo che le ha create.\nSono noti diversi esemplari: \"E. waggoneris\" \u00e8 stato prodotto da \"Yorgia waggoneri\"; \"E. costatus\" di \"Dickinsonia costata\" e \"E. axiferus\", la specie tipo, non \u00e8 stata ancora accoppiata all'organismo tracciatore. Si propone che il fossile australiano \"Phyllozoon\" sia anche una traccia nutritiva di Proarticulata.\nInterpretazione.\nLa difficolt\u00e0 di interpretazione di \"Epibaion\" va di pari passo alla difficolt\u00e0 di ricostruire la natura e lo stile di vita degli organismi della fauna di Ediacara che lo hanno prodotto. \"Epibaion\" \u00e8 stato interpretato come tracce di pascolo legato all'alimentazione dei Proarticulata sul tappetino microbico, o comunque come dimostrazione della mobilit\u00e0 di organismi misteriosi quali \"Dickinsonia\", con ricadute sulla possibilit\u00e0 di classificare questi esseri tra gli animali. Altri scienziati notano come la natura contraddittoria di questi organismi si rifletta anche sulle loro impronte, evidenziando che l'interpretazione di \"Epibaion\" come tracce di pascolo \u00e8 incompatibile con la natura discontinua, quasi a \"timbro\" di tali tracce, mai interconnesse neppure quando incatenate, arrivando a supporre che si tratti di impronte di organismi morti mossi dalla corrente.\nPer esempio, Retallack (2007) afferma che \"Non si tratta di spostamenti e riattacchi successivi o di tracce radenti di un singolo individuo perch\u00e9 di dimensioni leggermente diverse. Nessuno dei presunti percorsi mostra ondulazioni laterali, orli scavati, segni di spazzole o riempimenti, che indicherebbero il movimento di un organismo che striscia o nuota. Tutti questi presunti percorsi e segni di riposo mostrano contorni ovali fantasma, non una striscia continua di un individuo in movimento.\"\nAl contrario, Sperling-Vinther (2010) considerano improbabili i segni passivi guidati dalla corrente, a causa del modello non lineare delle tracce. Notano inoltre che queste tracce distinguono i dickinsonidi da organismi ediacarani apparentemente immobili come i rangeomorfi e gli erniettamorfi, deducendo una modalit\u00e0 di alimentazione di questi organismi con suola digestiva ventrale. Anche Evans (2015) e Droser-Gehling (2015) hanno considerato le tracce di alimentazione come autentiche e hanno respinto la spiegazione alternativa come prodotti casuali del trasporto di onde o correnti, in ragione del fatto che le \"orme\" si osservano ripetutamente come realizzate in un ordine definito, come determinato dall'identificazione dell'asse del corpo e dall'allargamento anteriore delle divisioni corporee in questi organismi. Secondo gli scienziati, ci\u00f2 implica che il tappetino microbico sul substrato si sia sufficientemente decomposto da creare l'orma \"Epibaion\" e suggerisce che un tale processo avrebbe potuto essere una fonte di nutrimento per i dickinsonidi.\nLa presenza e la natura del tappetino microbico sul sedimento non pu\u00f2 essere esclusa dalle considerazioni tafonomiche su \"Epibaion\", e pi\u00f9 di uno studioso ha sottolineato come il tappetino possa essere causa delle apparenti contraddizioni nelle tracce fossili dei dickinsonoidi. A prescindere dal fatto che \"Epibaion\" sia interpretabile come traccia di alimentazione, di movimento attivo oppure di movimento passivo di questi organismi, il tappetino microbico potrebbe aver mascherato le tracce intermedie tra impronte successive, sebbene ci\u00f2 non rappresenti necessariamente un aiuto all'interpretazione del contesto in cui furono create. Tracce evidenti di raschiamento legate al movimento dell'organismo sono comunque visibili in altri esemplari ediacarani che transitavano sopra e attraverso gli stessi film microbici, per esempio \"Kimberella\".\nCommentando i fossili di \"Phyllozoon\" e \"Aulozoon\" nella nota lastra \"SAM P\" al South Australian Museum, Seilacher e Gishlick (2015 oltre a studi precedenti) tentano un'interpretazione della paleoecologia del sito con considerazioni anche sulle orme di \"Dickinsonia\" presenti nella stessa lastra, suggerendo che questo organismo potesse usare la sua mobilit\u00e0 limitata per spostarsi e digerire di volta in volta nuove aree del tappetino microbico. Ci\u00f2 sarebbe all'origine delle impronte \"Epibaion\", conservate solo come fantasmi premuti attraverso il tappetino per compattazione, senza tracce di movimento dell'organismo.\nHoekzema (2017) ha riconosciuto che l'interpretazione di \"Epibaion\" sia ancora un problema irrisolto, sottolineando che, in assenza di prove morfologiche dirette per i meccanismi di alimentazione dei dickinsonoidi, non \u00e8 ancora possibile concludere con certezza se tali tracce rappresentino l'alimentazione per digestione ventrale, pascolo guidato da ciglia o semplice stazionamento passivo sulla superficie. D'altra parte, cos\u00ec come \"Dickinsonia\" e gli organismi ediacarani ad essa imparentati mostrano caratteristiche \"aliene\" totalmente estranee a qualsiasi altro organismo conosciuto, vivente o fossile, anche le loro tracce, seriali e distinte sul sedimento, sono differenti da quelle lasciate da qualunque altro organismo noto."}
{"id": "9219845", "revid": "33689", "url": "https://it.wikipedia.org/wiki?curid=9219845", "title": "Super Scope", "text": ""}
{"id": "9219847", "revid": "599013", "url": "https://it.wikipedia.org/wiki?curid=9219847", "title": "Iain McCulloch", "text": "Carriera.\nClub.\nEsordisce tra i professionisti all'et\u00e0 di 19 anni con il , club della sua citt\u00e0 natale, con cui nella stagione 1973-1974 conquista una promozione dalla seconda alla prima divisione scozzese, seguita poi da un'immediata retrocessione nella stagione successiva; in generale, i suoi cinque anni di permanenza in squadra (rimane infatti al Kilmarnock fino al termine della stagione 1977-1978) sono caratterizzati da un continuo cambio di categoria: nella stagione 1975-1976 arriva infatti una nuova promozione in prima divisione, seguita da un'altra retrocessione nella stagione 1976-1977 ed infine da un'ultima stagione in seconda divisione. Il suo bilancio totale in squadra \u00e8 di 115 presenze e 14 reti in partite di campionato.\nNell'estate del 1978 viene ceduto agli inglesi del , con cui trascorre tre stagioni consecutive giocando da titolare nella seconda divisione inglese, fino al termine della stagione 1980-1981, quando le \"Magpies\" conquistano una promozione in prima divisione: nella stagione 1981-1982 esordisce in tale categoria, in cui mette a segno 16 reti in 40 presenze. Successivamente nella stagione 1982-1983 realizza 10 reti in 34 presenze, mentre nella stagione 1983-1984, che i bianconeri terminano con una retrocessione in seconda divisione, gioca 22 partite senza mai segnare, arrivando cos\u00ec ad un totale di 96 presenze e 26 reti in carriera in tale categoria. Si ritira nel 1985, dopo una stagione con i semiprofessionisti del .\nNazionale.\nNel 1982 ha giocato 2 partite nella nazionale scozzese Under-21."}
{"id": "9219854", "revid": "2056951", "url": "https://it.wikipedia.org/wiki?curid=9219854", "title": "Eterodiamante", "text": "L'eterodiamante \u00e8 un materiale superduro contenente boro, carbonio e azoto (BCN). Si forma ad alte temperature e alte pressioni, ad esempio mediante l'applicazione di un'onda d'urto esplosiva a una miscela di diamante e nitruro di boro cubico (c-BN). L'eterodiamante \u00e8 un materiale policristallino coagulato con nanocristalli; la polvere fine che si ottiene si tinge di colore nero bluastro. L'eterodiamante ha sia l'elevata durezza del diamante che l'ottima resistenza al calore del nitruro di boro cubico. Queste propriet\u00e0 caratteristiche sono dovute alla struttura del diamante combinata con i legami sp3 \u03c3 tra il carbonio e gli atomi etero.\nL'eterodiamante cubico pu\u00f2 essere sintetizzato dall'eterodiamante simile alla grafite a pressioni superiori a 18 GPa e temperature superiori a 2200 K. Il modulo di Bulk di c-BC2N \u00e8 282 GPa, che \u00e8 uno dei moduli di massa pi\u00f9 alti noti per qualsiasi solido, ed \u00e8 superato solo dai moduli di massa del diamante e del c-BN. La durezza del c-BC2N \u00e8 superiore a quella dei singoli cristalli c-BN."}
{"id": "9219882", "revid": "767487", "url": "https://it.wikipedia.org/wiki?curid=9219882", "title": "Cartoline di morte", "text": "Cartoline di morte \u00e8 un film thriller americano del 2020 diretto da Danis Tanovi\u0107 e protagonista Jeffrey Dean Morgan, Famke Janssen e Cush Jumbo. Si basa sul romanzo del 2010 \"The Postcard Killers\" di James Patterson e Liza Marklund.\nTrama.\nJakob Kanon, un detective di New York, indaga sulla morte di sua figlia che \u00e8 stata assassinata mentre era in luna di miele; recluta in aiuto una giornalista americana che lavora in Svezia, Dessie Lombard, mentre altre coppie in tutta Europa subiscono un destino simile.\nIl film si apre con un soggetto che uccide una giovane coppia. Si scopre che \u00e8 la figlia di Jacob Kanon e con suo marito si trovano a Londra in luna di miele. Kanon va a Londra per identificare i corpi di sua figlia e del suo nuovo marito all'obitorio.\nDopo che Kanon inizia a indagare su chi \u00e8 l'assassino e si muove in altre citt\u00e0 europee, anche il killer non si ferma. Con l'aiuto di Lombard e un poliziotto tedesco tira fuori la verit\u00e0 e capisce cosa sta succedendo.\nAccoglienza.\nSu \"Rotten Tomatoes\", il film detiene un rating di approvazione del 25% basato su 20 recensioni, con un punteggio medio di 4,2/10. Su Metacritic, il film ha un punteggio medio ponderato di 29 su 100, basato su 4 critiche, indicando \"recensioni generalmente sfavorevoli\".\nFrank Scheck dell\"'Hollywood Reporter\" ha scritto: \"I cineasti stanno chiaramente sperando che il nome di Patterson sar\u00e0 sufficiente per attirare gli spettatori, ma questo sforzo mal concepito serve solo ad appannare ulteriormente un marchio cinematografico gi\u00e0 diminuito da \"Alex Cross\" del 2012, protagonista Tyler Perry\". Dennis Harvey of \"Variety\" ha dichiarato: \"Questa deviazione senza ispirazione su un terreno impersonalmente commerciale in lingua inglese per il regista bosniaco Danis Tanovic (vincitore dell'Oscar per \"No Man's Land\" del 2001) dovrebbe fornire ai fan di Patterson e agli spettatori senza pretese un brivido di film crime tipo romanzetto, accettabile se non particolarmente pieno di suspense, per la visione domestica.\" Brian Costello del Common Sense Media ha premiato il film con tre stelle su cinque.\nIncassi.\nIl film ha incassato $181,415."}
{"id": "9219883", "revid": "1924342", "url": "https://it.wikipedia.org/wiki?curid=9219883", "title": "MO3", "text": "Biografia.\nOriginario di Dallas, nel corso della sua carriera musicale ha pubblicato sei mixtape, due dei quali hanno trovato il proprio posizionamento nella Top R&amp;B/Hip-Hop Albums di \"Billboard\".\nIl suo primo album in studio \"Badazz MO3\", realizzato in collaborazione con Boosie Badazz, \u00e8 stato reso disponibile nel febbraio 2020 e ha esordito nella classifica dischi generale nazionale. Il primo album postumo intitolato \"Shottaz 4Eva\" \u00e8 uscito l'anno seguente, collocandosi al 36\u00ba posto della stessa graduatoria. Ha inoltre conseguito due certificazioni di platino e una d'oro dalla RIAA, oltre a un'entrata nella Hot 100 degli Stati Uniti d'America.\n\u00c8 morto dopo essere stato coinvolto in una sparatoria autostradale l'11 novembre 2020, lasciando tre figli."}
{"id": "9219886", "revid": "486946", "url": "https://it.wikipedia.org/wiki?curid=9219886", "title": "Neo-assira", "text": ""}
{"id": "9219887", "revid": "486946", "url": "https://it.wikipedia.org/wiki?curid=9219887", "title": "Neo-assiro", "text": ""}
{"id": "9219890", "revid": "110157", "url": "https://it.wikipedia.org/wiki?curid=9219890", "title": "Nick Chadwick", "text": "Carriera.\nGiocatore.\nTra il 1998 ed il 2001 gioca nelle giovanili dell', club della prima divisione inglese; esordisce in prima squadra nella stagione 2001-2002, all'et\u00e0 di 19 anni, mettendo a segno 3 reti in 9 partite di campionato (che resteranno anche le sue uniche in carriera in tale categoria), una partita in FA Cup ed una partita in Coppa di Lega; in particolare tutte e 3 le sue reti arrivano nell'aprile del 2001, rispettivamente contro , e . Nella stagione 2001-2002 gioca invece una partita in prima divisione (la sua decima in tale categoria) ed una partita in Coppa di Lega contro lo , nella quale segna anche una rete; termina poi l'annata con un periodo in prestito al , con cui gioca 6 partite in seconda divisione senza mai segnare. Nella stagione 2003-2004, tornato all'Everton, gioca 3 partite in campionato (le sue ultime in carriera in prima divisione) ed una partita in Coppa di Lega, contro il , nella quale segna anche una rete; passa quindi in prestito al , club di seconda divisione, con cui realizza 4 reti in 15 partite in seconda divisione. Nella stagione 2004-2005, dopo aver segnato un gol in 2 presenze in Coppa di Lega ed un gol in 2 presenze in FA Cup sempre con l'Everton (arrivando cos\u00ec ad un totale di 20 presenze e 6 reti fra tutte le competizioni ufficiali con il club di Liverpool) viene ceduto a titolo definitivo per 250000 sterline al , con cui termina la stagione 2004-2005 realizzando una rete in 15 presenze in seconda divisione.\nRimane al Plymouth per un ulteriore triennio, tutto trascorso in seconda divisione; in particolare, nella stagione 2005-2006 gioca da titolare segnando 5 reti in 37 partite di campionato, mentre nella stagione 2006-2007 realizza 2 reti in 18 presenze e nella stagione 2007-2008 2 reti in 9 presenze. Nell'estate del 2008 si accasa da svincolato all', club di terza divisione; il 20 settembre 2008 al suo esordio con il club realizza una rete su calcio di rigore nella sconfitta casalinga per 2-1 contro lo , che di fatto resta per\u00f2 anche la sua unica in 10 presenze stagionali; il 9 gennaio 2009 lascia il club e si accasa con un contratto fino al termine della stagione allo , club di quarta divisione, con cui gioca in totale 18 partite di campionato (3 delle quali nei play-off, che si concludono con una sconfitta per 1-0 in finale contro il ) e segna 2 reti.\nIl 14 agosto 2009, dopo complessive 140 presenze e 18 reti nei campionati della Football League, va a giocare al , club di Conference League Premier (quinta divisione e pi\u00f9 alto livello calcistico inglese al di fuori della Football League); il giorno seguente al suo arrivo in squadra fa anche il suo esordio nel club, segnando tra l'altro una rete nella sconfitta casalinga per 4-2 contro il . Nel gennaio del 2010, complici i problemi economici del club, si trasferisce al , club della medesima categoria; segna i suoi primi gol con la nuova maglia il 27 febbraio 2010, realizzando una tripletta, nella vittoria esterna per 4-1 sul campo dell'. Rimane al Barrow anche nella stagione 2010-2011, nella quale a causa di un infortunio ad un ginocchio gioca per\u00f2 solamente 15 partite di campionato, per poi a fine stagione non rinnovare il suo contratto in scadenza e svincolarsi. Il 29 luglio 2011, dopo un provino superato con successo, firma un contratto annuale con lo , sempre in quinta divisione; l'allenatore degli \"Hatters\" Dietmar Hamann viene per\u00f2 esonerato a campionato in corso, ed il suo sostituto Jim Gannon allo scopo di ridurre il monte ingaggi del club (che si trovava in gravi difficolt\u00e0 economiche) cede in prestito fino al termine della stagione Chadwick (che aveva segnato 7 reti in 19 presenze) al Plymouth, in quarta divisione. Qui, conclude la stagione segnando 5 reti in 22 presenze; nel gennaio del 2012 era stato nel frattempo acquistato a titolo definitivo, e nella stagione 2012-2013 realizza una rete in ulteriori 28 presenze. Nella stagione 2013-2014 gioca invece con il (prima in prestito e successivamente a titolo definitivo), con cui segna 8 reti in 29 presenze in quinta divisione per poi a fine stagione ritirarsi, all'et\u00e0 di 32 anni.\nIn carriera ha totalizzato complessivamente 190 presenze e 24 reti nei campionati della Football League.\nAllenatore.\nHa lavorato per vari anni nei settori giovanili di Blackburn e ; nella stagione 2020-2021 ha allenato il , in quinta divisione."}
{"id": "9219894", "revid": "1543377", "url": "https://it.wikipedia.org/wiki?curid=9219894", "title": "All Hallows-by-the-Tower", "text": "All Hallows-by-the-Tower, un tempo dedicata congiuntamente a All Hallows (Tutti i santi) e alla Vergine Maria e talvolta conosciuta come All Hallows Barking, \u00e8 un'antica chiesa anglicana su Byward Street nella citt\u00e0 di Londra, con vista sulla Torre di Londra.\nSecondo il sito web della chiesa e altre fonti \u00e8 \"la chiesa pi\u00f9 antica della City di Londra\" ed \u00e8 stata fondata nel 675, sebbene recenti ricerche abbiano messo in dubbio queste affermazioni. La chiesa sopravvisse al Grande incendio di Londra del 1666, ma fu gravemente danneggiata durante la Battaglia d'Inghilterra della seconda guerra mondiale. Dopo un'ampia ricostruzione, \u00e8 stata ridedicata nel 1957. Dal 1922 fino al 1962 il vicario fu il reverendo Philip TB \"Tubby\" Clayton, e la chiesa \u00e8 ancora la chiesa della corporazione di Toc H, l'organizzazione cristiana internazionale da lui fondata.\nStoria.\nL'origine e la storia antica della chiesa di All Hallows-by-the-Tower sono oscure. Al momento della dissoluzione dei monasteri, nel 1539, la chiesa apparteneva all'Abbazia di Barking, un ricco convento di monache benedettine a Barking, nell'Essex, originariamente fondato nel VII secolo. L'associazione con Barking fu lunga e la chiesa di All Hallows era gi\u00e0 conosciuta come \"Berkyncherche\" nel XII secolo. Secondo il Domesday Book, nel 1086 Barking Abbey possedeva \"28 case e mezza chiesa\" a Londra: sebbene la chiesa non sia nominata, viene solitamente identificata con All Hallows.\nL'abbazia anglosassone originale di Barking fu fondata da Earconwald o Erkenwald, insieme all'abbazia di Chertsey, prima che diventasse vescovo di Londra nel 675, ed \u00e8 stato affermato che la terra su cui sorge All Hallows fu concessa all'abbazia, sotto la badessa Ethelburga, sorella di Erkenwald. Una carta datata 687, che elenca le propriet\u00e0 appartenenti all'Abbazia di Barking, include due appezzamenti di terreno a Londra o nelle vicinanze. Uno di questi era semplicemente descritto come \"iuxta Lundoniam\", vicino a Londra, l'altro come \"supra vicum Lundoniae\", cio\u00e8 in \"Lunden-wic\", la cittadina anglosassone che era cresciuta nell'area dello Strand, 1600 metri ad ovest dell'antica citt\u00e0 romana di Londinium; nessuno di questi, per\u00f2, descrive accuratamente la posizione della chiesa di All Hallows, all'interno delle mura della citt\u00e0 romana sul lato orientale.\nNel 1940, durante la seconda guerra mondiale, lo sgombero dopo la distruzione causata dai bombardamenti rivel\u00f2 un arco costruito con piastrelle romane e muratura riutilizzata, incastonato in un muro superstite della chiesa medievale. Il riutilizzo di materiali da costruzione romani e il confronto con gli archi della prima chiesa anglosassone a Brixworth, nel Northamptonshire, hanno suggerito che l'arco di All Hallows fosse molto antico e che una chiesa originale avrebbe potuto essere presente gi\u00e0 nel VII secolo. Ci\u00f2 sembrava confermare la credenza che la chiesa fosse stata fondata come chiesa figlia dell'abbazia di Barking all'incirca nello stesso periodo in cui fu fondata l'abbazia stessa, anche se \u00e8 dubbio che la prima costruzione sul sito sarebbe stata in pietra. \u00c8 pi\u00f9 probabile che la chiesa in pietra, di cui l'arco \u00e8 un residuo, abbia sostituito una precedente costruzione in legno. Ricerche recenti e prove archeologiche che piastrelle e pietra romane venivano utilizzate nella costruzione di altre chiese londinesi fino all'XI secolo suggeriscono che l'arco potrebbe essere stato costruito in qualsiasi momento tra il VII secolo e l'arrivo dei Normanni. Frammenti di tre croci in pietra dell'XI secolo rinvenuti anche durante lavori archeologici negli anni 1930 e lavori di sgombero dopo i bombardamenti, ora esposti nella cripta, risalgono anche a questa prima chiesa.\nLa chiesa fu pi\u00f9 volte ampliata e ricostruita tra l'XI e il XV secolo, con vari elementi delle costruzioni normanne, duecentesche e quattrocentesche ancora oggi visibili. La sua vicinanza alla Torre di Londra ha fatto s\u00ec che acquis\u00ec collegamenti reali, con Edoardo IV divenendo una delle sue cappelle reali e le vittime decapitate alla Torre di Londra venivano inviate per la sepoltura temporanea a All Hallows. Sir Thomas More fu uno dei pi\u00f9 eminenti di questi.\nLa chiesa fu gravemente danneggiata nel 1650 dall'esplosione di alcuni barili di polvere da sparo stoccati in un magazzino attiguo alla chiesa; la sua torre ovest e circa 50 case vicine furono distrutte e ci furono molte vittime. La torre fu ricostruita nel 1658, unico esempio di lavoro eseguito su una chiesa durante l'era del Commonwealth del 1649-1660. Sopravvisse al Grande incendio di Londra del 1666 e deve la sua sopravvivenza all'ammiraglio William Penn, padre di William Penn della Pennsylvania, che ordin\u00f2 ai suoi uomini di un vicino cantiere navale di far esplodere edifici circostanti per creare fasce tagliafuoco. Durante il Grande incendio, Samuel Pepys sal\u00ec sulla torre della chiesa per osservare l'andamento dell'incendio e lo descrisse come \"la pi\u00f9 triste vista della desolazione\".\nRestaurata ancora una volta alla fine del XIX secolo, All Hallows fu sventrata dai bombardieri tedeschi durante della seconda guerra mondiale e richiese un'ampia ricostruzione, dopo la quale fu ridedicata nel 1957.\nMolte parti della vecchia chiesa sono sopravvissute alla guerra e sono state restaurate. Le sue mura esterne sono del XV secolo, con il portale ad arco sassone che sopravvive dalla chiesa originale. Nella chiesa si trovano tre straordinarie statue lignee di santi risalenti al XV e XVI secolo, nonch\u00e9 una squisita copertura di fonte battesimale che fu scolpita nel 1682 da Grinling Gibbons per \u00a3 12 e che \u00e8 considerata uno dei pezzi pi\u00f9 belli di intaglio a Londra. Il murale della pala d'altare dell'altare maggiore \u00e8 un'opera del dopoguerra di Brian Thomas.\nNel 1999 il Gruppo Archeologico AOC ha scavato il cimitero e ha fatto molte scoperte significative.\nLa chiesa ha un museo nella sua cripta, contenente porzioni di un pavimento romano che insieme a molti reperti fu scoperto alcuni metri sotto la chiesa nel 1926/1927. Le mostre si concentrano sulla storia della chiesa e della City di Londra, e comprendono manufatti sassoni e religiosi, nonch\u00e9 la pianta della chiesa del XVII secolo. Sono esposti anche i registri parrocchiali risalenti al XVI secolo, e tra le voci degne di nota figurano il battesimo di William Penn, il matrimonio di John Quincy Adams (che \u00e8 l'unico matrimonio di un presidente degli Stati Uniti avvenuto in terra straniera) e la sepoltura dell'arcivescovo William Laud. Laud rimase sepolto in una cripta della cappella per oltre 20 anni; il suo corpo fu trasferito durante la Restaurazione al St John's College di Oxford. La cripta ospita anche le cappelle della chiesa dedicate a San Francesco (XIV secolo) e Santa Chiara (inizio XVII secolo) e il Colombario, creato nel 1933.\nL' altare nella cripta \u00e8 di semplice pietra proveniente dal castello di Riccardo I ad Athlit in Terra santa.\nAll Hallows-by-the-Tower \u00e8 stata la chiesa della corporazione di Toc H dal 1922. La chiesa \u00e8 stata designata come edificio di interesse storico culturale il 4 gennaio 1950.\nLa cerimonia della Knollys Rose, che si tiene ogni anno a giugno, inizia presso la chiesa e prosegue fino alla Mansion House, dove una singola rosa viene presentata al sindaco come 'rinuncia all'affitto'. La cerimonia annuale di Beating Of The Bounds della parrocchia include anche una gita in barca nel mezzo del Tamigi per \"battere\" l'acqua che forma il confine meridionale."}
{"id": "9219901", "revid": "4175", "url": "https://it.wikipedia.org/wiki?curid=9219901", "title": "Ang\u00e8le (cantautrice)", "text": ""}
{"id": "9219907", "revid": "219355", "url": "https://it.wikipedia.org/wiki?curid=9219907", "title": "Biblioteca comunale Guglielmo Marconi", "text": "La Biblioteca comunale Guglielmo Marconi \u00e8 la biblioteca pubblica civica di Viareggio, con sede presso il Palazzo delle Muse. Il patrimonio librario \u00e8 composto da circa 70.000 volumi, in parte provenienti da donazioni, tra le quali quella del maestro Luigi Campolieti (2.500 opere) e di Krimer (1.500 opere).\nStoria.\nIl 14 dicembre 1883 la \"Societ\u00e0 di Mutuo Soccorso fra gli operai e i marinai\" comunic\u00f2 l'intenzione di fondare una \"Biblioteca Circolante\" per l'educazione delle \"classi operaie\". Chiese a questo scopo di poter avere i libri dell\u2019ex \u201cBiblioteca di San Francesco\u201d dei Padri Serviti, che erano stati incamerati dal comune dopo l'Unit\u00e0 d'Italia, ma inizialmente la richiesta non fu accolta.\nFu solo alla fine del 1884 che l'idea si pot\u00e9 concretizzare.\nNel 1891 la \"Biblioteca Circolante\" fu accorpata alla \"Biblioteca della Scuola Tecnica\" e sorse cos\u00ec la \"Biblioteca Popolare aggregata alla Scuola Tecnica\", ospitata nella sede municipale.\nNel 1909 la biblioteca ottenne il riconoscimento del Ministero della Pubblica Istruzione.\nLa biblioteca sub\u00ec vari trasferimenti e nel 1934 fu chiusa al pubblico, fino al 1939, anno in cui il comune acquist\u00f2 Palazzo delle Muse, gi\u00e0 sede dell'ex Ospizio Marino, e la trasfer\u00ec in alcuni locali del piano terra.\nIl 7 marzo 1942 fu intitolata a Guglielmo Marconi\nNel 1959 il consiglio comunale approv\u00f2 il regolamento generale della biblioteca.\nDal 1962 al 1966 la biblioteca gest\u00ec anche un posto di lettura nel parco cittadino \"Pineta di Ponente\"."}
{"id": "9219909", "revid": "219355", "url": "https://it.wikipedia.org/wiki?curid=9219909", "title": "Biblioteca comunale di Viareggio", "text": ""}
{"id": "9219910", "revid": "1086846", "url": "https://it.wikipedia.org/wiki?curid=9219910", "title": "Coppa Italia Dilettanti Sardegna 2021-2022", "text": "La fase regionale della Coppa Italia Dilettanti Sardegna 2021-2022 \u00e8 organizzata dal Comitato Regionale Sardegna.\nLa prima fase (fase regionale) \u00e8 organizzata dai singoli comitati regionali. Alla seconda fase (fase nazionale), organizzata direttamente dalla Lega Dilettanti, partecipano le squadre vincitrici delle fasi regionali delle singole regioni.\nStruttura.\nLe 18 squadre partecipanti al campionato di eccellenza, si affrontano in gare di andata e ritorno ad eliminazione diretta. La finale si giocher\u00e0 su campo neutro con l\u2019esecuzione dei tiri di rigore in caso di parit\u00e0 del risultato finale."}
{"id": "9219927", "revid": "907365", "url": "https://it.wikipedia.org/wiki?curid=9219927", "title": "Antalya Challenger IV 2021 - Singolare", "text": "Nuno Borges era il detentore del titolo ma ha deciso di non partecipare.\nIn finale Evgenii Tiurnev ha sconfitto Oleg Prihodko con il punteggio di 3-6, 6-4, 6-4."}
{"id": "9219929", "revid": "76963", "url": "https://it.wikipedia.org/wiki?curid=9219929", "title": "Michele da Montopoli", "text": "Biografia.\nLa sua famiglia era radicata a Montopoli in Val d'Arno fin dal Trecento, e ancora nel 1409 \u00e8 noto un Salvino di Uliviero Salvini con il ruolo di Gonfaloniere del Comune. \nMichele visse circa un secolo pi\u00f9 tardi, ricoprendo anch'egli cariche politiche e istituzionali di un certo rilievo nel capoluogo montopolese. Secondo Ignazio Donati, infatti, nel 1519 e nel 1523 fu Consigliere, nel 1521 Ufficiale delle Fortezze e tra il 1520 e il 1529 Capitano di Parte Guelfa. \nNel 1525 fu anche preposto a rifare le campane della rocca, su una delle quali doveva leggersi il suo nome fino alla seconda met\u00e0 dell'Ottocento, quando ne furono fabbricate delle nuove.\nMichele Salvini \u00e8 noto soprattutto per il suo valore militare, avendo combattuto nelle complicate vicende belliche e politiche del periodo, quando Firenze si trov\u00f2 ad essere seriamente minacciata dall'esercito dell'Imperatore Carlo V d\u2019Asburgo, col quale papa Clemente VII aveva creato un'alleanza nella speranza di restaurare nella capitale toscana la sua casata, quella dei Medici. \nNel 1529 Michele insieme con il condottiero Francesco Ferrucci assal\u00ec e sconfisse Pirro Baglioni da Sipicciano, capitano di ventura ed esperto di fortificazioni militari detto anche Pirro Colonna, che si stava spostando con le sue truppe al soldo della compagine imperiale e papale da Palaia a Montopoli.\nNel 1530, dopo la rotta e la famosa uccisione di Ferrucci a Gavinana da parte di Fabrizio Maramaldo, Michele da Montopoli difese Pisa ormai sottoposta alla Repubblica di Firenze, che stava per essere assediata. Secondo Benedetto Varchi, il Salvini usc\u00ec con le truppe dalla porta di San Marco e attacc\u00f2 i nemici dei Fiorentini per impedire l\u2019accerchiamento della citt\u00e0, trovando qui la morte \u201ccon pi\u00f9 ferite ammazzato\u201d. \nLe spoglie di Michele Salvini si trovano inumate in un sepolcro nella chiesa del santuario di San Romano (Montopoli in Val d\u2019Arno)."}
{"id": "9219930", "revid": "458786", "url": "https://it.wikipedia.org/wiki?curid=9219930", "title": "Damjan Dani\u010di\u0107", "text": "Biografia.\n\u00c8 nato a Zagabria da genitori serbi.\nCarriera.\nCresciuto nel settore giovanile della , nel 2019 viene acquistato dal con cui debutta fra i professionisti il 27 luglio in occasione dell'incontro di Superliga\u00a0pareggiato 2-2 contro il .\nNel gennaio 2020 viene acquistato a titolo definitivo dalla .\nStatistiche.\nPresenze e reti nei club.\n\"Statistiche aggiornate al 6 dicembre 2021.\""}
{"id": "9219931", "revid": "219355", "url": "https://it.wikipedia.org/wiki?curid=9219931", "title": "Chiesa del Redentore e di Tutti i Santi", "text": "L'ex chiesa del Redentore e di Tutti i Santi \u00e8 stato un luogo di culto anglicano attivo a Viareggio dal 1910 fino al suo definitivo smantellamento nel 1977. \nOggi nell'edificio sconsacrato ha sede una pizzeria. \nStoria.\nAlla fine del XIX e all'inizio del XX secolo, Viareggio era sede di una fiorente comunit\u00e0 inglese. \nFin dal 1900 era attivo un ufficio di cappellania che svolgeva le funzioni religiose in una stanza dell\u2019\"Hotel Paris et Soleil\" e nel 1904 venne inaugurata una nuova sala in un'abitazione privata. \nNel 1909 la contessa Louise Jenison ottenne il permesso di costruire un a chiesa su un proprio appezzamento di terreno, tra via Leonardo da Vinci e via della Costa (oggi via IV Novembre).\nI lavori ebbero inizio il 1 novembre 1909, mentre la chiesa fu aperta al culto il 25 dicembre 1910. \nDa notare che nel 1912 fu aperta anche un piccolo cimitero inglese all'interno dei cimiteri pubblici, esistente fino al 2001. \nDopo la morte della contessa, nel 1931, la chiesa pass\u00f2 alla Diocesi di Gibilterra in Europa.\nLa comunit\u00e0 inglese cal\u00f2 costantemente di numero, fino a disperdersi con gli eventi della Seconda Guerra Mondiale. Nel dopoguerra la chiesa fu gestita per alcuni periodi dalla chiesa valdese. \nInfine, nel 1977 fu sconsacrata e venduta. "}
{"id": "9219935", "revid": "599013", "url": "https://it.wikipedia.org/wiki?curid=9219935", "title": "Rafael Bil\u00fa", "text": "Carriera.\nCresciuto nel settore giovanile del , debutta in prima squadra il 25 novembre 2018 in occasione dell'incontro di S\u00e9rie A pareggiato 0-0 contro la .\nStatistiche.\n\"Statistiche aggiornate al 7 dicembre 2021\"."}
{"id": "9219936", "revid": "765341", "url": "https://it.wikipedia.org/wiki?curid=9219936", "title": "Copa Norte 2002", "text": "La Copa Norte 2002 \u00e8 stata la 6\u00aa ed ultima edizione della Copa Norte.\nFormula.\nIl torno si disputa in due fasi, ambedue a gironi. Nella prima fase, le sedici squadre partecipanti sono suddivise in quattro gironi da quattro squadre ciascuno. Le prime due classificate di ciascun girone, passano alla seconda fase.\nNella seconda fase, le otto squadre sono suddivise in due gironi da quattro squadre. Le vincenti del proprio girone, si contenderanno il titolo in un match di andata e ritorno.\nIl club vincitore ottiene un posto nella Copa dos Campe\u00f5es 2002.\nRisultati.\nPrima fase.\nGirone A.\nLegenda:\nNote:\nGirone B.\nLegenda:\nNote:\nGirone C.\nLegenda:\nNote:\nGirone D.\nLegenda:\nNote:\nSeconda fase.\nGirone E.\nLegenda:\nNote:\nGirone F.\nLegenda:\nNote:"}
{"id": "9219938", "revid": "1005847", "url": "https://it.wikipedia.org/wiki?curid=9219938", "title": "Ministero degli affari esteri (Francia)", "text": ""}
{"id": "9219939", "revid": "599013", "url": "https://it.wikipedia.org/wiki?curid=9219939", "title": "Ahmet Engin", "text": "Carriera.\nCresciuto nel settore giovanile del , ha esordito in prima squadra il 22 agosto 2015, nella partita di campionato persa per 2-0 contro il . Il 26 maggio 2021, dopo aver collezionato 149 presenze totali con la squadra biancobl\u00f9, il club tedesco annuncia la sua partenza da svincolato al termine della stagione; il 2 luglio seguente viene tesserato dal , con cui firma un biennale.\nStatistiche.\nPresenze e reti nei club.\n\"Statistiche aggiornate al 6 dicembre 2021.\""}
{"id": "9219952", "revid": "481666", "url": "https://it.wikipedia.org/wiki?curid=9219952", "title": "William Hutchinson (attore)", "text": ""}
{"id": "9219959", "revid": "1972453", "url": "https://it.wikipedia.org/wiki?curid=9219959", "title": "Lorenzo Rota", "text": "Il nome Lorenzo Rota pu\u00f2 riferirsi a:"}
{"id": "9219978", "revid": "547034", "url": "https://it.wikipedia.org/wiki?curid=9219978", "title": "Principato vescovile di Sion", "text": "Il vescovado di Sion o principato vescovile di Sion era uno stato del Sacro Romano Impero avente per capitale Sion. Il principato vescovile nacque nel 1189. Infatti in questa data ebbe il privilegio dell'immediatezza imperiale e i vescovi, gi\u00e0 conti del Vallese divennero principi dell'Impero. Il principato esistette per circa 600 anni, fino alla fondazione della Repubblica elvetica il 12 aprile 1798.\nStoria.\nNel 999 Rodolfo III di Borgogna concesse al vescovo Ugo e ai suoi successori il titolo di conti del Vallese, con poteri comitali su tutto il Vallese; quando la Borgogna fu annessa al Sacro Romano Impero, i conti-vescovi divennero principi dell'Impero, riunendo cos\u00ec i poteri spirituale e temporale nella loro diocesi. Questo potere temporale cess\u00f2 nel 1798, anche se fin dal XVII secolo il titolo di principe era divenuto oramai solamente onorifico.\nNel 1375, il signore de la Tour e, nel 1420, quello di Rarogne, membri illustri della nobilt\u00e0 feudale locale, furono rovesciati dai comuni alleati del principe-vescovo di Sion: \u00e8 la fine del feudalesimo e l'inizio del patriziato con la formazione di un'\u00e9lite all'interno delle varie comunit\u00e0 e una maggiore indipendenza di queste ultime. Questa \u00e9lite presto prese il posto dei nobili all'interno del Consiglio Generale, antenato della Dieta del Vallese. La parte pi\u00f9 a monte del territorio fu germanizzata in ondate successive tra il IX e il XIV secolo; nello stesso tempo l'influenza dei conti, poi duchi, di Savoia aumenta nel Basso Vallese. Il Vallese divenne alleato della Cantoni svizzeri alla fine del XIV secolo e il suo confine fu fissato al Morge de Conthey. Durante le Guerre borgognone (e specialmente dopo la battaglia di La Planta nel 1475), l'Alto Vallese invase i territori sabaudi e annett\u00e9 il Basso Vallese fino a Massongex. Il Basso Vallese pass\u00f2 poi sotto l'autorit\u00e0 del vescovo di Sion, assistito da un Consiglio del Paese che riuniva i deputati delle comunit\u00e0 locali.\nNel 1536, il Chiablese vallesano fu conquistato, sempre a danno dei Savoia. Il Basso Vallese rimase suddito dell'Alto Vallese, ma il potere del vescovo diminu\u00ec a favore dei Patrioti, rappresentanti dei sudditi del vescovo, che nel 1634 formarono una vera repubblica federale, la Repubblica delle Sette Degagne. Il vescovo mantenne il suo titolo di Principe dell'Impero, ma la mancata accettazione della Lex Carolina gli fece perdere il potere temporale, segnando la fine del dominio statale del principato episcopale.."}
{"id": "9219979", "revid": "458786", "url": "https://it.wikipedia.org/wiki?curid=9219979", "title": "Nazareno Funez", "text": "Carriera.\nCresciuto nel settore giovanile del , debutta in prima squadra il 21 novembre 2021 in occasione dell'incontro Primera Divisi\u00f3n perso 3-1 contro l'.\nStatistiche.\nPresenze e reti nei club.\n\"Statistiche aggiornate al 24 novembre 2021.\""}
{"id": "9219980", "revid": "92723", "url": "https://it.wikipedia.org/wiki?curid=9219980", "title": "Vescovado di Sion", "text": ""}
{"id": "9220001", "revid": "125328093", "url": "https://it.wikipedia.org/wiki?curid=9220001", "title": "Giovanni Cerri (grecista)", "text": "Biografia.\nAllievo di Bruno Gentili all'Universit\u00e0 di Urbino, fu docente e preside di Facolt\u00e0 all'Universit\u00e0 degli Studi di Napoli \"L'Orientale\"; insegn\u00f2 successivamente all\u2019Universit\u00e0 degli Studi Roma Tre. \nNel 2015 ricevette dal Comune di Ascea la cittadinanza onoraria di Elea-Velia . Le sue traduzioni dell'\"Iliade\" (vincitrice del Premio Monselice) e del \"Poema sulla natura\" di Parmenide, pubblicate la prima volta nel 1996 e 1999 da Rizzoli, sono state pi\u00f9 volte ristampate. Importanti anche le traduzioni del \"Filottete\" e dell'\"Edipo a Colono\" di Sofocle pubblicate nel 2003 e 2008 nella collana \"Scrittori greci e latini\" della Fondazione Lorenzo Valla-Mondadori."}
{"id": "9220017", "revid": "396099", "url": "https://it.wikipedia.org/wiki?curid=9220017", "title": "Procedura amministrativa", "text": ""}
{"id": "9220018", "revid": "1702319", "url": "https://it.wikipedia.org/wiki?curid=9220018", "title": "Chiesa della Santissima Annunziata e San Cassiano", "text": "La chiesa della Santissima Annunziata e San Cassiano \u00e8 la parrocchiale di Oglianico, in citt\u00e0 metropolitana e arcidiocesi di Torino; fa parte del distretto pastorale Torino Nord.\nStoria.\nL'originaria parrocchiale oglianicese, intitolata al solo san Cassiano e ubicata al di fuori dal centro abitato, \u00e8 menzionata per la prima volta nel 1329.\nNel 1583 venne acquistato dal comune un terreno contiguo al ricetto per farvi sorgere la nuova chiesa, da dedicare all'Annunciazione della Beata Vergine Maria; i lavori di costruzione terminarono nel 1628 e nello stesso anno fu celebrata la consacrazione.\nDalla relazione della visita pastorale del 1699 si apprende che la chiesa aveva il doppio titolo di Santa Maria e San Cassiano; nel 1817 la parrocchia pass\u00f2 dalla diocesi di Ivrea all'arcidiocesi di Torino.\nTra il 1927 e il 1930 si provvide alla riedificazione della facciata su disegno dell'architetto Giuseppe Gallo; negli anni settanta, in ossequio alle disposizioni postconciliari, venne realizzato il nuovo altare rivolto verso l'assemblea.\nDescrizione.\nEsterno.\nLa facciata a salienti della chiesa, rivolta a ponente e suddivisa da una cornice marcapiano in due registri, entrambi scanditi da paraste, presenta in quello inferiore il portale d'ingresso, protetto dal protiro abbellito da colonne sorreggenti archi di sesto, e due finestre timpanate, mentre in quello superiore, affiancato da volute e coronato dal frontone, una serliana.\nAnnesso alla parrocchiale \u00e8 il campanile a base quadrata, costruito nel 1928; la cella presenta su ogni lato una monofora.\nInterno.\nL'interno dell'edificio \u00e8 suddiviso da pilastri, sorreggenti archi a tutto sesto, in tre navate, di cui la centrale \u00e8 coperta dalla volta a botte lunettata e le laterali, sulle quali si affacciano le sei cappelle laterali, sono volte a crociera; al termine dell'aula si sviluppa il presbiterio, a sua volta chiuso dall'abside di forma semicircolare."}
{"id": "9220029", "revid": "124123", "url": "https://it.wikipedia.org/wiki?curid=9220029", "title": "Persone di nome Stefano/Allenatori di calcio", "text": ""}
{"id": "9220036", "revid": "843500", "url": "https://it.wikipedia.org/wiki?curid=9220036", "title": "Best Explorer", "text": "Best Explorer \u00e8 una barca a vela italiana protagonista di navigazioni eccezionali intorno al mondo e in particolare all'Oceano Artico.\n\u00c8 nata con l'idea che venisse utilizzata per il giro del mondo, ma per i suoi primi venti e pi\u00f9 anni rimase in Mediterraneo. Poi, cambiata propriet\u00e0, prese il mare per la sua destinazione prevista, questa volta attraverso rotte assolutamente inusuali, inanellando record. Compiuto il giro del mondo non si \u00e8 fermata e continua ancora oggi a segnare delle prime assolute.\nIl progetto.\nScafo.\nLa barca \u00e8 stata disegnata dallo studio Giorgetti e Magrini sulla base del progetto della serie Best 51\u2019 e venne realizzata nel cantiere CND di Milano, non pi\u00f9 esistente.\n\u00c8 una barca a vela armata a cutter con armo \"Marconi\" e con scafo e coperta in acciaio. L\u2019albero \u00e8 in alluminio alto 20 m. sul pelo dell\u2019acqua. La barca \u00e8 lunga 15,17 m. che, con la plancetta di poppa diventano 16,50 m. Il dislocamento \u00e8 di circa 25 t. a pieno carico e la stazza \u00e8 di 24,67 t. La larghezza \u00e8 di 4,57 m. Il pescaggio varia da 1,40 m. a 3,00 m. per via della chiglia mobile, una caratteristica particolarmente rilevante.\nAll\u2019interno ci sono cinque cabine, una quadrupla a prua, due doppie al centro e due matrimoniali a poppa per un massimo di 12 persone. I servizi consistono in tre toilette con doccia e acqua calda e fredda e WC elettrici e un angolo cucina con una cucina a quattro fuochi e forno a propano di tipo casalingo con alimentazione elettrica a 12V. Due lavelli con acqua dolce e di mare e due frigoriferi/freezer.\nA bordo trovano spazio due canotti di salvataggio per tutte le persone a bordo, i ricambi per la maggior parte delle attrezzature e attrezzi da lavoro per soddisfare quasi un\u2019intera officina, oltre a tutto il materiale nautico e logistico necessario ad affrontare lunghe navigazioni in autonomia.\nPropulsione.\nPresenta un'armatura velica massima di 181 m\u00b2. Quella di lavoro \u00e8 formata da una randa di 35 mq, da 10.5 once, uno yankee di 64 mq da 5 once e una trinchetta di 22 mq. da 6 once. In aggiunta alle vele, un motore diesel aspirato Sol\u00e9 SM-105 di 95 CV. e 6 cilindri che permette una velocit\u00e0 di crociera di circa 7 nodi e un fuoribordo da 15 CV per i tender.\nStoria.\nIl nome della \"Best Explorer\" rimanda alla serie di progetto. Il nome originale era \"Bestiaccia,\" sempre con la stessa derivazione\".\" Varata nel 1984, fu destinata fino al 2006 a navigazioni di whale watching in Mediterraneo.\n2007 - Dal Mediterraneo alla Norvegia.\nNel 2007 venne sottoposta a una revisione e rinnovamento radicale, con sostituzione delle piastre della prua con acciaio inox, rinnovamento degli interni, installazione di una stufa a gasolio e la sostituzione di tutta la strumentazione. Vennero rinnovati gli apparati di comunicazione e venne installato un roll-bar a poppa.\nIl 1\u00b0 luglio 2007 sotto il comando dello skipper Nanni (Giovanni) Acquarone, che rimase sempre al comando anche in tutte le successive navigazioni, la barca salp\u00f2 da Imperia con destinazione Troms\u00f8, in Norvegia.\nLa rotta la port\u00f2 a toccare in quattro tappe S\u00f3ller alle Baleari, Cartagena in Spagna, Gibilterra, Arklow e D\u00fan Laoghaire in Irlanda, in Scozia, Stornoway nelle Ebridi, T\u00f3rshavn nelle isole Faer Oer, Reykjavik, Olafsvik e \u00cdsafj\u00f6r\u00f0ur in Islanda, la remota isola di Jan Mayen e Harstad in Norvegia con un percorso di pi\u00f9 di 5.000 miglia nautiche.\n2008-2011 - Le Isole Svalbard.\nNegli anni successivi Best Explorer navig\u00f2 lungo la costa norvegese a nord del Circolo Artico, ma soprattutto alle Isole Svalbard, dove l\u2019equipaggio si familiarizz\u00f2 con l\u2019estremo nord toccando la latitudine di 80\u00b0 47\u2019 nord e con il ghiaccio sia di origine terrestre (ghiacciai) che marina (banchisa).\nDopo gli anni passati alle isole Svalbard nel 2010 venne deciso di cambiare zona di navigazione e di visitare la Baja California, la Columbia Britannica e l'Alaska.\nLa rotta per raggiungere quest'ultima meta attraverso il Canale di Panama risulta essere di circa 13.000 miglia nautiche contro le 8.000 della rotta attraverso l'Artico, pur molto pi\u00f9 impegnativa. Una ricerca accurata rese evidente che quella rotta non era stata ancora percorsa da nessuna barca italiana.\nPresa la decisione di percorrerla, venne costituita un\u2019Associazione creata per l\u2019occasione di nome Arctic Sail Expeditions \u2013 Italia e venne iniziata la lunga preparzione necessaria, che fu completata nella primavera del 2012.\n2012 - Il Passaggio a Nord Ovest.\nDopo la sostituzione del motore originale ormai diventato meno affidabile e il rinnovo della certificazione di classe A100, la barca intraprese l\u2019impegnativa navigazione del Passaggio a Nord Ovest, con un percorso di 8.181 miglia nautiche in 140 giorni.\nPartita da Troms\u00f8 il 1\u00b0 giugno 2012 raggiunse in 8 tappe il porto peschereccio di King Cove, in Alaska, il 13 Ottobre 2012 con un equipaggio totale di 21 persone diverse per ogni tappa.\nA terra in Italia e in Norvegia diversi membri dell'Associazione si davano il cambio per supportare da terra le necessit\u00e0 della navigazione. Da allora e in tutte le navigazioni successive almeno un memebro dell'Associazione \u00e8 a disposizione come \"Shore Team\" (gruppo di supporto a terra).\nLe tappe facevano sosta a Reykjavik (Islanda), Nuuk e Upernavik (Groenlandia), Pond Inlet e Gjoa Haven (Nunavut - Canada), Tuktoyaktuk (North West Territories \u2013 Canada) e Nome (Alaska).\nDurante la tappa da Pond Inlet a Gjoa Haven la barca si trov\u00f2 pi\u00f9 volte circondata dalla banchisa in movimento. La posizione precisa dei ghiacci era poco nota anche per la difficolt\u00e0 di comunicazione con lo \"Shore Team\".\nLa situazione divenne critica in un paio di occasioni costringendo l'equipaggio a lunghe e tortuose deviazioni tra gli stretti e pericolosi passaggi tra le lastre di ghiaccio alla deriva.\n\u00c8 stata la prima navigazione di una barca e di uno skipper ed equipaggio italiani in questa rotta.\n2013-2014 \u2013 La costa americana.\nIl programma previsto da lungo tempo dopo aver compiuto il trasferimento in Pacifico, che inaspettatamente aveva preso la rotta del Passaggio a Nord Ovest invece di quella via Canale di Panama, era quello di visitare l\u2019Alaska, la Columbia Britannica e la Baja California.\nLa \u201cdiscesa\u201d lungo l\u2019America avvenne in due anni, con sosta intermedia invernale a Canoe Cove, nell\u2019Isola di Vancouver per terminare a Guaymas, Sonora, Messico.\nLa primavera e l'estate del 2014 videro Best Explorer visitare gran parte delle localit\u00e0 della penisola della Baja California e del Mar di Cortez (o Golfo di California).\n2015 - Dal Messico a Tahiti.\nLa rotta di circa 8.000 miglia nautiche tocc\u00f2 le Isole Galapagos, dove rimase per due mesi, le Isole Marchesi rimanendovi per pi\u00f9 di un mese e le Tuamotu, con una navigazione principalmente a vela. Best Explorer visit\u00f2 poi Tahiti, Moorea e le altre isole della Societ\u00e0 tra cui Raiatea e Bora Bora.\n2016 - Da Tahiti all\u2019Australia.\nIn questa navigazione di lunghezza paragonabile alla precedente vennero toccate Maupihaa, Rarotonga e Palmerston, nelle Isole Cook, l'atollo sommerso di , l\u2019isola-stato di Niu\u00e8, le Isole Tonga, le isole Figi, le isole Vanuatu e la Nuova Caledonia, con arrivo e sosta invernale a , Queensland, Australia.\n2017-2018 \u2013 Dall\u2019Australia al Giappone.\nDopo un\u2019estesa revisione in Australia, principalmente con la sostituzione del sartiame e del pistone della deriva, la barca tocc\u00f2 Sorong in Papua Barat, dove rimase per l\u2019inverno, Ternate in Muluku e Bitung in Sulawesi (Indonesia), poi Cebu e Subic Bay (Filippine), infine Naha, Okinawa, Kagoshima, Ky\u016bsh\u016b, Nagoya e Osaka, Honsh\u016b (Giappone), dove la barca super\u00f2 senza danni il passaggio del tifone Jebi.\n2019 \u2013 Dal Giappone a Troms\u00f8 via (Passaggio a nord-est).\nL\u2019inverno e la primavera furono dedicati a una revisione completa della barca e all\u2019ottenimento dei permessi russi di passaggio.\nLa partenza da Osaka avvenne il 1\u00b0 giugno 2019, sette anni esatti dalla partenza da Troms\u00f8. Dopo alcune tappe in Giappone (Hiroshima, , Kushiro), la barca si diresse a Petropavlovsk (Kam\u010datka) passando lungo le isole Curili a ovest nel Mar di Ochotsk.\nA Petropavlovsk con l\u2019aiuto sostanziale del direttore del Mooring Tin (il Club Nautico locale) vennero ottenuti con una certa difficolt\u00e0 gli ulteriori permessi necessari per percorrere la rotta lungo la Siberia, definita nei dettagli in anticipo.\nIl percorso venne diviso in quattro tappe: Providenija, Pevek, Tiksi e Murmansk e la partenza avvenne il giorno 3 Agosto 2019, col successivo passaggio dello Stretto di Bering tra le isole Diomede, ricucendo la rotta esattamente con quella del 2012. I componenti dell'equipaggio erano Nanni Acquarone (Skipper), Salvatore Magri, Romolo Becchetti, Danilo e Gianfranco Riccioni.\nL\u2019arrivo a Troms\u00f8 avvenne il 3 Ottobre 2019 dopo pi\u00f9 di 8.000 miglia nautiche dalla partenza da Osaka, pi\u00f9 di 60.000 miglia dalla partenza dall\u2019Italia nel 2007.\nDurante questo viaggio vennero prelevati circa quattrocento campioni di acqua per il rilevamento del contenuto di sostanza organiche per conto dell\u2019ENEA.\nCon questa navigazione la barca, lo skipper Nanni Acquarone e il suo compagno di equipaggio Salvatore Magri divennero i primi italiani a compiere il Passaggio a Nord Est o Northern Sea Route e la circumnavigazione dell\u2019Oceano Artico e i secondi al mondo ad averlo fatto in senso orario.\n2021 - Isole Svalbard.\nDopo una lunga sosta dovuta all\u2019impossibilit\u00e0 di navigare durante la pandemia da COVID la barca ha ripreso il mare nel 2021.\nL\u2019Associazione Polarquest con il Presidente Paola Catapano ha utilizzato Best Explorer, con Nanni Acquarone come Expedition Leader, per l\u2019effettuazione di quattro programmi diversi di ricerca scientifica nell\u2019Artico a nord delle Isole Svalbard.\nLo stesso ha fatto successivamente il CNRS francese per il compimento di una ricerca in una zona a est di Spitzbergen, nello Storfjord.\nShore Team.\nBest Explorer ha beneficiato di uno Shore Team specialmente nelle navigazioni del 2012, Passaggio a Nord Ovest, e nel 2019, Passaggio a Nord Est. Anche le altre navigazioni ne hanno beneficiato in maniera minore.\nUno dei compiti principali \u00e8 la raccolta e la trasmissione delle informazioni meteorologiche nela zona di navigazione. Un altro \u00e8 quello di far arrivare gli eventuali materiali non reperibili sul posto e un altro ancora \u00e8 la preparzione dell'accoglienza nei luoghi di tappa e di sosta invernale.\nLo Shore Team \u00e8 variabile in funzione degli impegni delle persone, che se ne occupano a titolo gratuito. I nomi dei componenti, in ordine alfabetico, sono: Marco Acquarone, Mario Acquarone, Nicoletta Martini, e Filippo Mennuni. Nel corso del 2019 \u00e8 stato ricevuto supporto, nell'ambito di un progetto di alternanza Scuola-Lavoro, dall'Istituto Aeronautico e Nautico De Pinedo-Colonna con gli allievi del 3\u00b0 e 4 anno coordinati dal Professor Daniele Nuzzolese che ha trasmesso le informazioni meteorologiche personalizzate e specifiche per le aree di navigazione. \u00c8 stato ricevuto supporto anche dalla Societ\u00e0 e-Geos che ha trasmesso informazioni specifiche sullo stato dei ghiacci ottenuti tramite il sistema satellitare Copernicus riuscendo anche in un paio di occasioni a identificare sulle foto la barca in navigazione!\nCollegamenti esterni.\nhttps://www.bestexpeditions.net/\nhtpps://www.nordovestitalia.org/\nhttps://www.polarquest.org/expedition2021/\nhttps://www.pressmare.it/it/associazioni/artic-sail-expeditions-italia/2016-03-15/passaggio-a-nord-ovest-la-prima-volta-di-una-barca-italiana-1887\nhttps://www.ilfattoquotidiano.it/2019/07/30/o-nord-ovest-cosi-difficile/\nhttps://blog.magellanostore.it/best-explorer-conquista-il-passaggio-a-nord-est/\nhttps://istnav.org/news/nazionali/191-il-passaggio-a-nordest-in-barca-a-vela-il-22-gennaio-prossimo-l-incontro-con-i-protagonisti\nhttps://www.asi.it/lagenzia/partecipazioni/societa-partecipate/e-geos/"}
{"id": "9220037", "revid": "599013", "url": "https://it.wikipedia.org/wiki?curid=9220037", "title": "Muhammed Mert", "text": ""}
{"id": "9220038", "revid": "84184", "url": "https://it.wikipedia.org/wiki?curid=9220038", "title": "Brocard", "text": ""}
{"id": "9220045", "revid": "1735670", "url": "https://it.wikipedia.org/wiki?curid=9220045", "title": "Funzioni di correlazione nel sonar con tavole sinottiche", "text": "Compendio di sei tavole sinottiche per le applicazioni delle funzioni di correlazione nel sonar, tavole di rapida consultazione, strutturate sia in modo analitico che applicativo\nL'esposizione analitica mostra il percorso teorico che genera le funzioni matematiche utilizzabili per il calcolo e il tracciamento delle curve di correlazione\nTavole sinottiche.\nFunzioni di correlazione tra segnali.\nTavola n\u00ba1: Segnali sinusoidali.\nLa tavola mostra l'algoritmo di correlazione di base\ndal quale derivano tutte le procedere di calcolo della presente e di tutte le altre tavole:\nformula_1 1)\nposta nella 1) l'espressione del segnale sinusoidale formula_2 si ha:\nformula_3 2) \nPertanto l'algoritmo di calcolo della 2), normalizzato, \u00e8 indicato come funzione di correlazione tra segnali sinusoidali: \nformula_4 3) \nnella 3).\nformula_5 \u00e8 la pulsazione angolare calcolabile per qualsiasi valore di frequenza formula_6 in Hz\nformula_7 \u00e8 il ritardo temporale in secondi.\nDalla curva si evince che i segnali sinusoidali sono correlati per formula_8, dove la curva presenta il suo massimo; \ni segnali sono completamente scorrelati per formula_9 dove la curva taglia l'asse delle ascisse presentando uno zero.\nTavola n\u00ba2: Segnali casuali in banda rettangolare 0-F.\nLa funzione di correlazione normalizzata di un segnale ad andamento casuale , contenuto entro la banda rettangolare di frequenze compresa tra formula_10 \u00e8 data dall'integrale, nel campo della frequenza, della funzione di correlazione formula_11 del segnale sinusoidale:\nformula_12 sviluppando si ha:\nformula_13 4).\nL'andamento della 4), indicata come funzione di correlazione tra segnali di rumore in banda formula_14 , \u00e8 tracciata in figura per formula_15, ha la forma della classica funzione \nformula_16 \nche al limite, per formula_17 che tende a zero, tende ad uno.\nTavola n\u00ba3: Segnali casuali in banda rettangolare F1-F2.\nLa funzione di correlazione normalizzata di un segnale ad andamento casuale, contenuto entro la banda di frequenze rettangolare compresa tra formula_18 \u00e8 data dall'integrale, nel campo della frequenza, della funzione di correlazione formula_11 del segnale sinusoidale:\nformula_20 sviluppando si ha:\nformula_21 5)\nper formula_22\nLa 5) \u00e8 indicata come funzione di correlazione tra segnali di rumore in banda F1-F2\nL'andamento della formula_23 nell'ipotesi di formula_24 con\nformula_25 \n\u00e8 riportato nel grafico di figura.\nLa curva mostra che la formula_23 \u00e8 formata da un'onda a periodo relativamente elevato modulata da un'onda a periodo pi\u00f9 basso; la prima dovuta al termine\nformula_27 \nla seconda dovuta al termine formula_28\nOsservazioni\nDal tracciato si possono misurare i valori di formula_29 in cui si azzera la formula_30 che definiscono i passaggi per l'asse delle ascisse della funzione del tempo che mostra l'oscillazione a frequenza maggiore; il primo zero si evidenzia per formula_31, il secondo a formula_32, e cos\u00ec via secondo la legge del coseno, la cui espressione \u00e8 parte della 5).\nSi hanno infatti gli zeri della 5) per tutti i valori di formula_29 che soddisfano alla relazione: formula_34, cio\u00e8 per formula_35 , dove formula_36 \u00e8 un intero dispari; caratteristico \u00e8 il primo zero che si trova per formula_37 a formula_38 come abbiamo rilevato nel grafico.\nSempre nel tracciato si possono rilevare i valori in cui si azzera la formula_39 che costituiscono la parte caratteristica del termine \"modulante\" della 5): formula_40 cio\u00e8 per formula_41 dove formula_42 \u00e8 un intero; caratteristico \u00e8 il primo zero che si trova per formula_43 formula_44\nIl calcolo delle funzioni di correlazione in banda rettangolare di rumore pu\u00f2 essere sviluppato anche per bande non rettangolari seguendo un processo di calcolo estremamente complesso \nTavola n\u00ba4: Segnali casuali limitati in ampiezza in banda rettangolare F1-F2.\nLe funzioni di correlazione illustrate nelle tavole precedenti mostrano il legame di interdipendenza tra segnali a carattere analogico;\nsi deve a Van Vleck la loro trasformazione nel caso in cui i segnali non siano del tipo analogico ma limitati in ampiezza.\nVan Vleck trasforma gli algoritmi trigonometrici in ciclometrici secondo i prospetto: \nformula_4 3) formula_46\nformula_47 6)\nformula_13 4).formula_46\nformula_50 7)\nformula_21 5) formula_52 \nformula_53 8)\nIn figura l'applicazione della 7) calcolata nella banda formula_54\nL\u2019effetto del rumore nei processi di correlazione.\nTavola n\u00ba 5: Rumore in uscita nel correlatore analogico.\nIl correlatore analogico\n\u00e8 un dispositivo tecnico studiato per ricavare le curve delle funzioni di correlazione nei casi esposti nella Tavole 1; 2; 3.\nLa valutazione del livello di rumore in uscita dal correlatore si ottiene impiegando l'algoritmo:\nformula_55 9)\nle variabili: \nformula_56 = ampiezza dei segnali d'ingresso al correlatore\nformula_57 = ampiezza dei rumori d'ingresso al correlatore\nformula_58 = costante d'integrazione del correlatore\nformula_59 = limiti della banda dei segnali\nTavola n\u00ba 6: Rumore in uscita del correlatore digitale.\nIl correlatore digitale\n\u00e8 un dispositivo tecnico studiato per ricavare le curve delle funzioni di correlazione nel caso esposto nella Tavola 4.\nLa valutazione del livello di rumore in uscita si ottiene impiegando l'algoritmo :\nformula_60 10)\nper calcolare formula_61 in volt efficaci devono essere:\nformula_62 = costante di tempo d'integrazione in secondi\nformula_63 = Larghezza di banda dei filtri di precorrelazione in Hertz\nformula_64 = Tensione di alimentazione del correlatore in Vc.c.\n\"Esempio di calcolo di formula_65\"\nSiano dati:\nformula_66\nformula_67\nformula_68\nformula_69\nsi ha:\nformula_70 efficaci."}
{"id": "9220052", "revid": "1654832", "url": "https://it.wikipedia.org/wiki?curid=9220052", "title": "Tutta colpa di Freud (serie televisiva)", "text": ""}
{"id": "9220053", "revid": "1124164", "url": "https://it.wikipedia.org/wiki?curid=9220053", "title": "Bartolomeo Cabrini", "text": "Biografia.\nDagli ultimi anni del Quattrocento fino alla seconda met\u00e0 del Seicento risulta presente sul territorio di Albino una famiglia di pittori, tra i quali Bartolomeo la cui attivit\u00e0 fu poi proseguita dal figlio Nicol\u00f2 morto in 1524,avuto probabilmente dalla moglie Dorotea che fu citata in un atto notarile del 7 maggio 1518.\nBartolomeo nacque intorno alla seconda met\u00e0 del Quattrocento considerato che risulta una sua opera datata 1495 presente nella chiesa di Santa Valeria di Mornico al Serio e molto poche sono le notizie sulla sua vita, fu citato dal Tassi nel 1509 \nNel 1512 ricevette un compenso di 5 ducati per lavori di affresco eseguiti per il comune di Bergamo. Risulta abitare a Bergamo nella vicinia di Sant'Andrea. Del 19 dicembre 1524 \u00e8 l'ultimo atto notarile che lo nomina quando compare come testimone.\nIl dipinto di Mornico al Serio raffigura la Madonna in trono con il Bambino in braccio con i due santi posti laterali e due bambini posti ai piedi del trono, mentre due angeli sono raffigurati nella parte superiore reggenti la corona sopra il capo della donna e conserva la firma dell'artista: \u201cBartolameus Jovannes cabrini\u201d. La Vergine siede su di un trono ligneo dalla forma molto semplice e indossa l'abito rosso coperto da un mantello verde. L'affresco presenta, in alcuni particolari, come la veste di santa Valeria, una buona conoscenza dell'arte lombarda del Quattrocento, anche se l'artista, per la forma piuttosto piatta della raffigurazione, non abbia mai raggiunti alti livelli artistici diventando uno dei tantissimi artisti che lavoravano in area bergamasca, con i forti colori contrastanti e la fisionomia dei personaggi presa dai contadini e abitanti del territorio. Anche se proprio aver trovato atti notarili che lo indicano collaborativo con il comune di Bergamo per la realizzazione degli stemmi sulle porte poi perduti indicherebbero secondo il Elia Fornoni che non doveva essere un artista di scarso livello: \u00ab[\u2026] ho pi\u00f9 volte notato come il Comune non ricorresse mai per queste opere a pennelli mediocri\u00bb\nOpere.\nMalgrado gli atti notarili indichino la realizzazione di vari dipinti non ne restano a testimonianza se non il:"}
{"id": "9220054", "revid": "1442080", "url": "https://it.wikipedia.org/wiki?curid=9220054", "title": "G\u00e2teau battu", "text": "Il g\u00e2teau battu (in piccardo w\u00e2tieu batu, \"torta battuta\") \u00e8 un \"dessert\" tipico della cucina piccarda. L'impasto del \"g\u00e2teau battu\" \u00e8 fatto con molti tuorli e burro, deve essere \"battu\" (\"battuto\") per molto tempo fino a ottenere un impasto leggero con una consistenza ariosa alla fine.\nNel passato, il \"g\u00e2teau battu\" soleva essere mangiato per l'Epifania o il tempo pasquale, ma viene ormai fatto e consumato tutto l'anno. \nDescrizione.\nIl \"g\u00e2teau battu\", ricco in tuorli e in burro, ha una forma alta e cilindrica. Le ricette prescrivono spesso tra 8 e 12 tuorli per ogni \"g\u00e2teau\".\nIl qualificativo \"battu\" (\"battuto\") venne attribuito al \"g\u00e2teau\" dal fatto che, nella preparazione, l'impasto deve essere battuto a mano per un longo tempo fino a ottenere una consistenza soffice dopo la cottura."}
{"id": "9220059", "revid": "1543377", "url": "https://it.wikipedia.org/wiki?curid=9220059", "title": "Georges Charpentier", "text": "Divenne noto per essere stato promotore ed editore di numerosi scrittori naturalisti, in particolare \u00c9mile Zola, Gustave Flaubert e Guy de Maupassant; sostenne anche i pittori impressionisti e insieme a sua moglie, Marguerite Charpentier, costru\u00ec una piccola ma significativa collezione d'arte.\nBiografia.\nEditore.\nNel 1872, dopo aver trascorso qualche anno come giornalista, subentr\u00f2 al padre Gervais, libraio e editore, nella gestione della casa editrice, la Biblioth\u00e8que Charpentier, e inizi\u00f2 a pubblicare autori contemporanei avventurosi, in particolare quelli noti come sostenitori del naturalismo. Oltre a Zola, Flaubert e de Maupassant, la lista comprendeva Joris-Karl Huysmans, Edmond de Goncourt e (a partire dai tempi di suo padre) Th\u00e9ophile Gautier. \nNel 1876 cre\u00f2 la Petite Biblioth\u00e8que Charpentier, una linea di edizioni economiche illustrate con incisioni destinate ai bibliofili. \nNonostante il successo dei libri di Zola e Flaubert a met\u00e0 degli anni 1870, l'azienda di Charpentier incontr\u00f2 difficolt\u00e0 finanziarie. Questo stato di cose peggior\u00f2 quando Charpentier lanci\u00f2 un nuovo giornale illustrato, \"La Vie moderne\" (1879-1883) con \u00c9mile Bergerat come caporedattore e Pierre-Auguste Renoir come uno degli illustratori. Tra il 1883 e il 1884, Charles Marpon e Ernest Flammarion acquisirono tre quarti dell'azienda. Con l'avvento di ulteriori cambi di propriet\u00e0 nel decennio successivo, le pubblicazioni dell'azienda diminuirono di numero e gli autori passarono ad altri editori.\nCollezionista d'arte.\nI salotti della moglie di Charpentier, Marguerite, al venerd\u00ec attiravano a casa sua scrittori, artisti, attori, musicisti e politici. I Charpentier erano sostenitori dell'impressionismo e iniziarono a comprare dipinti impressionisti a met\u00e0 degli anni 1870. Commissionarono una serie di commissioni di ritratti a Renoir, che nel corso di un decennio dipinse tutti i membri della famiglia. Il ritratto che fece a Georges nel 1878, \"Ritratto di un uomo (Monsieur Charpentier)\", \u00e8 nella collezione della Barnes Foundation."}
{"id": "9220075", "revid": "80598", "url": "https://it.wikipedia.org/wiki?curid=9220075", "title": "Vincenzo Restuccia", "text": ""}
{"id": "9220081", "revid": "599013", "url": "https://it.wikipedia.org/wiki?curid=9220081", "title": "Igor Priji\u0107", "text": "Ha sempre militato nei campionati croati, in carriera vanta 34 presenze e 2 reti nella Prva HNL con l', pi\u00f9 18 presenze e 7 reti in Coppa di Croazia con varie squadre.\nCarriera.\nClub.\nNasce ad Osijek, in Croazia (allora Jugoslavia), ed esordisce a 19 anni nella Prva HNL, fra le fila del NK Osijek contro lo \u0160ibenik, il 23 febbraio 2008. Secondo Tomislav Steinbr\u00fcckner, suo allenatore nelle giovanili, e successivamente in prima squadra, Igor avrebbe dovuto essere un giocatore chiave nel NK Osijek. Sfortunatamente, a causa di alcuni problemi extra-calcistici, non ha mai avuto una vera possibilit\u00e0 nel suo club di casa. Dopo i prestiti con e , nella stagione 2012-13 Igor si trasferisce al in 3. HNL Centro.\nIl trasferimento al Segesta \u00e8 deciso dall'allenatore dei biancorossi Hrvoje Braovi\u0107. Il debutto avviene l'8 settembre 2012 contro l'. Nella seconda gara, il 12 settembre contro il , Igor entra nella storia del calcio croato moderno: segna la tripletta pi\u00f9 veloce in soli 3 minuti e 45 secondi (la prima rete al 10\u00ba secondo, la seconda al 55\u00ba secondo e la terza 15 secondi prima dello scoccare del quarto minuto). A fine stagione, in 27 gare segna 37 reti ed il Segesta viene promosso in Druga HNL.\nDopo un lungo girovagare di club, nel 2016 Igor si accasa al in terza divisione, e qui, in 4 stagioni, vince sempre il campionato, ma il club non riesce mai ad ottenere la licenza per la categoria superiore. Nella stagione 2018-19, Igor segna 55 reti, cio\u00e8 da solo ha segnato pi\u00f9 di altre 39 squadre della categoria. Nel 2020 viene a mancare Ivan Rubini\u0107, il \"patron\" dei biancoverdi: questo porta al rimidensionamento della societ\u00e0 (che scende nei campionati regionali) ed allo svincolo di Igor, che pu\u00f2 scegliere in quale club accasarsi.\nNell'estate 2020 Igor passa allo , ambiziosa societ\u00e0 di Zagabria che ambisce a salire in Druga HNL (e ci riuscir\u00e0). L'idilio finisce a met\u00e0 gennaio 2021, dopo 19 reti in 15 partite, Igor vuole rinegoziare il contratto ma la dirigenza non ci sta, questo porta il trasferimento di Igor al di Bjelovar, altra squadra interessata al salto di categoria.\nDopo aver perso il play-off promozione (il Mladost viene battuto dallo Jarun), il 14 ottobre 2021 Igor passa allo .\nNazionale.\nIgor viene convocato a 18 anni dalla nazionale Under-18 di calcio della Croazia. L'esordio avviene il 22 maggio 2007 contro la Bosnia Erzegovina ad Ora\u0161je. Con la Under-19 vanta 4 presenze e 3 reti (queste segnate contro Germania e Albania), disputa le qualificazioni al campionato europeo di calcio Under-19 2008."}
{"id": "9220093", "revid": "365417", "url": "https://it.wikipedia.org/wiki?curid=9220093", "title": "Bruce Castle", "text": "Bruce Castle (precedentemente Lordship House ) \u00e8 un maniero del XVI secolo dichiarata monumento classificato di grado I a Lordship Lane, Tottenham a Londra. Prende il nome dalla casata di Bruce che in passato possedeva il terreno su cui \u00e8 costruito. Ritenuto sorgere sul sito di un edificio precedente, di cui si sa poco, l'attuale \u00e8 una delle pi\u00f9 antiche case inglesi in mattoni sopravvissute. Fu rimaneggiata nel XVII, XVIII e XIX secolo.\nLa casa fu la dimora di Sir William Compton, dei Baroni Coleraine e di Sir Rowland Hill, tra gli altri. Dopo essere stata una scuola durante il XIX secolo, quando fu costruita una grande estensione a ovest, fu trasformata in un museo che esplora la storia delle aree che ora costituiscono il London Borough of Haringey e, grazie al suo legame con Sir Rowland Hill, la storia della Royal Mail. L'edificio ospita anche gli archivi del London Borough of Haringey. Dal 1892 il parco \u00e8 diventato pubblico, il pi\u00f9 antico di Tottenham.\nOrigini del nome.\nIl nome \"Bruce Castle\" deriva dalla casata di Bruce, che storicamente possedeva un terzo della corte di Tottenham. Tuttavia, non c'era un castello nella zona, ed \u00e8 improbabile che la famiglia vivesse nelle vicinanze. Dopo la sua ascesa al trono scozzese nel 1306, Roberto I di Scozia perse le sue terre in Inghilterra, comprese le propriet\u00e0 dei Bruce a Tottenham, ponendo fine al legame tra la famiglia Bruce e l'area. L'ex terreno Bruce a Tottenham venne dato a Richard Spigurnell e Thomas Hethe.\nLe tre parti del maniero di Tottenham furono unite all'inizio del XV secolo sotto la famiglia Gedeney e da allora sono rimaste unite. In tutti i primi documenti, l'edificio \u00e8 indicato come \"Lordship House\". Il nome \"Bruce Castle\" sembra essere stato adottato per la prima volta da Henry Hare, II barone Coleraine (1635\u20131708), anche se Daniel Lysons ipotizza, in \"The Environs of London\" (1795), che l'uso del nome risalga alla fine del XIII secolo.\nArchitettura.\nImmediatamente a sud-ovest della casa si erge una torre cilindrica in stile Tudor, generalmente considerata la parte pi\u00f9 antica dell'edificio; tuttavia, Lysons crede che sia stata un'aggiunta successivamente. La torre \u00e8 costruita in mattoni rossi locali ed \u00e8 alta 6,4 metri con pareti di un metro di spessore. Nel 2006, gli scavi hanno rivelato che continua al di sotto dell'attuale livello del suolo. Fu descritta, nel 1829, come sopra un pozzo profondo e utilizzata come caseificio.\nLe fonti non sono concordi sulla data di costruzione iniziale della casa e nessun documento \u00e8 sopravvissuto con notizie sulla sua costruzione. Vi sono alcune testimonianze archeologiche che datano parti dell'edificio al XV secolo; \"History and Antiquities of the Parish of Tottenham\" (1840) di William Robinson suggerisce una data intorno al 1514, sebbene la Royal Commission on Historic Monuments la attribuisca alla fine del XVI secolo. Nikolaus Pevsner ipotizza che la facciata possa aver fatto parte di una casa a corte di cui il resto \u00e8 scomparso.\nLa facciata principale del palazzo, classificata di I grado, \u00e8 stata sostanzialmente rimaneggiata. La casa \u00e8 realizzata in mattoni rossi con conci a bugnato e la facciata principale, terminata da campate simmetriche in tinta, presenta alte finestre a vetri. La casa e la torre staccata sono esempi del primo utilizzo del mattone come materiale da costruzione principale per una casa inglese.\nHenry Hare, II barone Coleraine (1635\u20131708) sovrintese a un sostanziale rimodellamento della casa nel 1684, e gran parte della facciata sud esistente risale a quel periodo. Le campate terminali furono rialzate, e il portico centrale fu ricostruito con conci e lesene in pietra, una sommit\u00e0 balaustrata e una piccola torre con cupola. Una pianta del 1684 mostra il salone al centro della casa, con i locali di servizio a ovest e il salone principale a est. Al primo piano, la sala da pranzo era sopra l'ingresso, la camera da letto principale sopra la cucina e la camera di una signora sopra il portico.\nAll'inizio del XVIII secolo Henry Hare, III barone Coleraine (1694\u20131749) sovrintese a un rimodellamento del nord della casa, che aggiunse una serie di stanze a nord e lo stemma dei Coleraine al frontone della facciata nord. Alla fine del XVIII secolo, sotto la propriet\u00e0 di James Townsend, la stretta facciata est della casa fu trasformata in un fronte d'ingresso conferendole l'aspetto di una tipica casa georgiana. Allo stesso tempo, vennero rimossi i solai a capanna del fronte sud, conferendo al prospetto sud della casa l'aspetto attuale. Un inventario della casa, fatto nel 1789 in preparazione della vendita, elencava un ingresso, un salone, un salotto, una sala da pranzo e una sala per la colazione al piano terra, con una biblioteca e una sala da biliardo al primo piano.\nAll'inizio del XIX secolo, l'ala ovest della casa fu demolita, lasciandola con l'aspetto asimmetrico che conserva oggi. La casa fu trasformata in una scuola e nel 1870 fu costruito un ampliamento di tre piani in stile neogotico a nord-ovest della casa.\nGli scavi del 2006 del Museo di Londra hanno portato alla luce le fondamenta in gesso di un precedente edificio sul sito, di cui non si sa nulla. I registri del tribunale del 1742 si riferiscono alla riparazione di un ponte levatoio, implicando che l'edificio fosse allora dotato di un fossato. Una rivista archeologica del 1911 ha fatto riferimento al \"recente livellamento del fossato\".\nPrimi residenti.\nSi ritiene generalmente che il primo proprietario della casa sia stato Sir William Compton, Groom of the Stool di Enrico VIII e uno dei cortigiani di spicco del periodo, che acquist\u00f2 il maniero di Tottenham nel 1514. Tuttavia, non ci sono prove dell'abitazione di Compton nella casa, e ci sono alcune prove che l'edificio risale a un periodo successivo.\nIl primo riferimento noto all'edificio risale al 1516, quando Enrico VIII vi incontr\u00f2 sua sorella Margaret, regina di Scozia, a \"Maister Compton's House accanto a Tottenham\". I Compton possedettero l'edificio per tutto il XVI secolo, ma sono sopravvissuti pochi documenti della famiglia o dell'edificio.\nAll'inizio del XVII secolo, Richard Sackville, III conte di Dorset e Lady Anne Clifford possedevano la casa. Sackville aveva accumulato debiti elevati attraverso il gioco d'azzardo e le spese stravaganti; la casa (allora ancora chiamata \"The Lordship House\") fu affittata a Thomas Peniston. Si diceva che la moglie di Peniston, Martha, figlia di Sir Thomas Temple, fosse l'amante del conte di Dorset. La casa fu poi venduta al ricco proprietario terriero del Norfolk, Hugh Hare.\nXVII secolo: la famiglia Hare.\nHugh Hare, I barone Coleraine.\nHugh Hare (1606\u20131667) aveva ereditato una grande quantit\u00e0 di denaro dal suo prozio Sir Nicholas Hare, Master of the Rolls. Alla morte del padre, sua madre si era risposata con Henry Montagu, I conte di Manchester, permettendo al giovane Hugh Hare di elevarsi rapidamente a corte e negli ambienti sociali. Spos\u00f2 la figlia di Montagu nel suo primo matrimonio e acquist\u00f2 il maniero di Tottenham, inclusa la Lordship House, nel 1625, e poco dopo fu nobilitato come barone Coleraine.\nPoich\u00e9 era strettamente associato alla corte di Carlo I, le fortune di Hare andarono in declino durante la guerra civile inglese. Il suo Castello di Longford e la sua casa a Totteridge furono sequestrati dalle forze parlamentari e tornarono dopo la Restaurazione in grave stato di abbandono. Le registrazioni di Tottenham del periodo sono ora perse e la propriet\u00e0 e le condizioni della Lordship House durante il Commonwealth of England sono sconosciute. Hugh Hare mor\u00ec nella sua casa di Totteridge nel 1667, soffocato da un osso mentre mangiava tacchino, rideva e beveva, e gli succedette suo figlio Henry Hare, II barone Coleraine.\nHenry Hare, II barone Coleraine.\nHenry Hare (1635\u20131708) si stabil\u00ec presso la Lordship House, ribattezzandola Bruce Castle in onore del legame storico della zona con la Casa di Bruce. Hare era un noto storico e autore della prima storia di Tottenham. Crebbe nella casa della famiglia Hare a Totteridge e non si sa quando si trasfer\u00ec a Tottenham. Al momento della nascita del suo primo figlio, Hugh nel 1668, la famiglia viveva ancora a Totteridge, mentre al momento della morte della sua prima moglie Constantia, nel 1680, la famiglia viveva a Bruce Castle. Secondo Hare, Constantia fu sepolta nella chiesa di All Hallows a Tottenham. Tuttavia, il registro parrocchiale del periodo \u00e8 completo e non fa menzione della sua morte o sepoltura.\nDopo la morte di Constantia, Hare spos\u00f2 Sarah Alston. Si erano fidanzati nel 1661, ma lei aveva invece sposato John Seymour, IV duca di Somerset. Ci sono prove che durante il matrimonio di Sarah con Seymour e quello di Hare con Constantia, fu mantenuta una stretta relazione tra loro.\nLa casa fu sostanzialmente rimaneggiata nel 1684, in seguito al matrimonio di Henry Hare con la vedova Duchessa di Somerset, e gran parte della facciata sud esistente risale a quel periodo. La torre centrale della facciata con belvedere \u00e8 un motivo del Rinascimento inglese tra la fine del XVI e l'inizio del XVII secolo. Hatfield House, vicino a Londra, ha una torre centrale simile del 1611, cos\u00ec come Blickling Hall nel Norfolk, costruita intorno al 1616.\nLa dama spettrale di Bruce Castle.\nSebbene fonti come Pegram ipotizzino che Constantia si fosse suicidata per la continua relazione tra Hare e la duchessa di Somerset, si sa poco della sua vita e delle circostanze della sua morte prematura, e si dice che il suo fantasma infesti il castello.\nIl primo riferimento registrato al fantasma apparve nel 1858, quasi duecento anni dopo la sua morte, nel \"Tottenham &amp; Edmonton Advertiser\".\nLa leggenda \u00e8 stata ormai in gran parte dimenticata e negli ultimi tempi non sono stati segnalati avvistamenti del fantasma.\nResidenti nel XVIII secolo.\nSarah Hare mor\u00ec nel 1692 e fu sepolta nell'Abbazia di Westminster e Hare nel 1708. Gli succedette suo nipote Henry Hare, III barone Coleraine. Henry era un importante antiquario, che risiedette solo brevemente al Bruce Castle tra lunghi tour in Europa.\nLa casa fu nuovamente ristrutturata sotto la propriet\u00e0 del III barone Coleraine. Venne aggiunta un'ulteriore serie di stanze a nord e il frontone venne decorato con un grande stemma dei Coleraine.\nIl matrimonio di Hare non fu consumato e in seguito a una relazione con una donna francese, Rosa du Plessis, questa gli diede la sua unica figlia di nome Henrietta Rosa Peregrina, nata in Francia nel 1745. Hare mor\u00ec nel 1749 lasciando i suoi possedimenti alla bambina di quattro anni Henrietta, ma la sua volont\u00e0 fu respinta a causa della nazionalit\u00e0 francese della bambina. Dopo molti anni di sfide legali, le propriet\u00e0, incluso Bruce Castle, furono concesse a suo marito James Townsend, che aveva sposato all'et\u00e0 di 18 anni.\nJames Townsend era un cittadino di spicco dell'epoca. Era magistrato, membro del Parlamento per West Looe e nel 1772 divenne Lord Mayor di Londra, mentre Henrietta era un'artista di spicco, della quale sopravvivono molte incisioni del XVIII secolo nel Bruce Castle Museum.\nDopo il 1764, sotto la propriet\u00e0 di James Townsend, la casa fu nuovamente ristrutturata. Lo stretto fronte est venne rimodellato in un fronte d'ingresso e gli fu conferito l'aspetto di una tipica casa georgiana, mentre i solai a capanna sul fronte sud vennero rimossi, conferendo alla facciata l'aspetto che ha oggi.\nIl figlio di James e Henrietta Townsend, Henry Hare Townsend, mostr\u00f2 scarso interesse per l'area o per il ruolo tradizionale del Lord of the Manor. Dopo aver affittato la casa a una serie di inquilini, la vendette nel 1792 a Thomas Smith di Gray's Inn come residenza di campagna.\nJohn Eardley Wilmot.\nJohn Eardley Wilmot (c.\u00a01749 - 23 giugno 1815) fu membro del Parlamento per Tiverton (1776-1784) e Coventry (1784-1796), e nel 1783 guid\u00f2 la Commissione parlamentare che investigava sugli eventi che portarono alla rivoluzione americana. Guid\u00f2 anche l'elaborazione delle richieste di risarcimento e la fornitura di alloggi di base per i 60.000\u00a0rifugiati lealisti arrivati in Inghilterra dopo l'indipendenza degli Stati Uniti.\nDopo l'inizio della rivoluzione francese, nel 1789, una seconda ondata di profughi arriv\u00f2 in Inghilterra. Sebbene il governo britannico non offrisse loro soccorsi organizzati, Wilmot, in associazione con William Wilberforce, Edmund Burke e George Nugent-Temple-Grenville, primo marchese di Buckingham, fond\u00f2 il \"Wilmot's Committee\", che raccolse fondi per fornire alloggio, cibo e lavoro ai rifugiati dalla Francia, molti dei quali si stabilirono nell'area di Tottenham.\nNel 1804 Wilmot si ritir\u00f2 dalla vita pubblica e si trasfer\u00ec a Bruce Castle per scrivere le sue memorie sulla rivoluzione americana e il suo ruolo nelle indagini sulle sue cause e conseguenze. Furono pubblicate poco prima della sua morte nel 1815. Dopo la morte di Wilmot, il mercante londinese John Ede acquist\u00f2 la casa e i suoi terreni e demol\u00ec l'ala ovest dell'edificio.\nLa Hill School.\nHill e i suoi fratelli avevano assunto la direzione della scuola del padre a Birmingham nel 1819, che aveva aperto una filiale a Bruce Castle nel 1827, con Rowland Hill come preside. La scuola venne gestita secondo linee radicali ispirate dagli amici di Hill Thomas Paine, Richard Price e Joseph Priestley; tutto l'insegnamento era basato sul principio che il ruolo dell'insegnante \u00e8 quello di instillare il desiderio di imparare, non di impartire lezioni, furono abolite le punizioni corporali e le presunte trasgressioni furono giudicate da un tribunale di alunni, mentre la scuola insegnava un radicale (per il tempo) curriculum comprendente lingue straniere, scienze e ingegneria. Tra gli altri alunni, la scuola fu frequentata dai figli di molti diplomatici con sede a Londra, in particolare delle nuove nazioni indipendenti del Sud America, e dai figli del pioniere dell'informatica Charles Babbage.\nNel 1839 Rowland Hill, che aveva scritto un'influente proposta sulla riforma postale, fu nominato capo del General Post Office (dove introdusse i primi francobolli del mondo), lasciando la scuola nelle mani del fratello minore Arthur Hill.\nDurante il periodo di attivit\u00e0 della Scuola, il carattere dell'area era cambiato in modo irriconoscibile. Storicamente, Tottenham era costituito da quattro villaggi su Ermine Street (in seguito la strada A10), circondati da paludi e terreni agricoli. La costruzione della Northern and Eastern Railway nel 1840, con stazioni a Tottenham Hale e Marsh Lane (in seguito Northumberland Park), rese possibile per la prima volta il pendolarismo da Tottenham verso il centro di Londra (sebbene con un percorso tortuoso di quasi 13 km via Stratford, pi\u00f9 del doppio della distanza del percorso stradale diretto), oltre a fornire collegamenti diretti con il porto di Londra. Nel 1872 la Great Eastern Railway apr\u00ec una linea diretta da Enfield alla stazione di Liverpool Street, inclusa una stazione a Bruce Grove, vicino a Bruce Castle; la ferrovia forniva tariffe agevolate agli operai per consentire ai pendolari poveri di vivere a Tottenham e di recarsi al lavoro nel centro di Londra. Essendo un importante snodo ferroviario, Tottenham divenne un'importante area residenziale e industriale; entro la fine del XIX secolo, le uniche aree non sviluppate rimaste erano i terreni del Bruce Castle e le pianure alluvionali allagate del fiume Lea a Tottenham Marshes e del fiume Moselle a Broadwater Farm.\nNel 1877 Birkbeck Hill si ritir\u00f2 dalla carica di preside, ponendo fine all'associazione della sua famiglia con la scuola. La scuola chiuse nel 1891 e il Tottenham Council acquist\u00f2 la casa e il terreno che fu aperto al pubblico come Bruce Castle Park nel giugno 1892, il primo parco pubblico di Tottenham. La casa fu aperta al pubblico come Bruce Castle Museum nel 1906.\n\"Il Tottenham\" di Heraud.\nIl Bruce Castle era tra gli edifici menzionati nell'epopea spenseriana del 1820 di John Abraham Heraud, \"Tottenham\", una poesia romantica sulla vita di Robert the Bruce:\nOggi.\nBruce Castle \u00e8 ora un museo, che ospita gli archivi del London Borough of Haringey e una mostra permanente sul passato, presente e futuro di Haringey e dei suoi quartieri precedenti, e mostre temporanee sulla storia dell'area. Altre mostre includono una mostra su Rowland Hill e la storia postale, una significativa collezione di prime fotografie, una collezione di documenti storici feudali e registri di corte relativi alla zona, e una delle poche copie disponibili per la lettura pubblica degli \"Spurs Opus\", la storia completa del Tottenham Hotspur. Nel 1949, l'edificio fu classificato di I grado; la torre cilindrica \u00e8 stata classificata separatamente di Grado I e le mura di cinta meridionali e occidentali del XVII secolo del parco sono state elencate di Grado II nel 1974. Nel 1969 il castello divenne sede del museo reggimentale del Middlesex Regiment la cui collezione fu successivamente trasferita al National Army Museum.\nNel luglio 2006 \u00e8 stato organizzato un importante scavo nel parco dal Museum of London Archaeological Archive and Research Centre, come parte delle celebrazioni del centenario dell'apertura del Bruce Castle Museum, a cui hanno preso parte un gran numero di giovani locali. Oltre a grandi quantit\u00e0 di oggetti di uso quotidiano scartati, sono state scoperte le fondamenta in gesso di quella che sembra essere stata una casa precedente sul sito."}
{"id": "9220094", "revid": "86599", "url": "https://it.wikipedia.org/wiki?curid=9220094", "title": "10073 Peterhiscocks", "text": "10073 Peterhiscocks \u00e8 un asteroide della fascia principale. Scoperto nel 1989, presenta un'orbita caratterizzata da un semiasse maggiore pari a e da un'eccentricit\u00e0 di 0,1113363, inclinata di 7,18081\u00b0 rispetto all'eclittica."}
{"id": "9220097", "revid": "478814", "url": "https://it.wikipedia.org/wiki?curid=9220097", "title": "Antalya Challenger IV 2021", "text": "L'Antalya Challenger IV 2021, noto anche come MTA Open, \u00e8 stato un torneo maschile di tennis giocato sulla terra battuta. \u00c8 stata la 4\u00aa edizione dell'Antalya Challenger e faceva parte del circuito Challenger del 2021 di categoria Challenger 50, con un montepremi di \u20ac. Si \u00e8 giocato alla Megasaray Tennis Academy di Kadriye (nel distretto di Serik) presso Adalia, in Turchia, dal 6 al 12 dicembre 2021.\nLa settimana precedente si era svolta la terza edizione del torneo, che era a sua volta un Challenger 50. A inizio stagione stagione si erano tenute la prima e la seconda edizione, che erano invece di categoria Challenger 80.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni:\nIl seguente giocatore \u00e8 entrato in tabellone come \"lucky loser\":\nCampioni.\nSingolare.\n Evgenii Tiurnev ha sconfitto in finale Oleg Prihodko con il punteggio di 3\u20136, 6\u20134, 6\u20134.\nDoppio.\n Hsu Yu-hsiou / Oleksii Krutykh hanno sconfitto in finale Markos Kalovelonis / Sanjar Fayziev con il punteggio di 6\u20131, 7\u20136(7\u20135)."}
{"id": "9220100", "revid": "86599", "url": "https://it.wikipedia.org/wiki?curid=9220100", "title": "90717 Flanders", "text": "90717 Flanders \u00e8 un asteroide della fascia principale. Scoperto nel 1991, presenta un'orbita caratterizzata da un semiasse maggiore pari a e da un'eccentricit\u00e0 di 0,0940846, inclinata di 9,77238\u00b0 rispetto all'eclittica."}
{"id": "9220105", "revid": "110157", "url": "https://it.wikipedia.org/wiki?curid=9220105", "title": "Mortadha Ben Ouanes", "text": ""}
{"id": "9220108", "revid": "2128848", "url": "https://it.wikipedia.org/wiki?curid=9220108", "title": "Javicia Leslie", "text": "Dopo aver ottenuto il suo primo ruolo importante nel film per Lifetime \"Swim at Your Own Risk\" (2016), ha fatto parte del cast della serie drammatica di BET \"The Family Business\" (dal 2018) e della serie della CBS \"God Friended Me\" (2018-2020). Ha anche recitato come protagonista nel film \"Always a Bridesmaid\" (2019). Nel 2021, Leslie ha iniziato a interpretare il ruolo principale nella seconda stagione della serie di supereroi della CW \"Batwoman.\" \nBiografia.\nFormazione.\nLeslie \u00e8 nata in una famiglia di militari il 30 maggio 1987 ad Augsburg, in Germania. La sua famiglia si \u00e8 trasferita nel Maryland, dove \u00e8 cresciuta a Upper Marlboro. Ha frequentato l'Universit\u00e0 di Hampton dove \u00e8 apparsa in produzioni di \"Seven Guitars\", \"For Colored Girls\" e \"Chicago\".\nCarriera.\nDopo la laurea, Leslie si \u00e8 trasferita a Los Angeles per intraprendere la carriera di attrice. \u00c8 apparsa nella serie di BET \"The Family Business\" ed \u00e8 comparsa nel film del 2019 \"Always a Bridesmaid\". In precedenza \u00e8 stata nel cast di \"God Friended Me\" dal 2018 al 2020, dove interpretava la sorella del personaggio di Brandon Micheal Hall. Nel 2020, Leslie \u00e8 stata scelta per il ruolo della protagonista di \"Batwoman\" dopo l'addio della protagonista originale Ruby Rose. Interpreta Ryan Wilder, un personaggio originale creato per lo show, che assume il ruolo di Batwoman nella seconda stagione.\nVita privata.\nLeslie \u00e8 bisessuale. \u00c8 cristiana e pratica il muay thai."}
{"id": "9220111", "revid": "125226085", "url": "https://it.wikipedia.org/wiki?curid=9220111", "title": "Arte dei Legnaioli", "text": "L'Arte dei Legnaioli \u00e8 stata una delle Arti Minori delle corporazioni di arti e mestieri di Firenze.\nStoria.\nIl pi\u00f9 antico registro di matricole pervenutoci dell'Arte risale al 1280. La prima sede di riunione, documentata dal 1301 nel primo statuto dell'Arte, fu il chiostro di Santo Stefano al Ponte in cui si riunivano anche i chiavaioli, i ferraioli, i calzolai e i fornai, ma pochi anni dopo (dal 1306) i spostarono preso la chiesa di Santa Cecilia. Infine ebbero una loro residenza nel chiasso dei Baroncelli, dietro la loggia della Signoria, che venne inglobata poi nel complesso degli Uffizi. \nNel 1534 L'arte dei Lagnaioli entr\u00f2 a far parte dell\"'Universit\u00e0 dei Fabbricanti\" e venne definitivamente soppressa da Pietro Leopoldo di Lorena nel 1770.\nOrganizzazione interna.\nL'arte comprendeva tutti gli artigiani del legno, falegnami, segatori (che trasformavano i tronchi in travi) e trasportatori di legname (dal 1299), oltre ai produttori di svariati tipi di mobilio, quali cassettai, cofanai, stipettai, pittori di cassoni e di mobili, scodellai (produttori di contenitori) e bastai (produttori delle rozze selle di legno per le bestie da soma); inoltre vi erano associati i produttori di botti, barili, tini e caratelli per il vino, e di stai contenere e misurare le granaglie. Erano eslcusi i maestri di legname che producevano capriate, ponteggi e altre strutture architettoniche, associati invece ai Maestri di Pietra e Legname. \nI membri eleggevano quattro consoli, con una certa preminenza dei cofanai di piazza San Giovanni. \nGli statuti imponevano precise regole per la produzione dei mobili, delle porte, degli sportelli di bottega e degli scuretti, ad esempio facendo utilizzare assi dello stesso tipo di legname, per evitare i diversi movimenti della grana che portavano a spaccature.\nMembri illustri.\nUn membro noto letterariamente fu Grasso legnaiolo, protagonista di una novella assieme al celebre architetto Filippo Brunelleschi. \nVari gruppi di legnaioli hanno lasciato traccia nella toponomastica del centro cittadino. Un tratto dell'attuale via Tornabuoni ad esempio era chiamato via Larga de' Legnaioli, e altre vie dei legnaioli si trovavano piazza degli Agli o vicino la chiesa di San Tommaso in Mercato Vecchio. Piazza Mentana era detta piazza delle Travi, perch\u00e9 qui venivano raccolti i tronchi trasportati galleggiando sull'Arno dai boschi nei dintorni di Firenze e fin dal Mugello e dal Casentino.\nPatronati.\nLa corporazione scelse santo Stefano come proprio protettore, anche perch\u00e9 la prima sede di riunione era stata la chiesa di Santo Stefano al Ponte. Inoltre erano devori a Maria Vergine, festeggiando in particolare la festa dell'Annunciazione il 25 marzo, che coincideva col capodanno fiorentino. \nIn Orsanmichele non ebbe una nicchia esterna, ma decor\u00f2 un pilastro interno con l'\"Annunciazione\" di scuola fiorentina (1350-55 circa) a cui aggiunse una predella con la \"Nativit\u00e0\" di Mariotto di Nardo (1402 circa), opere oggi alla Galleria dell'Accademia. Qualche anno dopo, verso il 1403, fece anche affrescare un'\"Annunciazione\" da Niccol\u00f2 Gerini."}
{"id": "9220112", "revid": "132406", "url": "https://it.wikipedia.org/wiki?curid=9220112", "title": "Melio", "text": "Melio \u00e8 sia un nome proprio di persona maschile che un cognome."}
{"id": "9220113", "revid": "962319", "url": "https://it.wikipedia.org/wiki?curid=9220113", "title": "Kew Gardens (Queens)", "text": "Kew Gardens \u00e8 un quartiere del Queens, uno dei cinque distretti di New York. I confini del quartiere sono il Flushing Meadows Park a nord, Kew Gardens Hills a est, Richmond e Briarwood a sud e Forest Hills a ovest.\nKew Gardens \u00e8 parte del Queens Community District 9 e il suo ZIP code \u00e8 11415.\nDemografia.\nSecondo i dati del censimento del 2010 la popolazione di Kew Gardens era di abitanti, in diminuzione del 2,6% rispetto ai del 2000. La composizione etnica del quartiere era: 49,3% () bianchi americani, 15,6% () asioamericani, 6,5% () afroamericani, 0,2% (37) nativi americani, 0,0% (11) nativi delle isole del Pacifico, 1,1% (257) altre etnie e 3,0% (701) multietinici. Gli ispanici e latinos di qualsiasi etnia erano il 24,3% ().\nTrasporti.\nIl quartiere \u00e8 servito dalla metropolitana di New York attraverso le stazioni di Kew Gardens-Union Turnpike della linea IND Queens Boulevard, dove fermano i treni delle linee E e F, e quella di 121st Street della linea BMT Jamaica, dove fermano i treni delle linee J e Z."}
{"id": "9220114", "revid": "86599", "url": "https://it.wikipedia.org/wiki?curid=9220114", "title": "22416 Tanimotoyoshi", "text": "22416 Tanimotoyoshi \u00e8 un asteroide della fascia principale. Scoperto nel 1995, presenta un'orbita caratterizzata da un semiasse maggiore pari a e da un'eccentricit\u00e0 di 0,2998904, inclinata di 5,60074\u00b0 rispetto all'eclittica."}
{"id": "9220115", "revid": "110157", "url": "https://it.wikipedia.org/wiki?curid=9220115", "title": "Almondvale Stadium", "text": "L'Almondvale Stadium \u00e8 uno stadio di calcio situato a Livingston, in Scozia. Il vi gioca le partite casalinghe dal 1995, dopo aver giocato per 20 anni nel Meadowbank Stadium."}
{"id": "9220116", "revid": "199745", "url": "https://it.wikipedia.org/wiki?curid=9220116", "title": "Podospermum laciniatum", "text": ""}
{"id": "9220118", "revid": "736476", "url": "https://it.wikipedia.org/wiki?curid=9220118", "title": "Born Innocent (Alcatrazz)", "text": "Born Innocent \u00e8 il quarto album in studio della band Alcatrazz pubblicato nel 2020 per l'etichetta discografica Silver Lining Music.\nSi tratta del primo album in studio pubblicato dalla band da Dangerous Games nel 1986, che segna il divario pi\u00f9 lungo tra due album in studio nella discografia degli Alcatrazz. Diversi mesi dopo l'uscita dell'album, \u00e8 stato annunciato che Graham Bonnet e gli altri membri della band si sarebbero separati, entrambi continuando a registrare separatamente come Alcatrazz."}
{"id": "9220119", "revid": "69794", "url": "https://it.wikipedia.org/wiki?curid=9220119", "title": "Stanislao Caboni", "text": "Biografia.\nFu Deputato del Regno di Sardegna per due legislature, e Deputato del Regno d'Italia nell'VIII legislatura."}
{"id": "9220120", "revid": "736476", "url": "https://it.wikipedia.org/wiki?curid=9220120", "title": "Stedum", "text": "Stedum (in Gronings: \"Steem\") \u00e8 un villaggio (\"dorp\") di circa 900-1.000 abitanti del nord-est dei Paesi Bassi, facente parte della provincia di Groninga (\"Groningen\") e situato nella regione di Hoogeland. Dal punto di vista amministrativo, si tratta di un ex-comune, dal 1991 accorpato alla municipalit\u00e0 di Loppersum, comune a sua volta inglobato nel 2021 nella nuova municipalit\u00e0 di Eemsdelta.\nGeografia fisica.\nStedum si trova a nord/nord-est di Groninga e a pochi chilometri ad ovest della localit\u00e0 costiera di Delfzijl (che si affaccia sul Mare del Nord), tra le localit\u00e0 di Bedum e Loppersum (rispettivamente a nord della prima e a sud della seconda).\nIl villaggio occupa una superficie di 14,37 km\u00b2, di cui 0,07 km\u00b2 sono costituiti da acqua.\nOrigini del nome.\nIl toponimo \"Stedum\", attestato per la prima volta in questa forma nel 1257 e anticamente come \"Stedion\" (X-XI secolo), \"Stedon\" (XI secolo), \"Stedem\" (1245) e \"Steum\" (1475), significa letteralmente \"insediamento presso una fattoria\".\nStoria.\nDalle origini ai giorni nostri.\nIn origine, furono signori di Stedum i componenti della famiglia Van Nittersum. Tra il XIII e il XIV secolo, erano menzionati quali signori di Stedum Eppo Eelwarduszoon van de Were, Ailvart Ripperda e Ailvart Ripperda.\nIn seguito, a partire dal 1471, divennero signori di Stedum i componenti della famiglia Clant, che rimase a capo della signoria fino alla fine del XVIII secolo.\nNel periodo in cui i Clant furono signori di Stedum, vennero costruiti almeno tre castelli all'interno della tenuta di Nittersum, tutti andati distrutti. Il primo di questi castelli di cui si abbia conoscenza (anche se forse esisteva gi\u00e0 un predecessore) fu il castello di Eppo Nittersum, andato distrutto nel 1579; in seguito venne costruito il castello di Eilco Clant, realizzato nel 1594 e abbattuto nel 1669, anno in cui inizi\u00f2 la costruzione, durata due anni, del castello di Johan Clant, a sua volta abbattuto nel 1819.\nNon vi sono notizie certe sul fatto che i signori di Stedum risiedessero in questi castelli.\nSimboli.\nLo stemma di Stedum \u00e8 una combinazione dello stemma della giurisdizione di Stedum e di quello della famiglia Van Nittersum.\nMonumenti e luoghi d'interesse.\nStedum vanta 16 edifici classificati come \"rijksmonument\".\nArchitetture religiose.\nChiesa di San Bartolomeo.\nPrincipale edificio religioso di Stedum \u00e8 la chiesa di San Bartolomeo (\"Bartholomeuskerk\"), situata a nr. 1 della Hoofdstraat e che presenta due campanili risalenti al XIII secolo e un coro risalente al XV secolo.\nArchitetture civili.\nDe Heemen.\nAltro edificio storico di Stedum \u00e8 \"De Heemen\", una fattoria nella Bedumerweg risalente al 1826.\nNiehof.\nAltra antica fattoria di Stedum \u00e8 la \"Niehof\", situata lungo la Lopsterweg e risalente al 1875.\nSociet\u00e0.\nEvoluzione demografica.\nAl censimento del 2021, Stedum contava una popolazione pari a 950 abitanti. \nLa popolazione al di sotto dei 16 anni era pari a 159 unit\u00e0, mentre la popolazione dai 65 anni in su era pari a 195 unit\u00e0.\nLa localit\u00e0 ha conosciuto un progressivo decremento demografico a partire dal 2016, quando contava 1025 abitanti (unica eccezione l'incremento che si \u00e8 registrato tra il 2018 e il 2019, quando il villaggio \u00e8 passato da 974 a 984 abitanti)."}
{"id": "9220123", "revid": "1442080", "url": "https://it.wikipedia.org/wiki?curid=9220123", "title": "Sar\u00e0 perch\u00e9 ti amo (chissenefrega!!)", "text": "Sar\u00e0 perch\u00e9 ti amo (chissenefrega!!) \u00e8 un singolo dei Ricchi e Poveri del 2004 realizzato con Loredana Bert\u00e9; si tratta della cover del loro successo del 1981 \"Sar\u00e0 perch\u00e9 ti amo\". \nDescrizione.\nNel 2004 i Ricchi e Poveri partecipano alla prima edizione del reality show di Rai 2 Music Farm, durante il quale hanno una collaborazione con Loredana Bert\u00e8, proponendo una nuova versione di \"Sar\u00e0 perch\u00e9 ti amo\"; successivamente questa nuova rivisitazione viene inserita nella \"Music Farm Compilation\", uscita in edicola e nei negozi di dischi al termine della trasmissione. Contemporaneamente, il pezzo viene remixato da Mario Fargetta, pubblicato su formato singolo con il titolo \"Sar\u00e0 perch\u00e9 ti amo (chissenefrega!!)\" dalla Nar e distribuito dalla Edel, tornando in classifica dopo pi\u00f9 di vent'anni dalla sua prima incisione (il 29 luglio entra nella Top 20 alla 15\u00aa posizione).\nDettagli pubblicazione.\nPubblicazione &amp; Copyright: 2004 - Nar International s.r.l. su licenza Rai \u2013 RaiTrade.\nDistribuzione: Edel Music."}
{"id": "9220146", "revid": "124510230", "url": "https://it.wikipedia.org/wiki?curid=9220146", "title": "Francesco Righetti", "text": " \n\u00c8 l'architetto del Palazzo Legislativo di Salta e dei campanili della Chiesa di San Francisco e della Chiesa di La Vi\u00f1a, che sono tra i campanili pi\u00f9 alti dell'Argentina e che furono progettati dal tedesco Jos\u00e9 Enrique Rauch e la loro costruzione diretta da Righetti. Partecip\u00f2 anche all'ultima ristrutturazione della Cattedrale di Salta e alla progettazione della Plaza G\u00fcemes.\nHa completato i suoi studi primari e secondari in Svizzera e i suoi studi universitari nel suo paese natale, in Italia e in Austria. I suoi primi lavori furono nella Svizzera meridionale e nell'Italia settentrionale. Nel 1876, mentre lavorava a Genova, fu assunto per lavorare in Argentina. Nello stesso anno fond\u00f2 a Salta l'impresa di costruzioni Francisco Righetti y C\u00eda. Mor\u00ec a Rosario, nella provincia di Santa Fe, nel 1917.\nVita personale.\nRighetti era sposato con Josefa Ferrini e aveva una figlia di nome Albertina."}
{"id": "9220151", "revid": "797136", "url": "https://it.wikipedia.org/wiki?curid=9220151", "title": "Edwin Sydney Vanspaul", "text": ""}
{"id": "9220152", "revid": "69794", "url": "https://it.wikipedia.org/wiki?curid=9220152", "title": "Jean-Basile Folliet", "text": "Biografia.\nFu Deputato del Regno di Sardegna nella I legislatura, eletto nel Collegio di Evian. Fu inoltre Sindaco di Evian."}
{"id": "9220154", "revid": "69794", "url": "https://it.wikipedia.org/wiki?curid=9220154", "title": "Basilio Folliet", "text": ""}
{"id": "9220166", "revid": "1442080", "url": "https://it.wikipedia.org/wiki?curid=9220166", "title": "Abramo Canka", "text": "Biografia.\n\u00c8 nato a Genova da padre senegalese e madre albanese.\nCarriera.\nCresciuto nel settore giovanile della Stella Azzurra Roma, nel 2018 passa in prestito ai Roseto Sharks, con cui a soli 16 anni debutta in Serie A2.\nIl 27 giugno 2020 firma un quadriennale con la , venendo contestualmente ceduto in prestito al ; il 3 dicembre 2021 fa ritorno al club russo."}
{"id": "9220167", "revid": "47767", "url": "https://it.wikipedia.org/wiki?curid=9220167", "title": "Chiesa della Madonna del Buon Consiglio (Bedollo)", "text": "La chiesa della Madonna del Buon Consiglio \u00e8 la chiesa parrocchiale di Brusago, frazione del comune trentino di Bedollo. Fa parte della zona pastorale della Valsugana e di Primiero dell'arcidiocesi di Trento.\nStoria.\nDai pochi documenti disponibili, si evince che un primo luogo di culto a Brusago, gi\u00e0 dedicato alla Madonna del Buon Consiglio, venne costruito nel 1766, con il sostegno della famiglia Tonolli di Bedollo. Nel 1854 sono documentati lavori di rinnovo della facciata, di restauro del campanile e di riparazione del pavimento, e nel 1863 vennero acquistate le prime due campane, grazie anche ad una donazione di 300 fiorini elargita alla frazione dagli imperatori Ferdinando e Maria Anna, benedette l'anno seguente e battezzate \"Maria\" e \"Irene\"; nel 1878 \u00e8 documentata una consacrazione della chiesa.\nNel 1906-07 la chiesa, non pi\u00f9 sufficiente per accogliere tutta la popolazione, venne ampliata su progetto di Giovanni Moser da Faida, allungando la navata, inserendo due cappelle laterali e ingrandendo la sagrestia. L'edificio, come il resto del paese, sub\u00ec gravi danni a causa di un bombardamento il 3 gennaio 1945; negli anni cinquanta, resisi evidenti vari problemi strutturali, la comunit\u00e0 decise di riedificare la chiesa; il vecchio edificio venne cos\u00ec abbattuto nel 1953, e al suo posto sorse, tra il 1954 e il 1954, quello odierno, progettato da Ezio Miorelli di Trento e affrescato nel 1958 da Marco Bertoldi. Nel 1968 \u00e8 stato realizzato l'adeguamento liturgico, inserendo un tavolo in legno come altare verso il popolo e spostando il fonte battesimale metallico presso l'arco santo.\nDescrizione.\nEsterno.\nLa chiesa \u00e8 dotata di facciata a capanna, con spioventi ripidi, aperta da un portale architravato in porfido riparato da un tettuccio; la facciata \u00e8 dominata da un grande dipinto a tempera incassato raffigurante Cristo risorto, opera di Marco Bertoldi. Tutto il perimetro \u00e8 percorso da uno zoccolo in porfido a vista; ai lati della facciata, in posizione arretrata, sporgono i due corpi delle navate laterali. Sono presenti quattro finestre in facciata (alla base del dipinto), tre finestre su ogni lato della navata centrale, e sette finestre per ogni navata laterale (sei sul fianco e una sul fronte).\nIl campanile sorge sul fianco sinistro della chiesa, dietro alla navata laterale; alto e coperto da una cuspide piramidale in scandole di legno, \u00e8 dotato di orologio appena al di sotto della cella campanaria; questa \u00e8 forata su ogni lato da nove aperture centinate, disposte in tre file sovrapposte.\nInterno.\nL'interno della chiesa \u00e8 a pianta rettangolare, con asse maggiore longitudinale, pavimentato in porfido; \u00e8 presente una navata centrale, larga e coperta da un soffitto in legno a carena di nave, affiancata da due navate laterali pi\u00f9 strette e corte con soffitto piano; il presbiterio rettangolare \u00e8 sopraelevato di tre gradini, chiuso da un'abside poligonale e coperto anch'esso da un soffitto piano. \nLe pareti di fondo dell'abside e delle navate laterali sono decorate da dipinti a tempera, sempre opera del Bertoldi."}
{"id": "9220171", "revid": "219355", "url": "https://it.wikipedia.org/wiki?curid=9220171", "title": "Chiesa della Madonna del Buon Consiglio", "text": ""}
{"id": "9220173", "revid": "36426", "url": "https://it.wikipedia.org/wiki?curid=9220173", "title": "Torre de' Girolami", "text": ""}
{"id": "9220176", "revid": "69794", "url": "https://it.wikipedia.org/wiki?curid=9220176", "title": "Nicol\u00f2 Maggioncalda", "text": "Biografia.\nFu Deputato del Regno di Sardegna nella I legislatura, eletto nel Collegio di Recco."}
{"id": "9220179", "revid": "124727385", "url": "https://it.wikipedia.org/wiki?curid=9220179", "title": "Livio Fausto Sossass", "text": "Formazione.\nLivio Fausto Sossass, figlio di Giuseppe e di Oliva Tovazzi, nacque a Sacco di Rovereto il 29 gennaio 1915. Pochi mesi dopo, a seguito dello scoppio della Prima guerra mondiale, \u00e8 costretto a rifugiarsi con la famiglia e altri profughi prima a Bad Mitterndorf, in Austria, e successivamente a \u010cesk\u00e9 Bud\u011bjovice, in Boemia. Tornato a Rovereto nel novembre del 1918, fin da fanciullo si appassiona alla pittura, partecipando alla sua prima mostra con un acquarello a 12 anni, nel 1927. Dopo essere stato allievo di Stefano Zuech - autore dei rilievi della Campana dei Caduti a Rovereto -, scultore che tanto influ\u00ec sugli esordi scultorei di Sossass nel corso degli anni Trenta, frequenta le lezioni dello scultore Egidio Girelli presso l\u2019Accademia Cignaroli di Verona, affiancando l'attivit\u00e0 artistica a quella di odontoiatra.\nAttivit\u00e0 scultorea.\nSossass inizia ad affermarsi come scultore verso la fine degli anni Trenta, partecipando a varie esposizioni sia collettive (Trento, 1939 e 1940, Rovereto, 1941) che personali (Rovereto, Galleria Cortina, 1943), eseguendo altres\u00ec alcune commissioni pubbliche, come il busto della medaglia d'oro al valor militare Tullio Baroni per la comunit\u00e0 di Sacco di Rovereto, opera oggi al Museo storico italiano della guerra. Nel marzo del 1943 un anonimo redattore del quotidiano \"Il Gazzettino\", a seguito di una visita nello studio roveretano di Sossass, dedica un ampio approfondimento alla sua produzione artistica\". \nL'attivit\u00e0 scultorea prosegue nel secondo dopoguerra, anche tramite diverse commissioni pubbliche, su tutte il Leone di S. Marco (1950), posto sulla facciata della Chiesa arcipretale di San Marco a Rovereto.\nAltre opere presenti nella Citt\u00e0 della Quercia sono il busto del musicista Riccardo Zandonai (1952) realizzato per le scuole elementari di Borgo Sacco (ora presso l'attigua sala Acli), quello di Girolamo Tartarotti (1956) gi\u00e0 presso la Biblioteca civica Girolamo Tartarotti e ora presso il Museo civico di Rovereto, un secondo busto di Zandonai (1958) per la sede della banda cittadina roveretana - opere tutte caratterizzate da una certa inquietudine della materia e del modellato che infonde ai soggetti una dimensione emotiva ed intimistica -, un bassorilievo con \"San Giorgio e il Drago\" (1959) per la sede roveretana degli Scout CNGEI, un busto di don Antonio Rossaro (1962) per le scuole elementari del quartiere di S. Giorgio, poi ricollocato presso la Campana dei Caduti, un medaglione in bronzo dedicato a mons. Virgilio Parteli (1972) presso l'Oratorio Rosmini di Rovereto, il bassorilievo per il Monumento agli ex internati (1973), in piazzale Orsi, di fronte alla stazione ferroviaria, un ritratto del poeta Alvaro Mucci (1977) e uno del senatore Giovanni Spagnolli (1998).\nAltre opere pubbliche realizzate nel territorio lagarino sono un busto del benefattore Arminio de' Valentini (primi anni Sessanta) presso il Municipio di Calliano, un ritratto a bassorilievo di p. Antonio Bresciani (1962) murato sulla facciata della casa natia del gesuita ad Ala e un busto del pittore Luigi Vicentini, realizzato nei primi anni Sessanta per l'omonima scuola elementare di Nomi.\nAttivit\u00e0 pittorica e caricaturale.\nAttorno alla met\u00e0 degli anni Sessanta all\u2019opera scultorea Livio Fausto Sossass affianca la sperimentazione pittorica, incentrata su toni emozionali ed atmosfere melanconiche sulle quali gioca un ruolo fondamentale il colore verde, timbro cromatico peculiare della sensibilit\u00e0 dell'artista per tutta la sua produzione pittorica. La sua ricerca si sviluppa soprattutto in mostre sul territorio trentino, sia personali che collettive, come la \"Rassegna Segantini\" (\"Premio Transforio\") ad Arco, nella quale ottiene il III Premio nell'edizione 1970 e una segnalazione speciale nell'edizione 1971, oppure la rassegna dei \"Tavolettisti\" a Rovereto, ove nel 1971 consegue la medaglia d'argento. A cavallo tra gli anni Sessanta e gli anni Settanta Sossass si afferma anche fuori regione, come testimonia la partecipazione ad alcune rassegne nella capitale (\"Italia Arte\",1968, ove ottiene il terzo riconoscimento; \"II Biennale Romana\", 1969, nella quale riceve la medaglia d'argento; \"Mostra nazionale dei tavolettisti\", 1969, nel corso della quale una sua opera viene segnalata; \"Premio Citt\u00e0 del Sole\", 1969, quest'ultima presso il Palazzo delle Esposizioni). \nNel 1973 Sossass diviene membro dell\u2019Accademia tiberina di Roma, mentre l'anno successivo riceve dal Presidente della Repubblica Giovanni Leone l'onorificenza di cavaliere ufficiale per meriti artistici.\nDal 1977 partecipa attivamente alla nascita e ai successivi eventi espositivi promossi dal GRAF (Gruppo Roveretano Arti Figurative), dedicandosi fino agli anni Novanta anche ad alcune mostre personali e collettive sul territorio lagarino.\nParticolarmente feconda anche l'attivit\u00e0 d\u2019illustratore e caricaturista, che prende forma sia in pubblicazioni di storia e anedottica locale, come \"Roveredo de na volta\" di Talieno Manfrini (1974), sia soprattutto sulle pagine del giornale satirico roveretano \"La Rava\", anche se macchiettistiche figure della Citt\u00e0 della Quercia sono presenti anche in molte delle sue opere pittoriche.\nAlcuni dipinti di Livio Fausto Sossass sono oggi conservati presso alcune istituzioni cittadine, come il Museo civico di Rovereto, il Museo storico italiano della guerra e le collezioni della Cassa di Risparmio di Trento e Rovereto."}
{"id": "9220181", "revid": "36426", "url": "https://it.wikipedia.org/wiki?curid=9220181", "title": "Amoriana", "text": ""}
{"id": "9220182", "revid": "1543377", "url": "https://it.wikipedia.org/wiki?curid=9220182", "title": "Custom House (Londra)", "text": "La Custom House, sulla sponda nord del Tamigi nella City di Londra, \u00e8 un edificio che in passato era utilizzato per la riscossione dei dazi doganali. Una dogana era presente nell'area sin dal XIV secolo e l'edificio sul sito attuale \u00e8 stato pi\u00f9 volte ricostruito. Oggi \u00e8 utilizzato dall'Agenzia delle entrate e delle dogane di Sua Maest\u00e0. L'indirizzo \u00e8 20 Lower Thames Street, EC3. La Custom House \u00e8 confinante con il lungo Tamigi di Sugar Quay a est e Old Billingsgate Market a ovest.\nStoria.\nFino al 1814, la Custom House si trovava a Sugar Quay, nella parrocchia di All Hallows Barking, immediatamente a est dell'attuale sito.\nIl sito \u00e8 stato a lungo conosciuto come \"Wool Quay\" e, dal periodo medievale, era necessaria una dogana per riscuotere il dazio da pagare sulla lana esportata. Tale edificio risultava gi\u00e0 esistente nel 1377. La banchina e gli edifici su di essa erano di propriet\u00e0 privata. Intorno al 1380, un certo John Churchman costru\u00ec una dogana per riscuotere le quote per la City di Londra, e nel 1382 la Corona giunse a un accordo per utilizzare le sue strutture.\nLa dogana di Churchman rimase in uso fino al 1559 e la propriet\u00e0 pass\u00f2 attraverso varie mani. In sua sostituzione fu eretto un nuovo edificio sotto la direzione di William Paulet, marchese di Winchester, Lord High Treasurer. Una stampa del 1663 lo mostra come un edificio a tre piani, con torri scala ottagonali. Questa struttura fu distrutta nel Grande incendio del 1666.\nLa ricostruzione post-incendio venne realizzata su scala piuttosto pi\u00f9 ampia, su progetto di Christopher Wren. La stima originale era di \u00a3 6.000, ma il costo finale raggiunse pi\u00f9 di \u00a3 10.000. La nuova costruzione ebbe vita breve: nel gennaio 1715 un incendio, divampato in una casa vicina, la danneggi\u00f2 irreparabilmente, e venne costruita una nuova e pi\u00f9 ampia struttura su progetto di Thomas Ripley, \"Maestro Carpentiere\" del consiglio di Dogana. Ci\u00f2 rese necessaria l'acquisizione di un terreno a nord, di fronte a Thames Street, e ad est. Il corpo principale del nuovo edificio, tuttavia, aveva la stessa pianta di quello di Wren e potrebbe aver riutilizzato le fondamenta, ma era di tre piani anzich\u00e9 di due.\nEdificio attuale.\nCon lo sviluppo dei commerci, l'apertura delle darsene, e l'aumento dei dazi durante le guerre napoleoniche, all'inizio dell'Ottocento, si resero necessari locali pi\u00f9 ampi. Per soddisfare questa esigenza, nell'ottobre 1813, fu iniziato un nuovo edificio su progetto di David Laing, su un sito immediatamente a ovest dell'edificio di Ripley, dove un tempo erano state Bear Quay, Crown Quay, Dice Quay e Horner's Quay. Laing aveva ricoperto la carica di geometra per HM Customs dal 1810. Il 12 febbraio 1814 il vecchio edificio fu distrutto da un incendio, provocando l'esplosione di polvere da sparo e alcolici. Di conseguenza, i documenti vennero recuperati fino a Hackney Marshes.\nIl prospetto settentrionale del nuovo edificio di Laing era semplice, ma quello meridionale verso il fiume aveva ali con colonnati ionici e una sezione centrale sporgente. Il piano attico di quest'ultimo era decorato con figure in terracotta in bassorilievo di John Charles Felix Rossi e J.G. Bubb rappresentanti le arti e le scienze, il commercio e l'industria, e gli abitanti di vari paesi del mondo. Un quadrante dell'orologio, di circa 3 metri di diametro, era sostenuto da figure colossali che simboleggiavano l'Industria e l'Abbondanza, e le armi reali da figure dell'Oceano e del Commercio. L'edificio cost\u00f2 \u00a3 255.000.\nCome originariamente costruito, l'interno conteneva magazzini, cantine, circa 170 uffici e una \"sala lunga\", di 57 per 20 metri. Al piano terra si trovava il \"Magazzino della Regina\", con soffitto a volte a crociera. Le cantine al piano interrato erano ignifughe e utilizzate per conservare vino e liquori sequestrati dalla dogana.\nCollasso parziale.\nNel 1825 le palafitte in legno che servivano da fondamenta per la dogana cedettero, provocando un parziale crollo dell'edificio.\nIndagando, divenne presto chiaro che gli imprenditori edili Miles e Peto avevano grossolanamente sottovalutato il costo del lavoro e avevano iniziato a tagliare. Le fondamenta erano del tutto inadeguate, anche se il terreno era noto per essere instabile. Mile e Peto avevano usato nelle fondamenta pali di faggio piuttosto che la quercia che era stata specificata per contrastare l'alternanza di umido e secco, e dove i progetti originali prevedevano nove pali sotto i dodici piloni che sostenevano la Sala Lunga, ne avevano messi solo quattro sotto alcuni e tre sotto altri, con solo due pile sotto due dei moli. I pali erano anche troppo stretti e cos\u00ec storti che era impossibile sistemarli correttamente.\nRicostruzione.\nLa sezione centrale venne ricostruita su nuove fondamenta, su un nuovo progetto con colonne ioniche di Robert Smirke, al costo di \u00a3 180.000. Gli elementi scultorei erano di William Grinsell Nicholl e costarono \u00a3 80.\nDanni della seconda guerra mondiale.\nDurante la Battaglia d'Inghilterra, l'ala est dell'edificio fu distrutta. All'inizio degli anni 1960 l'ala venne ricostruita in stile contemporaneo dietro una facciata storica ricreata.\nProposta di vendita.\nDal 2020 l'edificio era ancora utilizzato dall'Agenzia delle entrate e delle dogane di Sua Maest\u00e0; tuttavia, il governo aveva annunciato la sua proposta di chiusura e vendita nel 2018. Nel 2020 sono state pubblicate le proposte per la trasformazione dell'edificio in albergo."}
{"id": "9220183", "revid": "465169", "url": "https://it.wikipedia.org/wiki?curid=9220183", "title": "Benidorm Fest 2022", "text": "La prima edizione del Benidorm Fest si \u00e8 svolta dal 26 al 29 gennaio 2022 presso il Palau Municipal d'Esports l'Illa di Benidorm e ha selezionato il rappresentante della Spagna all'Eurovision Song Contest 2022 a Torino.\nLa vincitrice \u00e8 stata Chanel con \"SloMo\".\nOrganizzazione.\nL'emittente spagnola Radiotelevisi\u00f3n Espa\u00f1ola (RTVE) ha confermato la partecipazione della Spagna all'Eurovision Song Contest 2022 annunciando inoltre l'organizzazione, dopo due anni di pausa, di una nuova finale nazionale per selezionare il proprio rappresentante.\nIl 22 luglio 2021 \u00e8 stata annunciata la citt\u00e0 di Benidorm, in collaborazione con la Generalitat Valenciana, come sede della nuova selezione nazionale denominata Benidorm Fest. Il concorso, creato ispirandosi al Festival de la Canci\u00f3n de Benidorm che ha avuto luogo in 39 occasioni fra il 1959 e il 2006, si articoler\u00e0 in due semifinali e una finale, in cui quattordici candidati, divenuti poi trecidici, eseguiranno dal vivo i loro brani.\nIl 29 settembre 2021 l'emittente ha dato la possibilit\u00e0 agli aspiranti partecipanti di inviare i propri brani entro il 29 ottobre dello stesso anno, scadenza poi estesa fino al successivo 10 novembre.\nIl pubblico (composto dal televoto pi\u00f9 una giuria demoscopica composta da un campione della popolazione spagnola di 350 individui selezionato con criteri statistici) e una giuria internazionale hanno votato le loro canzoni preferite, con il risultato finale determinato dalla combinazione delle varie votazioni.\nGiuria.\nLa giuria \u00e8 composta da:\nPartecipanti.\nRTVE ha selezionato i 14 partecipanti fra le 886 proposte ricevute, annunciati il 10 dicembre 2021. Tutti i brani sono stati resi disponibili entro il successivo 21 dicembre.\nIl 23 gennaio 2022 Luna Ki ha annunciato, attraverso il suo account Twitter, il ritiro dalla competizione citando problemi sull'utilizzo dell'Auto-Tune nella sua esibizione dal vivo, in conflitto con il regolamento del concorso europeo.\nSemifinali.\nPrima semifinale.\nLa prima semifinale si \u00e8 tenuta il 26 gennaio 2022 presso il Palau Municipal d'Esports l'Illa di Benidorm. L'ordine di uscita \u00e8 stato reso noto il 13 gennaio 2022; in seguito al ritiro di Luna Ki, che si sarebbe dovuta esibire per prima, tutti i partecipanti sono saliti di una posizione rispetto alla scaletta originale.\nSalvador Sobral, vincitore dell'Eurovision Song Contest 2017, e i Marlon si sono esibiti come ospiti speciali della serata, rispettivamente con i brani \"Fui ver meu amor\" e \"De perreo\".\nAd accedere alla finale sono stati i Varry Brava, Blanca Paloma, le Tanxugueiras e Chanel.\nSeconda semifinale.\nLa seconda semifinale si \u00e8 tenuta il 27 gennaio 2022 presso il Palau Municipal d'Esports l'Illa di Benidorm. L'ordine di uscita \u00e8 stato reso noto il 13 gennaio 2022; dopo essere risultato positivo al virus COVID-19, Gonzalo Hermida ha preso parte al concorso con il videoclip ufficiale del brano \"Qui\u00e9n lo dir\u00eda\".\nRuth Lorenzo, rappresentante della Spagna all'Eurovision Song Contest 2014, e i Ni\u00f1a Polaca si sono esibiti come ospiti speciali della serata, rispettivamente con i brani \"Bailar pegados\" e \"Nora\".\nAd accedere alla finale sono stati Xeinn, Gonzalo Hermida, Rigoberta Bandini e Rayden.\nFinale.\nLa finale si \u00e8 tenuta il 29 gennaio 2022 presso il Palau Municipal d'Esports l'Illa di Benidorm. L'ordine di uscita \u00e8 stato reso noto il 28 gennaio 2022; come accaduto in occasione della semifinale, dopo essere risultato positivo al virus COVID-19, Gonzalo Hermida ha preso parte al concorso con il videoclip ufficiale del brano \"Qui\u00e9n lo dir\u00eda\".\nPastora Soler, rappresentante della Spagna all'Eurovision Song Contest 2012, ha aperto l'evento cantando il suo brano eurovisivo \"Qu\u00e9date conmigo\" e si \u00e8 esibita nuovamente con il nuovo singolo \"Qu\u00e9 hablen de m\u00ed\" durante il conteggio dei voti. Nia Correia e Nyno Vargas, gli altri due ospiti della serata, hanno presentato il loro duetto \"Me muero de risa\".\nChanel \u00e8 risultata la vincitrice del festival dopo avere ottenuto il punteggio pi\u00f9 alto dalla giuria di esperti, nonch\u00e9 il secondo pi\u00f9 alto dalla giuria demoscopica e il terzo dal televoto. Rigoberta Bandini ha conquistato la medaglia d'argento arrivando seconda nel voto della giuria e nel televoto e terza nel voto della demoscopica. Le Tanxugueiras sono state le vincitrici di entrambe le votazioni del pubblico, ma la loro terzultima posizione nel voto della giuria di esperti le ha costrette a fermarsi al terzo posto nella graduatoria finale."}
{"id": "9220184", "revid": "324090", "url": "https://it.wikipedia.org/wiki?curid=9220184", "title": "Amazonia (Stati Uniti d'America)", "text": ""}
{"id": "9220185", "revid": "69794", "url": "https://it.wikipedia.org/wiki?curid=9220185", "title": "Bartolomeo Muzzone", "text": "Biografia.\nEcclesiastico, fu Deputato del Regno di Sardegna nella I legislatura, eletto nel Collegio di Racconigi."}
{"id": "9220207", "revid": "478814", "url": "https://it.wikipedia.org/wiki?curid=9220207", "title": "ATP Cup 2022", "text": "L'ATP Cup 2022 \u00e8 stato un torneo di tennis a squadre maschili disputato a Sydney, giunto alla terza edizione. A causa delle restrizioni del governo australiano tutti gli incontri si sono disputati alla Ken Rosewall Arena e alla Qudos Bank Arena.\nIn finale il Canada ha sconfitto la Spagna per 2-0, vincendo cos\u00ec il suo primo titolo.\nPartecipanti.\nSi sfideranno le 16 migliori nazioni in base al ranking del miglior tennista di ogni nazionale, che avranno l\u2019occasione di confrontarsi schierando un massimo di cinque tra i migliori tennisti in classifica per squadra. La Svizzera non parteciper\u00e0 a causa del ritiro di Roger Federer dall'evento e la Francia in seguito al forfait di Ga\u00ebl Monfils. La nazionale spagnola invece, dopo il ritiro di Rafael Nadal potr\u00e0 lo stesso partecipare al torneo, grazie alla diciannovesima posizione di Roberto Bautista Agut. L'Australia, in qualit\u00e0 di paese ospitante, ha ottenuto una wild card.\nDopo la scadenza delle iscrizioni con le convocazioni gi\u00e0 avvenute, sono successi numerosi eventi per\u00f2 che hanno portato ulteriori modifiche; Dominic Thiem e Dennis Novak rispettivamente prima e seconda testa di serie austriaca, si sono ritirati, lasciando spazio alla Francia, classificatasi grazie a Ugo Humbert, la Serbia perde la prima testa di serie Novak Djokovic mentre nella Russia si ritirano Andrey Rublev e Aslan Karatsev, numero due e tre della propria squadra.\nFormato.\nLe 16 squadre sono divise in quattro gruppi di quattro squadre ciascuno, con un format round robin. Le quattro squadre vincitrici dei rispettivi gruppi si qualificheranno per le semifinali a eliminazione diretta. Ogni sfida comprende due partite di singolare e una partita di doppio. Il primo incontro viene giocato tra i numeri due di ogni nazionale, seguiti poi dai numeri uno e infine dal doppio.\nRound robin.\nIl sorteggio si \u00e8 svolto il 7 dicembre 2021 a Sydney."}
{"id": "9220210", "revid": "57342", "url": "https://it.wikipedia.org/wiki?curid=9220210", "title": "Premio C\u00e9sar per il miglior film d'animazione", "text": "Il premio C\u00e9sar per il miglior film d'animazione (\"C\u00e9sar du meilleur film d'animation\") \u00e8 un premio cinematografico francese assegnato annualmente dall\"Acad\u00e9mie des arts et techniques du cin\u00e9ma\" a partire dal 2011.\nAlbo d'oro.\nI vincitori sono indicati in grassetto, a seguire gli altri candidati."}
{"id": "9220218", "revid": "599013", "url": "https://it.wikipedia.org/wiki?curid=9220218", "title": "Woldemar H\u00e4gglund", "text": "Biografia.\nWoldemar nacque nel 1893, figlio di Johan Alfred H\u00e4gglund e Aleksandra Henriksson. Nel 1902 spos\u00f2 Anna-Lisa All\u00e9en, dalla quale ebbe tre figli. Il pi\u00f9 giovane di loro, il generale Gustav H\u00e4gglund, in seguito serv\u00ec come comandante delle forze di difesa finlandesi.\nFrequent\u00f2 il liceo svedese di Viipuri, e in seguito studi\u00f2 ingegnera civile presso il Politecnico di Helsinki. Nel 1915 fu tra i primi giovani ad offrirsi volontario per recarsi in Germania, nelle fila del 27\u00ba Battaglione J\u00e4ger, per ottenere addestramento militare e porre le basi della futura indipendenza della Finlandia. Insieme ai suoi connazionali combatt\u00e9 sul fronte orientale, soprattutto nella zona del golfo di Riga, prima di essere trasferito per un breve periodo in Svezia, per proseguire gli studi a Stoccolma e per contribuire ad organizzare la futura rivolta in Finlandia.\nIl 17 novembre 1917 torn\u00f2 in patria a bordo di un sommergibile tedesco, dove assunse il comando di una squadra con il compito di contrabbandare armi e munizioni e di addestrare le truppe locali. Divenne quindi il comandante della prima unit\u00e0 militare organizzata della Guardia Bianca, che nel gennaio 1918 condusse in Carelia quella che \u00e8 considerata la prima campagna della guerra civile.\nDopo la fine del conflitto, H\u00e4gglund svolse diversi incarichi presso unit\u00e0 del neonato esercito finlandese, e successivamente negli uffici dello stato maggiore. A cavallo fra gli anni 20 e 30 trascorse diversi anni in Svezia, presso la scuola di tiro nel 1927 e l'Accademia Militare dal 1931 al 1932. Fu anche membro delle commissioni per il confine Finlandia-Russia e per il budget della difesa.\nH\u00e4gglund partecip\u00f2 alla guerra d'inverno in qualit\u00e0 di comandante del IV Corpo d'Armata, prendendo parte agli scontri nella regione del lago Ladoga, cercando di arginare l'avanzata dell'Armata Rossa. Durante la battaglia di Kollaa divenne celebre il suo breve dialogo con il tenente Aarne Juutilainen, al quale chiese \"Kollaa regger\u00e0?\" (\"Kest\u00e4\u00e4k\u00f6 Kollaa?\"), sentendosi rispondere \"Kollaa regger\u00e0, a meno che gli ordini non siano di scappare\".\nAllo scoppio della guerra di continuazione ricevette il comando del VII Corpo d'Armata, che guid\u00f2 nei combattimenti in Carelia, prima di essere trasferito nel 1943 allo stato maggiore, con la carica di ispettore generale. Al termine delle ostilit\u00e0 gli fu assegnato il compito di indagare sui crimini commessi nei campi di prigionia, svolto il quale nel 1945 si dimise dal lavoro a tempo pieno per andare in pensione. Mor\u00ec a Hirvensalmi e fu sepolto al cimitero di Hietaniemi, a Helsinki."}
{"id": "9220221", "revid": "36426", "url": "https://it.wikipedia.org/wiki?curid=9220221", "title": "Biblioteca Comunale (Siena)", "text": ""}
{"id": "9220222", "revid": "1543377", "url": "https://it.wikipedia.org/wiki?curid=9220222", "title": "Andreas Bergmann", "text": "Carriera.\nGiocatore.\nBergmann ha giocato nella sua breve carriera nel Colonia II, nel Wuppertaler Sport-Verein, al Bonner SC e concluse giocando un'ultima stagione al Remscheid.\nAllenatore.\nA luglio del 1989 Bergmann inizi\u00f2 la sua carriera da allenatore al \"Falke Steinfeld\", dove rimase per 5 stagioni.\nNel 2001 a Bergmann fu affidato il compito di allenare la seconda squadra del St.Pauli.\n3 anni dopo inizi\u00f2 ad allenare la prima squadra del St.Pauli, dove rimase per 2 stagioni.\nNel 2019 \u00e8 stato l'allenatore del Daytona SC, mentre dal 2020 allena l'Altona 93."}
{"id": "9220225", "revid": "907365", "url": "https://it.wikipedia.org/wiki?curid=9220225", "title": "Florian\u00f3polis Challenger 2021 - Singolare", "text": "Questa \u00e8 stata la prima edizione di questo torneo.\nIn finale Igor Marcondes ha sconfitto Hugo Dellien con il punteggio di 6-2, 6-4."}
{"id": "9220229", "revid": "547034", "url": "https://it.wikipedia.org/wiki?curid=9220229", "title": "Chaumet", "text": "L'azienda Chaumet (IPA: /\u0283o.m\u025b/) \u00e8 una gioiellera di lusso fondata nel 1780 con sede a Parigi.\nChaumet \u00e8 un designer di gioielli e orologeria fondato nel 1780 da Marie-\u00c9tienne Nitot. Quattordici artigiani esercitano il loro mestiere nel laboratorio di Place Vend\u00f4me sotto la direzione del caposquadra Pascal Bourdariat. A partire dal 2012 \u00e8 di propriet\u00e0 di LVMH.\nStoria.\nPeriodo Nitot (1780-1815).\nMarie-\u00c9tienne Nitot (1750-1809) si stabil\u00ec a Parigi nel 1780 dopo aver svolto un apprendistato nell'atelier di Aubert, allora gioielliere della Regina Maria Antonietta. La sua aristocratica clientela gli rimase fedele fino alla Rivoluzione Francese nel 1789. Fu proprio dopo tale evento che la gioielleria Nitot decoll\u00f2 davvero, diventando il gioielliere ufficiale di Napoleone I nel 1802.\nCon l'aiuto di suo figlio Fran\u00e7ois Regnault (1779-1853), Nitot cre\u00f2 i gioielli che avrebbero offerto all'Impero francese splendore e potere. Fu proprio Nitot a creare i gioielli per le nozze di Napoleone prima con Giuseppina de Beauharnais e pi\u00f9 tardi con Maria Luisa d'Asburgo-Lorena. Fu sempre lui a progettare e realizzare la corona per l'incoronazione di Napoleone, l'elsa della sua spada cos\u00ec come molti altri pezzi per la corte.\nNel 1809, alla morte del padre, Fran\u00e7ois Regnault-Nitot rilev\u00f2 la gioielleria e port\u00f2 avanti l'attivit\u00e0 fino alla caduta dell'Impero nel 1815. L'esilio di Napoleone indusse Nitot, un fervente monarchico, a rinunciare alla gioielleria e venderla al suo caposqaudra, Jean Baptiste Fossin (1786-1848).\nPeriodi Fossin e Morel (1815-1885).\nAiutato da suo figlio Jules (1808-1869), Fossin interpret\u00f2 con eleganza gioielli romantici ispirati dal Rinascimento italiano e dalla Francia del XVIII secolo, ma anche pezzi a tema naturalistico. Conquist\u00f2 l'\u00e9lite del periodo e la famiglia di Louis-Philippe, re di Francia dal 1830 al 1848, cos\u00ec come la duchessa de Berry che succedettero Napoleone nella lista dei clienti famosi della furtura maison Chaumet. La lista includeva anche personalit\u00e0 come Anatole Demidoff, un principe russo sposato con la nipote di Napoleone, la Principessa Matilde Bonaparte, oltre a molti pittori, scultori e scrittori sia francesi che stranieri \nDopo la Rivoluzione Francese del 1848, l'attivit\u00e0 di Fossin rallent\u00f2 notevolmente in Francia, portando alla creazione di una boutique a Londra con un laboratorio affidato a Jean-Valentin Morel (1794-1860) coadiuvato dal figlio Prosper, nato nel 1825. Riuscirono ad attrarre clienti prestigiosi tra cui la regina Vittoria che concesse a Jean-Valentin Morel un mandato reale. All'Esposizione Universale di Londra nel 1851 Morel riprese la tradizione di smaltatura dei secoli XVI e XVII e produsse calici in pietra dura con fornimenti smaltati.\nPeriodo Art D\u00e9co di Chaumet (1885-1944).\nNel 1885 Joseph Chaumet (1852-1928) spos\u00f2 Marie, la figlia di Prosper Morel, assumendo cos\u00ec il controllo dell'attivit\u00e0. In questo periodo era ancora molto diffuso lo stile rinascimentale, in particolare per le tiare, ornamenti all'epoca molto in voga e che Chaumet rese un suo cavallo di battaglia. Chaumet, per\u00f2, prese ispirazione anche dall'arte giapponese che all'epoca stava guadagnando popolarit\u00e0 nel design di gioielli.\nNel 1907, i laboratori e le boutique furono spostati nella sede di Place Vend\u00f4me 12 dove li troviamo ancora oggi.\nMarcel Chaumet (1886-1964) succedette al padre Joseph nel 1928, al culmine del periodo Art D\u00e9co. La maison di gioielli partecip\u00f2 all'Exposition des Arts D\u00e9coratifs del 1925 a Parigi, diventando leader in questa tendenza. I gioielli erano pi\u00f9 geometrici, in linea con lo \"stile da ragazzo\" degli anni '20, per poi diventare pi\u00f9 femminili negli anni '30. Colori, materiali e gemme preziose erano indispensabili per i gioielli. Dagli anni '20 in poi la fama della maison si diffuse nel mondo delle arti e dello spettacolo. Nel 1934 la Maison Chaumet sponsorizz\u00f2 la fondazione del giovane gioielliere Pierre Sterl\u00e9 che gi\u00e0 disegnava i suoi gioielli. Nello stesso anno la maison chiuse per poi riaprire solo alla fine del seconda guerra mondiale.\nPeriodo Chaumet: rinascita del marchio (1944-1987).\nSulla scia degli anni del dopoguerra Chaumet si distinse come un precursore, incarnando il gusto e la creativit\u00e0 della donna parigina. Chaumet adatt\u00f2 il \"New Look\" dei pionieri Christian Dior e Yves Saint Laurent, attirando cos\u00ec le donne alla moda di quell'epoca.\nNel 1958, i figli di Marcel Chaumet, Jacques e Pierre, furono nominati direttori esecutivi della maison. Nel 1970 rilevarono il marchio Breguet. Fran\u00e7ois Bodet, dirigente della maison, rinnov\u00f2 il marchio e posizion\u00f2 Breguet nel settore dell'alta orologeria.\nGli anni '70 furono caratterizzati da originalit\u00e0 e accostamenti non convenzionali, come gli abbinamenti di diamanti, corallo e peridoto montati su oro giallo.\nNel 1977 Ren\u00e9 Morin cre\u00f2 il Lien, un anello rifinito e chiuso da un cerchietto in oro chiamato appunto \"lien\"(legame). Negli anni '80 vennero aggiunti dei diamanti sulla base e l'anello fu prodotto in oro bianco con due cerchi divisi dalla base di diamanti. A met\u00e0 degli anni '90, il Lien divenne una croce prima di lasciare il posto nel 2002 a un Lien con diamanti. Nel 2007 \u00e8 stata lanciata una collezione \"Premiers Liens\" nelle versioni in oro giallo, bianco e rosa.\nNegli anni '80 Ren\u00e8 Morin, il direttore artistico, us\u00f2 le sue varie influenze per promuovere l rinascita degli oggetti preziosi. Dopo essersi unito a Chaumet, nel 1962, Morin cre\u00f2 la celebre testa di toro da un blocco di lapislazzuli.\nGuidata dai fratelli Jacques e Pierre Chaumet la compagnia dichiar\u00f2 fallimento nel 1987 con un passivo di 1.4 miliardi di franchi, otto volte il fatturato annuo. Il fallimento fu causato in particolar modo dalle pesanti perdite nelle attivit\u00e0 di acquisto e rivendita di diamanti in seguito al calo dei prezzi in tutto il mondo. I due fratelli sono stati condannati per attivit\u00e0 bancaria illegale perch\u00e9 avevano aperto dei conti che promettevano alti interessi sul capitale. Condannati per \"bancarotta, frode, abuso di fiducia e esercizio illecito della professione bancaria\", a seguito della sentenza pronunciata nel Dicembre del 1991, i due fratelli furono condannati rispettivamente a cinque anni di reclusione, di cui due obbligatori, e quattro anni di cui sei mesi obbligatori. La condanna venne ridotta dalla Corte d'Appello di Parigi a 6 mesi di reclusione, gi\u00e0 scontati durante la detenzione.\nPeriodo LVMH (1987-oggi).\nDopo la bancarotta fraudolenta, nel 1987, Chaumet fu acquistata da Investcorp, una delle principali banche d'investimento con sede in Bahrein. Dal 1995 al 1997 la societ\u00e0 aveva perso 10 milioni di franchi, ma nel 1998 torn\u00f2 ad essere redditizia con un fatturato di 280 milioni di franchi e fu acquistata da LVMH nell'ottobre del 1999. Dopo un fallimentare tentativo di penetrare il mercato americano alla fine degli anni '90, l'azienda apr\u00ec dei negozi in Asia per alimentare la crescita.\nChaumet faceva ora parte dei marchi di gioielli e orologi che includevano TAG Heuer, Zenith, FRED, Hublot, Montres Christian Dior e De Beers Diamond Jewellers (una join venture tra LVMH e Da Beers). \nNel 2006 il marchio si \u00e8 ormai affermato anche in Cina aprendo 24 boutique nel paese. La clientela di Chaumet \u00e8 principalmente giapponese e francese, ma la Cina rappresenta il 25% delle vendite. \nIl 9 giugno 2011 il Responsible Jewellery Council ha rilasciato la certificazione ai gioiellieri francesi Chaumet. Questa certificazione attesta pratiche etiche, sociali e ambientali responsabili cos\u00ec come il rispetto dei diritti umani. Membro del Responsible Jewellery Council dal 2005, Chaumet \u00e8 diventato il decimo membro certificato dall'RJC. \nNel 2010/2011 le vendite stimate dell'azienda sono state 60 milioni di euro in vendite totali e 30 milioni di euro in orologi. Nel gennaio del 2014 \u00e8 stata creata una gamma di orologi Liens pi\u00f9 accessibile.\nKnow-how e creazione.\nLa sede di Place Vend\u00f4me raggruppa tutte le principali attivit\u00e0 della Maison Chaumet. Oltre alla sede centrale, l'edificio ospita anche lo studio di design e il laboratorio di alta gioiellieria.\nGioielli e alta gioielleria.\nChaumet controlla tutti i processi sia di progettazione che di produzione dei pezzi realizzati nel laboratorio. Quattordici artigiani, dopo aver ricevuto l'oro e le gemme necessarie, modellano, fondono, lucidano e incastonano i pezzi creati dai designer seguendo il metodo tradizionale. I movimenti degli orologi prodotti da Chaumet vengono fabbricati in Svizzera. Nel 1969 Jacques Combes divenne apprendista da Chaumet. Nel 1989 venne nominato caposquadra e nel luglio del 2005 venne nominato Cavaliere dell'Ordine delle Arti e delle Lettere. Il 28 gennaio 2011 Pascal Bourdariat succedette Jacques Combes diventando il dodicesimo maestro della Maison.\nSotto la direzione di un maestro artigiano, sei gioiellieri creano a mano tutti gli ordini speciali e le collezioni di alta gioielleria. La Maison Chaumet cerca di preservare il suo know-how tradizionale che garantisce la qualit\u00e0 del suo lavoro. La bottega, ad esempio, ha conservato i banchi da lavoro in legno rimasti gli stessi da 200 anni.\nUna delle pratiche speciali di Chaumet \u00e8 quella di lavorare con prototipi di gioiello in alpacca. Questo permette di mostrare al cliente la forma o le dimensioni del gioiello prima che venga prodotto in laboratorio.\nE' il caso della collezione \"12 Vend\u00f4me\" creata in occasione della 26a Biennale des Antiquaires nel settembre del 2012. Il nome della collezione fa riferimento all'indirizzo della boutique e del laboratorio situati proprio al numero 12 di Place Vend\u00f4me. I dodici pezzi (di cui quattro diademi) della collezione sono un tributo ai diversi stili adottati dalla maison nel corso delle generazioni. \nAlcuni gioielli della collezione \"12 Vend\u00f4me\" sono trasformabili: una collana pu\u00f2 essere allungata con l'aggiunta di due bracciali e un sistema invisibile permette di staccare l'aigrette da un diadema.\nCompetenza in orologeria.\nCome designer di alta gioielleria, Chaumet inizi\u00f2 a produrre orologi dal 19\u00b0 secolo in poi. La casa ha unito le forza con degli orologiai svizzeri come Jeager-LeCoultre e Patek Philippe per creare orologi eccezionali.\nNel 1811 Nitot cre\u00f2 una coppia orologio e bracciale sotto commissione di Eugenio di Beauharnais che fu realizzata in oro, perle e smeraldi. La manifattura combinava l'alta gioielleria con un meticoloso movimento orologiaio. Fu proprio in quel momento che la maison riusc\u00ec a posizionare dei quadranti in miniatura al centro dei suoi bracciali.\nUna delle creazioni pi\u00f9 recenti, la \"Complication Cr\u00e9ative\", mette in mostra l'ape (lo stemma di Chaumet) e il ragno. Quest'ultimo indica le ore mentre l'ape indica i minuti. Il meccanismo specifico di questo orologio \u00e8 stato creato grazie alla collaborazione con i migliori orologiai svizzeri.\nNel 2013, i \"Montres Pr\u00e9cieuses\" di Chaumet, hanno unito ancora una volta alta gioielleria e orologeria. I sei pezzi della collezione utilizzano un movimento meccanico a carica automatica e sono decorati con diamanti, madreperla, dipinti o incisioni.\nL'arrivo di Claire D\u00e9v\u00e9-Rakoff.\nDopo aver lavorato per Chanel e Swarovski e dopo aver creato una sua collezione che portava il suo nome, Claire D\u00e9v\u00e9-Rakoff divenne la nuova direttrice creativa. Il suo arrivo nel 2012 port\u00f2 una ventata d'aria fresca alla maison. Fu proprio lei ad usare l'ortensia come nuovo simbolo.\nMuse.\nNel maggio 2008 Lou Dillon fu scelta dalla maison di gioielleria come musa della nuova edizione dell'anello \"Liens\". Nell'ottobre dello stesso anno, l'attrice Sophie Marceau divenne la musa di Chaumet. Lionel Giraud, Jannis Tsipoulanis e Ren\u00e9 Habermacher hanno lanciato la campagna pubblicitaria \"L'Empire des Sentiments\" con l'attrice francese nella villa privata di Le Rochefoucauld-Doudeauville.\nDal 2005 Chaumet \u00e8 partner ufficiale dell'Accademia C\u00e9sar. Ogni anno, per la presentazione dei candidati nella categoria \"migliore promessa\", la maison ospita una mostra fotografica. Chaumet ha collaborato con i fotografi Kate Barry, Emanuele Scorcelletti, St\u00e9phane Sednaoui, Zoe Cassavetes e Jean-Baptiste Mondino.\nLe collezioni della Maison.\nCollezioni di alta gioielleria.\nLiens.\nArticoli di gioielleria con motivo a maglie - \"lien\" \u00e8 la parola francese per \"legame\" - che figurano gi\u00e0 negli archivi Chaumet risalenti alla \"Belle \u00c9poque\". La prima collezione \"Liens\" \u00e8 apparsa negli anni '70 con l'anello \"Lien\", una fascia circondata da una fibbia dorata al centro, creata nel 1977. \nQualche anno dopo, furono aggiunti i diamanti alla fascia e l'anello fu prodotto in oro bianco con doppia fascia. A met\u00e0 degli anni '90, il \"collegamento\" \u00e8 diventato una croce, prima di lasciare il posto nel 2002 a un collegamento pav\u00e9 di diamanti. La collezione \"Premiers Liens\" lanciata nel 2007 esprime il design in oro giallo, bianco e rosa.\nJos\u00e9phine.\nLa collezione Jos\u00e9phine, lanciata nel 2010, rende omaggio all'imperatrice che era una devota e collezionista dei gioielli Chaumet. Questa collezione trae ispirazione dal diadema, dalla tiara e dall'aigrette, vari gioielli per la testa indossati da Jos\u00e9phine.\nBee my love.\nL'ape, emblema sia di Napoleone che della maison Chaumet, \u00e8 la fonte d'ispirazione per la collezione \"Bee my love\". Nel corso degli anni la maison ha reso l'ape il simbolo dei sentimenti romantici. Per questa collezione gli artigiani hanno utilizzato una cornice disegnata a forma di cella a nido d'ape che simboleggia gli alveari.\nLe fedi nuziali della collezione possono essere impilate una sopra l'altra e sono disponibili in oro giallo, bianco e rosa. \nAttrape-moi.\nLa collezione \"Attrape-moi...si tu m'aimes\" (\"Prendimi...se mi ami\") lanciata nel 2007 \u00e8 composta da 18 modelli ispirati al ragno e alla sua tela. In questa collezione sono presenti anche le api.\nCollezioni di orologeria.\nClass one.\nIl \"Class One\" \u00e8 stato creato nel 1998 ed \u00e8 stato il primo orologio gioiello subacqueo.\nIl design dell'orologio ha assunto, negli anni, diverse forme: la collezione Class One per le donne (2012) \u00e8 composta da due pezzi unici realizzati con diamanti e zaffiri o rubini e otto pezzi realizzati con diamanti bianchi e neri.\nDandy.\nIl Dandy \u00e8 stato lanciato nel 2003 per gli uomini pi\u00f9 famosi dell'epoca. Era ispirato dai dandies del mondo dell'arte, della moda o della letteratura che hanno apprezzato gli orologi Chaumet.. \nStrisce colorate decorano lo sfondo del quadrante, la placca del calibro automatico e il retro della cassa. Il Dandy Arty, in nero con riflessi blu, \u00e8 stato lanciato nel 2012.\nKhesis.\nL'orologio Khesis, il cui nome significa \"sole\" in Navajo, \u00e8 un modello di bracciale costituito da maglie di chicchi di riso che \u00e8 stato creato nel 1995. Il principio creativo di questo orologio era quello di offrire un orologio gioiello con un quadrante quadrato.\nIl museo e la collezione Chaumet.\nNel corso dei decenni la Maison Chaumet ha progettato centinaia di gioielli e edizioni originali che hanno acquisito un patrimonio o uno status storico. Dagli anni '70 la maison \u00e8 stata coinvolta in un'iniziativa per dare ai suoi pezzi il loro vero valore in termini sia estetici che storici. Questo obiettivo si \u00e8 concretizzato con la creazione di un museo nel 1980 sotto l'impulso di B\u00e9atrice de Plinval. L'archivio del museo contiene 200 gioielli, 19.800 fatture originali, 80.000 disegni, 2.500 diademi e repliche di diademi in alpacca - centinaia dei quali risalgono al 1780. Il museo non \u00e8 aperto al pubblico, ma organizza regolarmente eventi o mostre basate sulle sue collezioni.\nElenco delle mostre organizzate dal museo Chaumet.\n\"Parigi, due secoli di design\".\nLa prima mostra organizzata da Chaumet si \u00e8 tenuta dal 28 marzo al 28 giugno del 1998 al Museo Carnavalet di Parigi. Questa mostra, intitolata \"Parigi, due secoli di design\" presentava le creazioni di Chaumet dall'epoca di Marie-\u00c9tienne Nitot. Dipinti, fotografie e manoscritti fanno eco ai gioielli in mostra.\n\"Napoleone innamorato: gioielli dell'Impero, le aquile e il cuore\".\nNel settembre del 2004 il museo Chaumet ha accolto la mostra \"Napoleone innamorato: gioielli dell'Impero, le aquile e il cuore\". Questa mostra, che celebra il bicentenario dell'incoronazione di Napoleone, ha rivelato gioielli appartenuti a Napoleone, cos\u00ec come a Jos\u00e9phine e Marie-Louise. Sono stati esposti un centinaio di oggetti provenienti dal museo o in prestito.\n\"Le Grand Frisson, gioielli sentimentali dal Rinascimento a oggi\".\nDall' ottobre al Novembre del 2008 il museo Chaumet ha ospitato anche la mostra \"Le Grand Frisson, gioielli sentimentali dal Rinascimento a oggi\". 150 gioielli dal museo e dalle collezioni private sono stati riuniti nel tema dell'amore, dell'amicizia e del libertinismo.\n\"200 anni di design orologiero\".\nNel luglio del 2011 la Maison Chaumet ha celebrato il 200\u00b0 anniversario della creazione del suo primo paio di bracciali appartenenti a Eugenio di Beauharnais. Per l'occasione, la maison ha organizzato la mostra \"200 anni di design dell'orologeria\" che riunisce 30 pezzi e 300 disegni.\nJourn\u00e9es Particuli\u00e8res, 2011.\nGli open days \"Journ\u00e9es Particuli\u00e8res\", organizzati il 15 e 16 ottobre, si sono svolti nel laboratorio, nei grandi saloni e nel museo Chaumet. Questi giorni erano l'occasione per presentare i gioielli delle collezioni dell'archivio Chaumet.\nJourn\u00e9es Particuli\u00e8res, 2013.\nIn occasione della seconda edizione degli open days \"Journ\u00e9es Particuli\u00e8res\" svoltasi il 15 e 16 giugno 2013, Chaumet ha aperto le porte al pubblico. La storia della maison, la sua sede storica e le sue iconiche collezioni sono state presentate nei suoi saloni. Sono stati organizzati incontri con il capo gioielliere e gli artigiani per illustrare le diverse fasi della realizzazione di un pezzo di alta gioielleria."}
{"id": "9220232", "revid": "277947", "url": "https://it.wikipedia.org/wiki?curid=9220232", "title": "Alfonso Paso", "text": "Biografia.\nFiglio d'arte, difatti entrambi i suoi genitori lavorarono nel mondo del teatro, suo padre Antonio Paso Cano come drammaturgo e sua madre Juana Gil Andr\u00e9s come attrice.\nAlfonso Paso dopo il liceo frequent\u00f2 l'Universit\u00e0 di Filosofia e di Lettere di Madrid, laurendosi nel 1951 in Storia d'America.\nPaso si avvicin\u00f2 al palcoscenico inizialmente come attore e successivamente come drammaturgo e commediografo in teatri dove si sviluppava lo sperimentalismo.\nPaso si caratterizz\u00f2 per opere di genere umoristico-farsesco con una base satirica, di Costumbrismo e di critica sociale, utilizzando argomenti generalmente polizieschi,tentando di ispirarsi anche al teatro arrabbiato di John Osborne e di Peter Shaffer.\nI critici teatrali generalmente distinguono due periodi creativi dell'autore: il primo che va fino al 1961, molto pi\u00f9 fertile e originale, e il secondo un pochino pi\u00f9 ripetitivo.\nTra le sue opere si possono menzionare: \"Los pobrecitos\" (\"I poverelli\", 1956); \"Juicio contra un sinverg\u00fcenza\" (\"Giudizio contro sfacciato\", 1958); \"Hay Algui\u00e8n detr\u00e1s de la portas\" (\"C'\u00e8 qualcuno dietro la porta\", 1958); \"Pap\u00e0 se enfada por todo\" (\"Pap\u00e0 si arrabbia per tutto\", 1959); \"Cena de matrimonios\" (\"Cena di matrimonio\", 1960); \"Por lo menos tres\" (\"Almeno tre\", 1969);\nAlcune delle sue opere sono state trasposte sul grande schermo, grazie all'impegno di Paso come sceneggiatore e talvolta anche di regista."}
{"id": "9220234", "revid": "125212293", "url": "https://it.wikipedia.org/wiki?curid=9220234", "title": "Nixon Now", "text": "I Nixon Now \u00e8 una rock band di Amburgo. Sono stati fondati nel 1997 e sono basati su gruppi rock di Detroit come The Stooges o MC5. Il critico rock americano Kevin McHugh scrive: \"Se qualcuno pu\u00f2 eguagliare l'MC5 e gli Stooges al loro meglio, \u00e8 Nixon Now\". I Nixon Now hanno finora pubblicato tre dischi e numerosi 7\" e hanno suonato con band come Thee Hypnotics, The Sonics e Radio Birdman. \nFormazione.\nEx componenti\nDiscografia.\nAlbum in studio"}
{"id": "9220259", "revid": "6923", "url": "https://it.wikipedia.org/wiki?curid=9220259", "title": "Nanoracks", "text": "Nanoracks \u00e8 un'azienda aerospaziale statunitense fondata nel 2009 da Jeffrey Manber and Charles Miller per fornire servizi commerciali per Centro delle Scienze Avanzate nello Spazio (CASIS) a bordo della Stazione Spaziale Internazionale attraverso l'accordo sulla legge spaziale con la NASA.\nFirm\u00f2 il suo primo contratto con la NASA a settembre 2009 e ottenne il suo primo laboratorio nella Stazione Spaziale nell'aprile 2010."}
{"id": "9220261", "revid": "309289", "url": "https://it.wikipedia.org/wiki?curid=9220261", "title": "Chobda", "text": "La Chobda (; ; nel corso superiore \u0411\u043e\u043b\u044c\u0448\u0430\u044f \u0425\u043e\u0431\u0434\u0430, Bol'\u0161aja Chobda) \u00e8 un fiume del Kazakistan settentrionale (Regione di Aqt\u00f6be) e della Russia europea sud-orientale (oblast' di Orenburg), affluente di sinistra dell'Ilek.\nDescrizione.\nIl fiume ha origine dalla confluenza dei fiumi Karachobda e Sarychobda che scendono dai contrafforti occidentali dei monti Mugod\u017eary. Scorre verso nord-ovest lungo l'altopiano Podural. Sfocia nel fiume Ilek a 184\u00a0km dalla foce. Il fiume ha una lunghezza di 225\u00a0km (se contiamo la lunghezza dalla sorgente del Karachobda, il valore \u00e8 363\u00a0km), l'area del suo bacino \u00e8 di 14\u00a0700\u00a0km\u00b2. \nIl fiume \u00e8 generalmente poco profondo. Il canale \u00e8 costituito da sezioni alternate tortuose e relativamente diritte. La larghezza varia da 20 a 200-250 metri, la profondit\u00e0 da 0,5-1\u00a0m sino a 5-6\u00a0m. Nel corso inferiore sono numerosi i canali e le lanche. Durante il periodo secco di estate-autunno e in alcuni anni di siccit\u00e0, il canale nel corso superiore e medio pu\u00f2 essere interrotto, spezzandosi in tratti separati. Il fiume gela dalla fine di novembre ad aprile. Il maggior affluente \u00e8 la Malaja Chobda (lunga 116\u00a0km) proveniente dalla destra idrografica."}
{"id": "9220262", "revid": "61051", "url": "https://it.wikipedia.org/wiki?curid=9220262", "title": "Mark Parsons", "text": ""}
{"id": "9220263", "revid": "1355461", "url": "https://it.wikipedia.org/wiki?curid=9220263", "title": "Stazione spaziale Starlab", "text": "Starlab \u00e8 il nome di un progetto per una stazione spaziale per attivit\u00e0 commerciali in orbita bassa, progettata e annunciata da Nanoracks nell'ottobre 2021.\nLa struttura principale di Starlab \u00e8 costituita da un nodo di attracco con un habitat gonfiabile (costruito da Lockheed Martin) attaccato da un lato e da un modulo di servizio dall'altro che fornisce energia e propulsione. La stazione \u00e8 stata progettata per supportare 4 persone in , con il modulo di servizio in grado di fornire una potenza di , inoltre la stazione sar\u00e0 dotata anche di un braccio robotico per la manutenzione e lo spostamento di carichi e di un laboratorio.\nUn altro partner del progetto \u00e8 Voyager Space, azionista di maggioranza di Nanoracks.\nIl 2 dicembre 2021 la NASA ha annunciato di aver selezionato Nanorocks come una delle tre compagnie per lo studio di stazioni spaziali commerciali, assegnandoli 160 milioni di dollari (le altre due sono Blue Origin e Northrop Grumman Corporation)."}
{"id": "9220270", "revid": "797136", "url": "https://it.wikipedia.org/wiki?curid=9220270", "title": "Deepak Devrani", "text": "Caratteristiche tecniche.\n\u00c8 un difensore centrale."}
{"id": "9220271", "revid": "69794", "url": "https://it.wikipedia.org/wiki?curid=9220271", "title": "Ambrogio Longoni", "text": "Biografia.\nMilitare di carriera, fu Deputato del Regno di Sardegna nella I legislatura e nella II legislatura, eletto rispettivamente nei collegi di Rapallo e Novara. Venne eletto anche come Deputato dell'VIII legislatura del Regno d'Italia nel collegio di Teramo, ma la sua elezione venne annullata in quanto era comandante militare nel teramano."}
{"id": "9220278", "revid": "4175", "url": "https://it.wikipedia.org/wiki?curid=9220278", "title": "Edinburgh Rugby Stadium", "text": "Edinburgh Rugby Stadium \u00e8 un impianto britannico di rugby a 15 che si trova a Edimburgo, capitale della Scozia.\nCompletato il 16 febbraio del 2021, sorge in adiacenza al pi\u00f9 grande stadio di Murrayfield, casa della nazionale scozzese, e ospita le partite casalinghe della franchigia dell'Edinburgh Rugby. L'impianto ha una capacit\u00e0 di 7 800 spettatori di cui 5 800 seduti.\nPer esigenze di sponsorizzazione \u00e8 noto anche come DAM Health Stadium dal nome della compagnia DAM Health che ha acquisito i diritti di \"naming\" dell'impianto tramite accordo quinquennale.\nLa prima partita giocata nell'impianto \u00e8 stata un'amichevole prestagionale dello United Rugby Championship tra l'Edimburgo e i Newcastle Falcons l'11 settembre 2021."}
{"id": "9220286", "revid": "6923", "url": "https://it.wikipedia.org/wiki?curid=9220286", "title": "Bedford Square", "text": "Bedford Square \u00e8 una piazza giardino nel quartiere Bloomsbury del Borough of Camden a Londra.\nStoria.\nCostruita tra il 1775 e il 1783 come zona residenziale dell'alta borghesia, la piazza ebbe molti residenti illustri, tra cui Lord Eldon uno dei Lord Cancellieri pi\u00f9 longevi e celebrati della Gran Bretagna, che visse per molti anni nella casa pi\u00f9 grande della piazza. La piazza prende il nome dal titolo principale della famiglia Russell, i duchi di Bedford, che possedevano gran parte del terreno in quella che oggi \u00e8 Bloomsbury.\nL'architetto Thomas Leverton \u00e8 noto per aver progettato alcune delle case, anche se potrebbe non essere stato responsabile di tutte.\nGli accordi di costruzione per Bedford Square furono firmati dai fiduciari del defunto Duca di Bedford e William Scott e Robert Grews, i costruttori, nel 1776. I primi affitti, per tutto il lato ovest (nn. 28-39), furono dati nel novembre 1776. Sembra improbabile che queste dozzine di case possano essere state costruite entro 11 mesi, quindi la costruzione probabilmente inizi\u00f2 nel 1775. Ad eccezione del n. 46, i contratti del lato sud furono concessi nel 1777, quelli del lato est nel 1777 e 1778 (eccetto i n. 1 e 10) e quelli del lato nord nel 1781 e 1782 (eccetto i n. 24-27, concessi nel 1777). Il n\u00b0 11, che sorge in Gower Street ma \u00e8 sempre stato considerato parte della piazza, ebbe un separato contratto edilizio del 1781 e fu assegnato nel giugno 1783.\nGli affitti venivano concessi dalla tenuta una volta costruite le strutture ma con finiture interne ancora da realizzare. Il n. 23 fu l'ultima casa ad essere occupata, il suo proprietario vi si trasfer\u00ec durante l'ultimo trimestre del 1784.\nIl ritardo nel completamento della costruzione della piazza pu\u00f2 essere attribuito in parte alla mancanza di denaro durante la guerra d'indipendenza americana. I prestiti furono concessi dai fiduciari del feudo ai costruttori per finanziare i lavori di costruzione a partire dal novembre 1777.\nNumero 1.\nNumber 1 Bedford Square \u00e8 una delle grandi case a schiera della Londra georgiana e di gran lunga la migliore casa della piazza. Sir John Summerson la descrisse come una \"casa particolarmente bella\" nel 1945.\nIl numero 1 \u00e8 quasi certamente opera dell'architetto Thomas Leverton (1743-1824). Per sua stessa ammissione Leverton progett\u00f2 gli interni sia di Numero 6 che di 13 Bedford Square e una serie di dettagli in quelle case sono ripetuti. Sebbene si trovi al di fuori del lato est simmetrico uniforme della piazza, ne ha sempre fatto parte ed \u00e8 sempre stata numerata 1. La casa si distingue per il suo ingresso centrale, raro per una casa a schiera georgiana a tre campate perch\u00e9 una tale disposizione richiedeva un piano ingegnoso per accogliere la scala. Il portone d'ingresso immette in un androne fiancheggiato da due ambienti separati, un'anticamera a destra e la bella scalinata in pietra a sinistra. Con la scala nella parte anteriore della casa, Leverton fu in grado di progettare stanze a tutta larghezza nella met\u00e0 posteriore che sfruttavano appieno la vista sui giardini del British Museum. C'\u00e8 un soffitto in gesso decorato particolarmente fine nella stanza sul retro del primo piano.\nLa casa fu minacciata di demolizione dal British Museum nel 1860, insieme ai numeri 2 e 3 e alle quattordici case a sud in Bloomsbury Street, ma l'evento non si realizz\u00f2. Poi, all'inizio degli anni 1930, fu progettato un nuovo edificio che sarebbe stato a soli 6 metri dall'elevazione posteriore del numero 1. La minaccia produsse un articolo su \"Country Life\" che dichiarava la casa come \"un capolavoro dell'architettura inglese\" e di \" merito eccezionale\u201d. Il supporto giunse da Sir Edwin Lutyens, ex residente del Numero 31 Bedford Square, per tre anni dal 1915, che descrisse la casa come una \"casa pi\u00f9 interessante... di qualit\u00e0 eccezionale\". La Duveen Gallery del British Museum fu costruita poco prima della seconda guerra mondiale e oggi il suo semplice muro di fianco in mattoni \u00e8 visibile dalla casa piuttosto che dai giardini del museo, che era una considerazione cos\u00ec importante nei progetti originali di Thomas Leverton per la Casa.\nConservazione.\nBedford Square \u00e8 uno dei pezzi di architettura georgiana meglio conservati di Londra, ma la maggior parte delle case \u00e8 stata ora convertita in uffici. I numeri 1-10, 11, 12\u201327, 28\u201338 e 40-54 sono edifici classificati di I grado.\nGiardino.\nIl giardino centrale rimane privato, ma viene aperto al pubblico nell'ambito dell'Open Garden Squares Weekend. La piazza \u00e8 classificata di II grado* iscritta nel Registro dei parchi e giardini storici.\nTarghe blu.\nUn certo numero di case hanno targhe blu che registrano residenti famosi:"}
{"id": "9220288", "revid": "2149408", "url": "https://it.wikipedia.org/wiki?curid=9220288", "title": "Gran Premio dell'Arabia Saudita", "text": ""}
{"id": "9220309", "revid": "125352017", "url": "https://it.wikipedia.org/wiki?curid=9220309", "title": "Annibale Giannarelli", "text": "Biografia.\nAnnibale Giannarelli \u00e8 un cantante italo-australiano emigrato in Australia con la famiglia. Inizia la sua carriera giovanissimo e all'et\u00e0 di 15 anni ottenne un disco d'oro. Fece da spalla ai concerti di Peppino di Capri e di Mina nella citt\u00e0 di Sydney. \nNel corso della sua carriera si \u00e8 esibito in locali e in televisione in tutta l'Australia e in Italia, accompagnandosi alla tastiera e alla fisarmonica, dedicandosi alla musica tradizionale italiana, pop agli standard jazz e ai brani classici. \nInsieme ad Alessandro Alessandroni ha fatto parte del gruppo vocale \"I Cantori Moderni di Alessandroni\". Ha registrato tre album da solista pubblicati da EMI, RCA e Seven Records.\nGiannarelli raggiunse la notoriet\u00e0 internazionale grazie all'interpretazione del brano \"Trinity\" di Franco Micalizzi, eseguito assieme allo stesso Alessandroni (quest'ultimo chiamato per il celebre fischio), tema principale del film \"Lo chiamavano Trinit\u00e0...\"., brano utilizzato successivamente anche nella colonna sonora del film Django Unchained. \nNel 1971 utilizzando lo pseudonimo di Giampiero Muratti ha collaborato con il gruppo I Cugini di Campagna. \nNel 1972 utilizzando lo pseudonimo di David King ha cantato le canzoni tema principale dei film \"Guardami nuda\" di Italo Alfaro, \"I bandoleros della dodicesima ora\" diretto da Alfonso Balc\u00e1zar e \"...E alla fine lo chiamarono Jerusalem l'implacabile (Padella calibro 38)\" del regista Antonio Secchi e per lo sceneggiato televisivo \"Come un uragano\" musiche Bruno Nicolai. \nNel 2014 ha ricevuto la cittadinanza dal suo comune originario e nel 2021 \u00e8 tornato a vivere in Italia a Sassalbo, in provincia di Massa-Carrara.\nNel 2021 ha partecipato alla seconda edizione di The Voice Senior vincendo la finale il 21 gennaio 2022."}
{"id": "9220312", "revid": "219110", "url": "https://it.wikipedia.org/wiki?curid=9220312", "title": "Ponte di Sant'Ansano", "text": "Il Ponte di Sant\u2019Ansano \u00e8 un ponte fluviale sito nel comune di Lucca presso la frazione di Ponte a Moriano.\nDescrizione.\nIl ponte, carrabile e a doppio senso, presenta una struttura in pietra e mattoni a pi\u00f9 arcate. Nella parte centrale si trovano statue in marmo le statue della Madonna e di Sant'Ansano. \nStoria.\nLe prime testimonianze storiche di un ponte \"in loco Sexto\" provengono da una pergamena del 24 gennaio 844. Tale struttura tuttavia non occupava la posizione attuale. \n\u00c8 in un'altra pergamena, datata 17 febbraio 1115 e conservata nel \"Fondo Diplomatico dell\u2019Archivio Storico Diocesano di Lucca\", che viene citato per la prima volta il ponte che diventer\u00e0 \"di Sant'Ansano\". \nNel 1403 la struttura fu sostituita con una pi\u00f9 robusta ad opera di Paolo Guinigi.\nNuovamente il ponte fu ricostruito nel 1580 dagli architetti lucchesi Matteo e Vincenzo Civitali e venne distrutto dalla piena del fiume Serchio il 25 ottobre 1819. \nDal 1828 al 1832 fu costruito un nuovo ponte su progetto dell'ingegnere Giacomo Marracci e dell\u2019architetto Giovanni Lazzarini. Nel 1833 furono aggiunte le statue della Madonna e di Sant'Ansano, che furono vandalizzate da ignoti nel 1910, 1979 e 1985.\nDurante la Seconda Guerra Mondiale, il ponte fu danneggiato, e le parti crollate sono tuttora visibili nelle acque sottostanti alla costruzione. \nNel 1990 le statue sono state sostituite da copie.\nAltri progetti.\n "}
{"id": "9220314", "revid": "697352", "url": "https://it.wikipedia.org/wiki?curid=9220314", "title": "!K7 Records", "text": ""}
{"id": "9220324", "revid": "599013", "url": "https://it.wikipedia.org/wiki?curid=9220324", "title": "Ian McPhee", "text": "Carriera.\nMcPhee si forma calcisticamente nell' e nel . Dal 1965 al 1972 \u00e8 nella prima squadra del St. Johnstone, con cui gioca sette stagioni nella massima serie scozzese, ottenendo come miglior piazzamento il terzo posto nella Scottish Division One 1970-1971, riuscendo cos\u00ec ad accedere alla Coppa UEFA 1971-1972. Nella competizione continentale riusc\u00ec a giungere con la sua squadra agli ottavi di finale, venendo eliminato con i suoi dagli jugoslavi dello . \nDopo una stagione all', nel 1973 \u00e8 ingaggiato dalla franchigia NASL dei . Nella stagione 1973 con la sua squadra vince la Northern Division, perdendo poi le semifinali contro i futuri campioni dei . La stagione seguente invece non riesce a superare la fase a gironi del torneo. Nella stagione 1975 raggiunge i quarti di finale del torneo.\nCon i Metros ha giocato anche a indoor soccer."}
{"id": "9220325", "revid": "219355", "url": "https://it.wikipedia.org/wiki?curid=9220325", "title": "Pineta di Levante di Viareggio", "text": ""}
{"id": "9220326", "revid": "1488558", "url": "https://it.wikipedia.org/wiki?curid=9220326", "title": "Meifumado", "text": " \nMeifumado (\u51a5\u5e9c\u9b54\u9053) \u00e8 composto da due parole - \"La linea di confine tra vivere e morire\" e - \"Finestra\". \nSecondo la filosofia buddista \u00e8 l'inferno, la via dei demoni e della dannazione. In Giappone, la vita quotidiana \u00e8 permeata di tradizioni derivanti dalla religione Shintoista e da leggende, per questo molti scrittori, disegnatori di anime manga (Kazuo Koike &amp; Goseki Kojima, scrittore e disegnatore di 'Lone Wolf and Cub' ) o registi (come Akira Kurosawa in 'Ran' o 'Il trono di sangue') hanno trattato il tema del Meifumado.\nPer comprendere esattamente di cosa si tratta \u00e8 necessario capire che il concetto di morte \u00e8 molto differente da quello occidentale. Il Meifumado \u00e8 infatti una scelta, o una serie di decisioni che pone l'individuo a percorrere questo cammino, non \u00e8 un luogo dove i dannati ricevono punizioni."}
{"id": "9220328", "revid": "775372", "url": "https://it.wikipedia.org/wiki?curid=9220328", "title": "Operazione Pyi Thaya", "text": "LOperazione Pyi Thaya (in lingua birmana: \u1015\u103c\u100a\u103a\u101e\u102c\u101a\u102c \u1005\u1005\u103a\u1006\u1004\u103a\u101b\u1031\u1038) \u00e8 stata un'operazione militare condotta dal Consiglio di Stato per la Pace e lo Sviluppo nello Stato Rakhine in Birmania, durante il governo di Saw Maung."}
{"id": "9220330", "revid": "757396", "url": "https://it.wikipedia.org/wiki?curid=9220330", "title": "Olympiakos Syndesmos Filathl\u014dn Peirai\u014ds 2009-2010 (pallacanestro maschile)", "text": "Questa voce raccoglie le informazioni riguardanti l'Olympiakos B.C. nelle competizioni ufficiali della stagione 2009-2010.\nStagione.\nLa stagione 2009-2010 dell'Olympiakos \u00e8 la 56\u00aa nel massimo campionato greco di pallacanestro, l'A1 Ethniki.\nRoster.\n\"Aggiornato al 7 dicembre 2021.\""}
{"id": "9220332", "revid": "1442080", "url": "https://it.wikipedia.org/wiki?curid=9220332", "title": "Oniro (software)", "text": "Oniro \u00e8 un progetto di Eclipse Foundation focalizzato sullo sviluppo di un sistema operativo distribuito open source per dispositivi consumer, indipendentemente da marca, modello, produttore."}
{"id": "9220335", "revid": "439868", "url": "https://it.wikipedia.org/wiki?curid=9220335", "title": "Rovira (disambigua)", "text": ""}
{"id": "9220337", "revid": "1522738", "url": "https://it.wikipedia.org/wiki?curid=9220337", "title": "Terrore bianco (Grecia)", "text": "Il Terrore bianco () \u00e8 il termine utilizzato in Grecia, analogamente a casi simili, che riguarda il periodo di persecuzione dei membri del Partito Comunista di Grecia (KKE) e di altri ex membri dell'organizzazione di resistenza di sinistra del Fronte di Liberazione Nazionale (EAM) durante la seconda guerra mondiale nel 1945-1946, prima dello scoppio della guerra civile greca.\nContesto.\nDurante l'occupazione dell'Asse della Grecia, l'EAM-ELAS, dominata dai comunisti, era diventata la principale organizzazione all'interno del movimento di resistenza greco. Fino all'estate del 1944, con un numero di membri stimato tra il mezzo e i due milioni, e disponendo di circa 150.000 combattenti, faceva impallidire i suoi rivali non comunisti pi\u00f9 vicini, l'EDES e l'EKKA. Le crescenti tensioni interne e tra gli altri gruppi rivali, innescate dall'ideologia e dall'ambizione dell'EAM-ELAS di essere l'unico strumento di \"liberazione nazionale\", portarono a ripetuti scontri nel 1943-1944, in quella che fu poi definita la \"prima fase\" della guerra civile.\nAl momento della liberazione della Grecia nell'ottobre 1944, l'EAM-ELAS dominava il paese ad eccezione delle principali citt\u00e0, in particolare Atene, dove le forze britanniche sostenevano il governo greco tornato in esilio. Dal ritorno del governo in esilio, fu stabilito in Grecia un nuovo governo di unit\u00e0\u00a0nazionale guidato da Georgios Papandreou con la partecipazione dell'EAM e del KKE, secondo quanto previsto dall'accordo di Caserta. I disaccordi interni del governo, portarono al ritiro dei ministri dell'EAM. La rivalit\u00e0 sopita tra il governo di Papandreou, appoggiato dagli inglesi, e l'EAM-ELAS, sfoci\u00f2 negli scontri della Dekemvriana ad Atene (dicembre 1944 - gennaio 1945), dove l'EAM-ELAS fu sconfitto e disarmato con l'accordo di Varkiza (febbraio 1945).\nL'accordo di Varkiza non fu pienamente attuato poich\u00e9 i suoi termini contenevano molte omissioni e ambiguit\u00e0 intenzionali. La parte del governo non assolse i suoi obblighi, mentre i membri canaglia del KKE come Aris Velouchiotis celarono grandi nascondigli di armi in previsione di future rappresaglie da parte della destra.\nIl Terrore bianco e lo scoppio della guerra civile.\nAlla sinistra greca furono sistematicamente negati i diritti politici e legali dal governo, facilitando la sua successiva persecuzione. Con l'EAM-ELAS neutralizzato, i suoi membri divennero facile preda di vari gruppi di destra in rappresaglia per il precedente \"Terrore rosso\". Questi andavano da ex membri dei battaglioni di sicurezza collaborazionisti ai servizi di sicurezza paramilitari del governo, principalmente la Gendarmeria greca, l'Unit\u00e0 di Sicurezza rurale (MAY)\u00a0e la Guardia\u00a0Nazionale, che agivano con il tacito sostegno del governo. Pertanto, come sottolinea Polymeris Voglis, \"[dove] altrove in Europa le carceri erano inondate di fascisti e dei loro collaborazionisti, in Grecia la maggior parte dei prigionieri era composta dai membri di organizzazioni di resistenza di sinistra\": secondo la British Legal Mission in Greece, dei 16.700 detenuti al 1\u00b0 ottobre 1945, 7.077 erano criminali di reati comuni, 6.027 erano prigionieri di sinistra incarcerati dopo la \"Dekemvriana\" e solo 2.896 erano collaborazionisti. A dicembre 1945, 48.956 persone erano ricercate dalle autorit\u00e0 greche a causa della loro affiliazione con l'EAM-ELAS. La campagna di persecuzione dur\u00f2 fino al 1945 e per gran parte del 1946, e fu un elemento critico nella radicalizzazione e polarizzazione del clima politico nel paese.\nNel maggio 1945, la Guardia Nazionale aveva stabilito avamposti in tutto il paese, ma i suoi numeri erano insufficienti per mantenere l'ordine; inoltre anche la forza lavoro della Gendarmeria si era esaurita durante la Dekemvriana. In tali circostanze, le attivit\u00e0 di polizia venivano spesso svolte da organizzazioni paramilitari di estrema destra, in particolare dall'Organizzazione X. In aree come Creta,Peloponneso meridionale e Tessaglia, le bande paramilitari superarono in numero le unit\u00e0 di sicurezza ufficiali anche oltre il 1946. Mentre il coinvolgimento britannico nel sostenere direttamente i paramilitari di estrema destra rimane una questione controversa nella storiografia greca e non \u00e8 stato dimostrato in modo conclusivo. \u00c8 certo che le autorit\u00e0 britanniche hanno tollerato le loro attivit\u00e0 e non hanno fatto alcuno sforzo per impedire la persecuzione della sinistra greca. In seguito all'accordo di Varkiza, 35 squadroni della morte di estrema destra furono formati nella Grecia centrale, 35 in Tessaglia, 23 in Epiro, 50 nel Peloponneso, 38 nella Macedonia occidentale, per un totale di 35 bande operanti nella Macedonia centrale, Macedonia orientale e Tracia. Gli squadroni della morte operarono anche su varie isole greche, portando il numero totale di paramilitari a oltre 230 bande, che contavano da 10.000 a 18.000 membri nel luglio 1945. Dopo il secondo congresso del partito del KKE nel febbraio 1946, circa 250 milizie di sinistra di autodifesa, note come Gruppi di combattenti armati democratici perseguitati (ODEKA), vennero create in tutta la Grecia, per un totale di circa 3.000 uomini. La maggior parte dei miliziani erano ex combattenti dell'ELAS. Gli eventi successivi videro il boicottaggio da parte della sinistra delle elezioni del 1946 e infine la ripresa della guerra con lo scoppio della terza, o fase principale, della guerra civile greca nella primavera del 1946.\nNel periodo compreso tra l'accordo di Varkiza e le elezioni del 1946, le squadre terroristiche di destra commisero 1.289 omicidi, 165 stupri, 151 rapimenti e sparizioni forzate. 6.681 persone rimasero ferite, 32.632 torturate, 84.939 arrestate e 173 donne furono rasate. In seguito alla vittoria dello Schieramento Unito dei Nazionalisti il 1\u00b0 aprile 1946 e fino al 1 \u00b0maggio dello stesso anno, 116 persone di sinistra furono assassinate, 31 ferite, 114 torturate, 4 edifici furono dati alle fiamme e 7 uffici politici furono saccheggiati."}
{"id": "9220368", "revid": "1318658", "url": "https://it.wikipedia.org/wiki?curid=9220368", "title": "Portman Square", "text": "Portman Square \u00e8 una piazza giardino a Marylebone, nel centro di Londra, circondata da eleganti case a schiera. Era specifica per le abitazioni private affittate con contratti di locazione a lungo termine con un canone di locazione da parte della Portman Estate, che possedeva i giardini comunali privati. Segna l'estremit\u00e0 occidentale di Wigmore Street, che la collega a Cavendish Square a est.\nStoria.\nContesto e sviluppo.\nFu costruita tra il 1765 e il 1784 su un terreno di propriet\u00e0 di Henry William Portman.\nUna caserma di fanteria, la Portman Square Barracks, fu costruita tra Portman e Orchard Street e fu demolita intorno al 1860.\nAll'estremit\u00e0 orientale del giardino, che segna cos\u00ec un'estremit\u00e0 di Baker Street e di Orchard Street (un breve collegamento a Oxford Street), si trova la fontanella Hamilton Memorial. Questa \u00e8 stata donata da Mariana Augusta, sotto gli auspici della Metropolitan Drinking Fountain and Cattle Trough Association, in onore del suo defunto marito Sir John James Hamilton, II baronetto, per breve tempo deputato per Sudbury. La fontana \u00e8 tutelata statutariamente e riconosciuta nella categoria principale, iniziale (Grado II). \nResidenti notevoli.\nLe sue case furono affittate da Alexander Hamilton, X duca di Hamilton, Sir Brook Bridges, III baronetto, Henry Pelham-Clinton, IV duca di Newcastle-under-Lyne, George Keppel, VI conte di Albemarle, Sir Charles Asgill, I baronetto e William Henry Percy. Alexander Duff, I duca di Fife, mantenne la sua casa londinese al n.\u00a015.\nCase notevoli.\nCirca un terzo del lato nord \u00e8 nello schema di categoria legale, descritto sopra ma nella categoria pi\u00f9 rara e pi\u00f9 alta, Grado I."}
{"id": "9220370", "revid": "124414100", "url": "https://it.wikipedia.org/wiki?curid=9220370", "title": "Ensign MN176", "text": ""}
{"id": "9220371", "revid": "2194416", "url": "https://it.wikipedia.org/wiki?curid=9220371", "title": "Quad-core", "text": ""}
{"id": "9220372", "revid": "775372", "url": "https://it.wikipedia.org/wiki?curid=9220372", "title": "Conflitto rohingya", "text": "Il conflitto rohingya \u00e8 una serie di scontri tra i rohingya e lo stato del Myanmar, dal 1942 fino ad oggi. Le battaglie sono di carattere di guerra religiosa, cio\u00e8 tra mussulmani per i rohingya e buddisti per i birmani. Ci\u00f2 ha portato dello scontro etnico-religioso tra i due popoli con una serie di persecuzioni. Il conflitto \u00e8 conosciuto tristemente al mondo per il genocidio dei rohingya. Molti rohingya sono rifiugiati tra i confini del Bangladesh."}
{"id": "9220375", "revid": "633110", "url": "https://it.wikipedia.org/wiki?curid=9220375", "title": "Classe Rubin", "text": "La classe Rubin o Progetto 22460 Okhotnik (in cirillico: 22460 \u041e\u0445\u043e\u0442\u043d\u0438\u043a) \u00e8 una classe di pattugliatori costieri di fabbricazione russa,\u00a0sviluppate dal Severnoye Beureau negli anni 2000 ed entrate in servizio nei ranghi della Guardia costiera russa a partire dal 2009.\nProgettate per navigare all'interno delle acque territoriali, sono in grado di compiere missioni di pattugliamento, scorta, monitoraggio ambientale e di ricerca e soccorso. Le unit\u00e0 di questa classe sono equipaggiate con un drone elicottero S-100 e sono armate di missili terra-aria a corto raggio e mitragliatrici per la neutralizzazione di piccoli obiettivi aerei e di superficie.\nAl 2021, a partire da un requisito di 30 unit\u00e0, ne risultano in servizio attivo 14 esemplari."}
{"id": "9220378", "revid": "439868", "url": "https://it.wikipedia.org/wiki?curid=9220378", "title": "Dives (disambigua)", "text": ""}
{"id": "9220382", "revid": "775372", "url": "https://it.wikipedia.org/wiki?curid=9220382", "title": "Conflitto Rohingya", "text": ""}
{"id": "9220386", "revid": "124414268", "url": "https://it.wikipedia.org/wiki?curid=9220386", "title": "Viys'kovo-Povitriani Syly Ukrayiny", "text": ""}
{"id": "9220389", "revid": "125407323", "url": "https://it.wikipedia.org/wiki?curid=9220389", "title": "Karl Lauterbach", "text": "Biografia.\nKarl Lauterbach, figlio di una famiglia della classe operaia (suo padre lavorava in un caseificio), \u00e8 cresciuto a Oberzier nelle immediate vicinanze dell'impianto di ricerca nucleare di J\u00fclich. Lauterbach ha studiato medicina umana presso la RWTH Aachen University, l'Universit\u00e0 del Texas a San Antonio e l'Universit\u00e0 di D\u00fcsseldorf, dove si \u00e8 laureato. Dal 1989 al 1992, ha studiato politica e gestione della salute e epidemiologia presso la Harvard School of Public Health di Boston, laureandosi con un dottorato in scienze nel 1992. Dal 1992 al 1993 ha tenuto una borsa di studio presso la Harvard Medical School, sponsorizzata dalla Konrad Adenauer Foundation, vicina alla CDU. Lauterbach \u00e8 stato membro della CDU per diversi anni prima di entrare a far parte della SPD nel 2001.\nDal 1998 al 2005, Lauterbach \u00e8 stato direttore dell'Istituto di economia sanitaria ed epidemiologia clinica (IGKE) presso l'Universit\u00e0 di Colonia. \u00c8 stato nominato professore a contratto presso la Harvard School of Public Health nel 2008. \u00c8 stato membro del \"Sachverst\u00e4ndigenrat zur Begutachtung der Entwicklung im Gesundheitswesen\" (il consiglio di esperti che consiglia il governo federale sugli sviluppi del sistema sanitario tedesco) dal 1999 fino a quando non \u00e8 stato eletto al Bundestag nel settembre 2005. \u00c8 stato membro della Commissione R\u00fcrup, un comitato di esperti nominato dal governo e istituito per rivedere il finanziamento dei sistemi di assicurazione sociale.\nEletto nel Bundestag nel 2005, Lauterbach si \u00e8 occupato in politica della salute. Nel 2019 dichiar\u00f2 la sua candidatura per l'ufficio del presidente del suo partito, ma perse contro Norbert Walter-Borjans e Saskia Esken. Durante la pandemia di COVID-19, \u00e8 apparso nei programmi televisi per informare il pubblico in merito al virus. In questa modo \u00e8 diventato noto a livello nazionale, ma anche criticato da parte di altri politici, oppositori delle misure anti-pandemia tanto che il giornale tabloid BILD ha parlato di teorici del complotto. \nLauterbach \u00e8 favorevole ad un sistema d'assicurazione sanitaria pubblica in Germania, criticando lo status quo come ingiustizia di classe. \u00c8 anche favorevole alla legalizazzione delle droghe. Lauterbach espresse sostegno per vaccinazione obbligatoria."}
{"id": "9220390", "revid": "439868", "url": "https://it.wikipedia.org/wiki?curid=9220390", "title": "Ziereis", "text": ""}
{"id": "9220392", "revid": "686936", "url": "https://it.wikipedia.org/wiki?curid=9220392", "title": "Trey Hendrickson", "text": "Carriera.\nNew Orleans Saints.\nI New Orleans Saints scelsero Hendrickson nel corso del terzo giro (103\u00ba assoluto) del Draft NFL 2017. Compet\u00e9 con Darryl Tapp, Alex Okafor, Obum Gwacham, Al-Quadin Muhammad e Alex Jenkins nel corso del training camp per il ruolo di defensive end titolare. Il capo-allenatore Sean Payton lo nomin\u00f2 defensive end di riserva dietro a Cameron Jordan e Alex Okafor per l'inizio della stagione regolare.\nNon fu in campo nella prima della stagione a causa di un'influenza. Debutt\u00f2 il 17 settembre 2017 contro i New England Patriots mettendo a segno 3 tackle nella sconfitta per 20-36. La settimana successiva fece registrare il suo primo sack sul quarterback Cam Newton nella vittoria per 34-13. Nella settimana 6 contro i Detroit Lions mise a referto due passaggi deviati nella vittoria per 52-38.\nNella stagione 2018 Hendrickson disput\u00f2 8 partite con 5 placcaggi.\nNel debutto della stagione 2019, Hendrickson mise a segno due sack contro gli Houston Texans nel \"Monday Night Football\". La sua stagione si chiuse con 4,5 sack, 19 tackle e un fumble forzato.\nNella settimana 9 della stagione 2020 contro i Tampa Bay Buccaneers nel \"Sunday Night Football\", Hendrickson mise a referto due sack su Tom Brady nella vittoria per 38\u20133. Nella settimana 15 contro i Kansas City Chiefs fece registrare due sack su Patrick Mahomes, incluso uno con cui forz\u00f2 un fumble. La sua annata si chiuse con 13,5 sack.\nCincinnati Bengals.\nIl 19 marzo 2021, Hendrickson firm\u00f2 un contratto quadriennale del valore di 60 milioni di dollari con i Cincinnati Bengals. A fine stagione fu convocato per il suo primo Pro Bowl. Il 13 febbraio 2022 part\u00ec come titolare nel Super Bowl LVI ma i Bengals furono sconfitti dai Los Angeles Rams per 23-20."}
{"id": "9220393", "revid": "962319", "url": "https://it.wikipedia.org/wiki?curid=9220393", "title": "Stazione di Forest Hills (New York)", "text": "La stazione di Forest Hills (in inglese \"Forest Hills Station\") \u00e8 una fermata ferroviaria della Main Line della Long Island Rail Road. Serve l'omonimo quartiere del \"borough\" newyorkese del Queens.\nStoria.\nLa stazione fu aperta il 5 agosto 1911. Tra luglio e settembre 2018 le due banchine della stazione sono state allungate di 61 metri, cos\u00ec da poter accogliere treni con 6 carrozze.\nStrutture e impianti.\nLa stazione dispone di due banchine laterali e quattro binari.\nMovimento.\nLa stazione \u00e8 servita dai treni delle linee Babylon, Far Rockaway, Hempstead, Long Beach, Montauk, Oyster Bay, Port Jefferson, Ronkonkoma e West Hempstead del servizio ferroviario suburbano Long Island Rail Road.\nServizi.\nLa stazione \u00e8 accessibile alle persone con disabilit\u00e0 motoria.\nInterscambi.\nLa stazione \u00e8 servita da alcune autolinee gestite da MTA Bus e sorge vicino alla stazione della metropolitana Forest Hills-71st Avenue della linea IND Queens Boulevard, dove fermano i treni delle linee E, F, M e R."}
{"id": "9220394", "revid": "1310927", "url": "https://it.wikipedia.org/wiki?curid=9220394", "title": "Piotr Starzy\u0144ski", "text": "Caratteristiche tecniche.\nCentrocampista offensivo, \u00e8 un giocatore rapido e dotato di una buona tecnica, che sa essere letale quando parte palla al piede in velocit\u00e0. Dotato di un buon tiro dalla distanza, si \u00e8 rivelato anche estremamente duttile.\nCarriera.\nCresciuto nel settore giovanile del \"Bia\u0142a Gwiazda\", ha esordito in prima squadra il 31 gennaio 2021 disputando l'incontro di campionato perso 3-4 contro il , subentrando al '78 al posto di Georg\u00ef\u00fd Jwkov.\nStatistiche.\nPresenze e reti nei club.\n\"Statistiche aggiornate al 7 dicembre 2021.\""}
{"id": "9220396", "revid": "439868", "url": "https://it.wikipedia.org/wiki?curid=9220396", "title": "Yapo", "text": ""}
{"id": "9220397", "revid": "1320609", "url": "https://it.wikipedia.org/wiki?curid=9220397", "title": "Angelica Baitelli", "text": "Biografia.\nFiglia del conte Costanzo Baitelli e sorella del conte Lodovico Baitelli, due volte badessa, \u00e8 considerata una delle \u00abbresciani illustri\u00bb del XVII secolo. Tra il 1646 e il 1647 ha svolto il ruolo di badessa del monastero di Santa Giulia a Brescia, di cui riordin\u00f2 e mise in salvo una ricchissima documentazione che rischiava di andare persa per noncuranza. Ha quindi tradotto dal latino e raccolto le memorie storiche a partire dal 740 fino ai suoi giorni nei manoscritti \"Annali storici dell'edificazione, erezione e dotazione del serenissimo Monastero di S.Salvatore e S.Giulia\" (forse pubblicato postumo) e \"Vita, martirio e morte di S.Giulia Cartaginese\", riportando informazioni che non appartengono alle comuni tradizioni diffuse su S. Giulia.\nLa sua opera \"Annali storici dell'edificazione, erezione e dotazione del serenissimo Monastero di S.Salvatore e S.Giulia\" pose fine a una diatriba tra le suore e il vescovo diocesano, che voleva portare il monastero di Santa Giulia sotto la sua autorit\u00e0: le suore si appellarono alle autorit\u00e0 laiche locali, portando a testimonianza della loro autonomia storica il testo di Baitelli, a cui venne riconosciuto per questo un posto privilegiato nella memoria collettiva bresciana."}
{"id": "9220400", "revid": "588403", "url": "https://it.wikipedia.org/wiki?curid=9220400", "title": "Copa Centro-Oeste 1999", "text": "La Copa Centro-Oeste 1999 \u00e8 stata la 1\u00aa edizione della Copa Centro-Oeste.\nFormula.\nLe formazioni rappresentanti il Distretto Federale, l'Esp\u00edrito Santo, il Mato Grosso e il Mato Grosso do Sul disputano un turno di qualificazione, la cui vincente sar\u00e0 ammessa alla fase a gironi della Copa Centro-Oeste.\nLe dieci squadre qualificatesi alla fase a gironi sono suddivise in tre gruppi: uno da quattro, due da tre. Le formazioni classificatesi prime nel proprio girone (oltre alla seconda classificata nel gruppo a quattro squadre), saranno ammesse alla seconda fase, che decreter\u00e0 la vincitrice del torneo. La formazione vincitrice ottiene un posto in Coppa CONMEBOL 1999.\nPartecipanti.\nSono in grassetto le squadre che partono dalla fase a gironi.\nRisultati.\nFase a gironi.\nGruppo A.\nLegenda:\nNote:\nGruppo B.\nLegenda:\nNote:\nGruppo C.\nLegenda:\nNote:"}
{"id": "9220402", "revid": "907365", "url": "https://it.wikipedia.org/wiki?curid=9220402", "title": "ATP Challenger Tour 2022", "text": "L'ATP Challenger Tour 2022 \u00e8 una serie di tornei internazionali maschili studiati per consentire a giocatori di seconda fascia di acquisire un ranking sufficiente per accedere ai tabelloni principali dei tornei dell'ATP Tour. Sono previsti tornei con montepremi minimo da $ e \u20ac, fino a un massimo di $ e \u20ac. Si tratta della quarantacinquesima edizione del circuito di seconda fascia del tennis professionistico, la quattordicesima sotto il nome Challenger Tour.\nAssegnazione dei punti.\nI punti per il ranking ATP sono stati assegnati come dalla seguente tabella:\nStatistiche.\n\"Aggiornate al 27 febbraio.\""}
{"id": "9220403", "revid": "122246", "url": "https://it.wikipedia.org/wiki?curid=9220403", "title": "Campionato mondiale di pallavolo femminile Under-18 2019", "text": "Il campionato mondiale di pallavolo femminile Under-18 2019 si \u00e8 svolto dal 5 al 14 settembre 2019 a Il Cairo e Ismailia, in Egitto: al torneo hanno partecipato venti squadre nazionali Under-18 e la vittoria finale \u00e8 andata per la prima volta agli .\nRegolamento.\nFormula.\nLa formula ha previsto: \nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nFase a gironi.\nGirone A.\nClassifica.\nLegenda:\nGirone B.\nClassifica.\nLegenda:\nGirone C.\nClassifica.\nLegenda:\nGirone D.\nClassifica.\nLegenda:"}
{"id": "9220406", "revid": "439868", "url": "https://it.wikipedia.org/wiki?curid=9220406", "title": "Wussow", "text": ""}
{"id": "9220412", "revid": "757396", "url": "https://it.wikipedia.org/wiki?curid=9220412", "title": "Professional'nyj Basketbol'nyj klub CSKA 2008-2009", "text": "Questa voce raccoglie le informazioni riguardanti il Professional'nyj Basketbol'nyj klub CSKA nelle competizioni ufficiali della stagione 2008-2009.\nStagione.\nLa stagione 2008-2009 del Professional'nyj Basketbol'nyj klub CSKA \u00e8 la 18\u00aa nel massimo campionato russo di pallacanestro, la Professional'naya basketbol'naya liga.\nRoster.\n\"Aggiornato al 7 dicembre 2021\""}
{"id": "9220416", "revid": "124414691", "url": "https://it.wikipedia.org/wiki?curid=9220416", "title": "Connew PC1", "text": "La Connew PC1 \u00e8 una monoposto di Formula 1, costruita dalla scuderia britannica Connew PC1 per partecipare al Campionato mondiale di Formula 1 1972.\nProgettata da Peter Connew era alimentata da un motore V8 da 3,0 litri Cosworth DFV."}
{"id": "9220421", "revid": "6923", "url": "https://it.wikipedia.org/wiki?curid=9220421", "title": "Spencer House", "text": "Spencer House \u00e8 una dimora storica situata al 27 di St James's Place nell'area di St James a Londra. La casa \u00e8 classificata di grado I nella lista del patrimonio nazionale dell'Inghilterra.\nStoria.\nFu commissionata nel 1756 da John Spencer (che in seguito divenne il primo conte Spencer), poich\u00e9 aveva bisogno di una grande residenza a Londra per aumentare la sua posizione e il suo status. L'architetto che scelse fu John Vardy, che aveva studiato con William Kent. Vardy progett\u00f2 le facciate del palazzo che vediamo oggi.\nNel 1758, James \"ateniese\" Stuart, che aveva studiato i valori arcadici dell'architettura greca antica, sostitu\u00ec Vardy come architetto del progetto. Come diretta conseguenza di ci\u00f2, Spencer House doveva avere autentici dettagli greci nella decorazione interna, e cos\u00ec divenne uno dei primi esempi a Londra dello stile neoclassico.\nCome dimora dei successivi conti e contesse Spencer, le sale della casa divennero un teatro per il corteo che era l'alta societ\u00e0 londinese. I membri della famiglia Spencer occuparono la villa ininterrottamente fino al 1895, quando la casa fu affittata. Gli Spencer tornarono per un breve periodo durante il primo quarto del XX secolo, dopodich\u00e9 la casa fu affittata pi\u00f9 volte come club o uffici. Durante la Battaglia d'Inghilterra della seconda guerra mondiale, venne spoliata dei suoi pochi tesori autentici rimasti, mobili appositamente realizzati e caminetti.\nSpencer House rimane di propriet\u00e0 dei Conti Spencer, l'attuale proprietario \u00e8 Charles Spencer, IX Conte Spencer, fratello di Diana, Principessa del Galles. Tuttavia, dalla seconda guerra mondiale, la casa \u00e8 stata continuamente affittata. Nel 1948 fu affittata alla casa d'aste Christie's, nel 1956 alla British Oxygen Company e nel 1963 all'Economist Intelligence Unit.\nNel 1986, RIT Capital Partners, l'azienda familiare di Jacob Rothschild, IV barone Rothschild, si \u00e8 assicurata un contratto di locazione di 96 anni (con un'opzione aggiuntiva di 24 anni). Dopo un importante restauro, le sale di rappresentanza e il giardino sono stati riportati al loro aspetto originale. Il contratto di locazione di Spencer House \u00e8 stato valutato 35 milioni di sterline nella relazione annuale 2017 di RIT Capital Partners.\nInsieme a Lancaster House, Bridgewater House, Dudley House e Apsley House, Spencer House \u00e8 una delle ultime delle tante residenze aristocratiche che un tempo adornavano il centro di Londra."}
{"id": "9220425", "revid": "21880", "url": "https://it.wikipedia.org/wiki?curid=9220425", "title": "Fritillaria tenella", "text": ""}
{"id": "9220433", "revid": "588403", "url": "https://it.wikipedia.org/wiki?curid=9220433", "title": "Copa Centro-Oeste 2000", "text": "La Copa Centro-Oeste 2000 \u00e8 stata la 2\u00aa edizione della Copa Centro-Oeste.\nFormula.\nLe otto squadre partecipanti sono suddivise in due gironi da quattro squadre ciascuno. Le prime due classificate di ciascun girone saranno ammesse alla seconda fase, che decreter\u00e0 la vincitrice del torneo. Il club vincitore ottiene un posto per il turno preliminare di Copa dos Campe\u00f5es 2000.\nRisultati.\nFase a gironi.\nGruppo A.\nLegenda:\nNote:\nGruppo B.\nLegenda:\nNote:"}
{"id": "9220438", "revid": "633110", "url": "https://it.wikipedia.org/wiki?curid=9220438", "title": "Skarlatos Soutzos", "text": "Biografia.\nFiglio di una nobile famiglia fanariota, Skarlatos nacque a Bucarest, nell'attuale Romania, figlio del principe Alexandru Su\u021bu, ultimo principe sovrano di Valacchia e Moldavia.\nRifugiatosi in Grecia dopo l'assassinio del padre, ottenne di poter studiare all'accademia militare di Monaco di Baviera grazie ad una borsa di studio indetta da re Ludovico I di Baviera, padre di Ottone I di Grecia. Nel 1828 si arruol\u00f2 nell'artiglieria bavarese nella quale raggiunse il grado di tenente generale. Durante il regno di Ioannis Kapodistrias, divenne insegnante presso l'allora Scuola di Evelpidon, da poco istituita, divenendo il primo insegnante di artiglieria per il neonato esercito greco, rimanendo pure fortemente legato alla figura di re Ottone.\nNel periodo 1853 - 1854 fu ministro della guerra, occupandosi di organizzare i vari corpi d'armata inviati a combattere in Epiro ed in Tessaglia contro i turchi durante la Guerra di Crimea; venne ad ogni modo costretto a dimettersi dal suo ruolo politico poco dopo.\nNel 1864 il nuovo sovrano greco, Giorgio I, lo richiam\u00f2 a palazzo come capo di stato maggiore e nel 1869 divenne nuovamente ministro della guerra. Nel 1866 era sul punto di prendere parte alla Rivolta cretese e venne inviato nella parte meridionale della Grecia in attesa di ottenere dal comando centrale l'ordine di attaccare i turchi al fianco del generale Spyridon Milios. Venne quindi nominato comandante dell'esercito della Grecia orientale. Durante l'avanzata dell'esercito greco in Tessaglia nel 1878, fu comandante dell'operazione col grado di tenente generale. Venne successivamente promosso al grado di generale e di ispettore generale dell'esercito.\nMor\u00ec ad Atene nel 1887. Era sposato con Elpida Cantacuzino, figlia di Alexandros Cantacuzino. Suo figlio, Dimitrios fu in seguito sindaco di Atene, mentre sua figlia Eliza fu una nota scrittrice e traduttrice della sua epoca in Grecia.\nCoinvolgimento nella strage di Dilesi.\nAll'epoca della strage di Dilesi (1870) Skarlatos Soutzos era ministro della difesa e venne ritenuto dall'opposizione governativa tra i responsabili dell'accaduto. Quando si venne a sapere che le bande di ladri che operavano in Grecia avevano avuto l'ordine di risparmiare le grandi propriet\u00e0 come quelle che possedevano i Soutzos nella regione dell'Attica (ad esempio la tenuta di Tatoi), dietro pagamento di una tangente, venne costretto a dimettersi assieme all'intero governo di Thrasyvoulos Zaim\u012bs, dopo il quale subentr\u00f2 alla carica di primo ministro Epameinondas Deligiorgis che era stato tra i principali accusatori di Soutzos.\nIn precedenza l'ambasciata britannica aveva chiesto a Soutzos di cedere alle condizioni dei rapinatori (che chiedevano l'amnistia e la cessazione di ogni ulteriore persecuzione da parte dello stato greco), ma il ministro aveva desistito ritenendo che l'amnistia fosse un'umiliazione inaccettabile per lo stato. Se Soutzos tratt\u00f2 privatamente coi criminali, a livello formale invi\u00f2 un distaccamento militare per inseguirli sin nelle regioni settentrionali per poi cedere di fronte alla minaccia dei banditi di uccidere i prigionieri che avevano fatto sino a quel momento."}
{"id": "9220458", "revid": "933835", "url": "https://it.wikipedia.org/wiki?curid=9220458", "title": "Max Streibl", "text": "Dopo la morte del presidente della Baviera, Franz Josef Strau\u00df, nel 1988, divent\u00f2 il suo successore come capo del governo. Dal 1977, Streibl ricopr\u00ec l\u00b4incarico del ministro finanziario della Baviera sotto i governi di Alfons Goppel e Strau\u00df. Durante la sua presidenza si realizz\u00f2 la riunificazione della Germania. La sua popolarit\u00e0 col popolo bavarese era alta nonostante diversi scandali: Era accusato di nepotismo e corruzione. Nel 1993, il suo partito lo sostitu\u00ec con Edmund Stoiber."}
{"id": "9220466", "revid": "599013", "url": "https://it.wikipedia.org/wiki?curid=9220466", "title": "Milan Tu\u010di\u0107", "text": "Carriera.\nL'11 agosto 2021 viene acquistato a titolo definitivo dalla squadra giapponese del .\nStatistiche.\nPresenze e reti nei club.\n\"Statistiche aggiornate al 7 dicembre 2021.\""}
{"id": "9220472", "revid": "125996428", "url": "https://it.wikipedia.org/wiki?curid=9220472", "title": "2 euro commemorativi emessi nel 2022", "text": ""}
{"id": "9220477", "revid": "363629", "url": "https://it.wikipedia.org/wiki?curid=9220477", "title": "Ordine &quot;Danaker&quot;", "text": ""}
{"id": "9220478", "revid": "36426", "url": "https://it.wikipedia.org/wiki?curid=9220478", "title": "Santuario di San Rocco (Butera)", "text": "Il Santuario di San Rocco \u00e8 un edificio religioso di Butera che trae nome e dedicazione da san Rocco di Montpellier il quale, secondo un atto reperibile nell'archivio della chiesa, \u00e8 santo patrono di Butera dal 18 aprile (Pasqua) 1683.\nTitoli.\nLa chiesa, divenuta nel 1924 parrocchia succursale della Chiesa Madre di Butera, \u00e8 parrocchia autonoma dal 1935.\nLa proclamazione a santuario cittadino e diocesano \u00e8 avvenuta l'11 agosto 1983 con decreto del vescovo di Piazza Armerina, della cui diocesi fa parte Butera.\nStoria.\nIl santuario era stato edificato, per volont\u00e0 popolare e della famiglia Branciforte, allora principi di Butera e devoti al santo, probabilmente nel corso del XVI secolo.\nInizialmente si presentava come una cappella di piccole dimensioni; in seguito, e progressivamente, \u00e8 stato trasformato in un impianto a navata unica con l'aggiunta del transetto, dell'abside e della torre campanaria. Nella cupola del transetto \u00e8 riportata una data, di edificazione o di rifacimento: 1795.\nLa stabilit\u00e0 della chiesa \u00e8 affidata a due capriate portanti, di cui la pi\u00f9 recente sorregge la copertura attuale.\nNel tempo il santuario \u00e8 stato oggetto di vari interventi a cominciare dagli stucchi e fregi aggiunti agli inizi del XIX secolo; poi, fra gli interventi pi\u00f9 rilevanti, c'\u00e8 stata nel 1907 l'aggiunta di nove tele raffiguranti la vita di San Rocco ad opera del pittore Domenico Provenzano di Palma di Montechiaro. Infine, nel 1998, i due portoni della chiesa sono stati adornati con pannelli di legno, intarsiati da un artista locale, con rappresentazioni della vita di San Rocco all'esterno e di episodi tratti dal Vecchio e Nuovo Testamento all'interno.\nAll'interno del santuario, assume peculiare rilevanza un imponente simulacro di san Rocco con reliquiario, attorno al quale si polarizzano la piet\u00e0 e la devozione popolari."}
{"id": "9220480", "revid": "124434229", "url": "https://it.wikipedia.org/wiki?curid=9220480", "title": "Sansone di Cordova", "text": " \nBiografia.\nSansone nacque probabilmente a C\u00f3rdoba negli anni 810. Poco si sa della sua infanzia e adolescenza, per\u00f2 \u00e8 probabile che ricevesse la sua istruzione in una scuola collegata a una basilica, come quella di San Zoilo. Acquis\u00ec una preparazione in teologia, in latino e si form\u00f2 sui testi biblici e patristici. Apprese anche la lingua araba, tanto da divenire traduttore della corrispondenza dell'emiro Muhammad I.\nGrazie alla testimonianza del \"De translatione sanctorum martyrum Georgii Monachum, Aurelii et Nathaliae ex urbe Cordube Parisios\", scritta da Aimoino di Saint-Germain verso l'871, si sa che nell'858 Sansone era un presbitero che, per ordine di Leovigildo Abd as-Salam, probabilmente il suo precettore, collabor\u00f2 con alcuni monaci dell'abbazia di Saint-Germain-des-Pr\u00e9s per affidare loro alcune reliquie custodite nel monastero cordovese di San Salvador de Pe\u00f1amelaria, dove dall'858 era abate.\nCome maestro di teologia Sansone impartiva lezioni ai suoi allievi nel monastero di Pe\u00f1amelaria o nella chiesa di San Zoilo. Si dedicava anche a dibattere di teologia con cristiani, giudei e musulmani con buona eloquenza e ci\u00f2 pare che gli inimicasse rivali che ne mettevano in dubbio la dottrina teologica. Pertanto, nell'862, anno in cui Valenzio, probabile allievo di Sansone, fu consacrato vescovo di Cordova, fu accusato di eresia dal vescovo Ostegesi di Malaga e dai suoi partigiani. La Chiesa si riun\u00ec in concilio, Sansone present\u00f2 la sua confessione di fede (\"credulitas\"), la quale fu approvata dalla maggioranza dei vescovi; ma Ostegesi ottenne una sentenza di condanna contro di lui quando Sansone rifiut\u00f2 di opporsi a un'antifona ispanica tradizionale. Poich\u00e9 era stato dichiarato eretico, Sansone fu esiliato da Cordova, perse la dignit\u00e0 sacerdotale e gli fu proibito di ricoprire uffici ecclesiastici, di conseguenza cess\u00f2 di essere abate di Pe\u00f1amelaria.\nIn breve tempo Sansone ottenne l'assoluzione da parte della maggioranza dei vescovi e la nomina a parroco della chiesa di San Zoilo grazie al sostegno del vescovo Valenzio. Tuttavia, Ostegesi e il conte Servando, massima autorit\u00e0 civile di Cordova, riuscirono a far s\u00ec che tanto Sansone come Valenzio perdessero il favore dell'emiro Muhammad I. Cos\u00ec, di fronte al timore di perdere di nuovo il sacerdozio, nell'863 o nell'864 Sansone fugg\u00ec a Martos, ove scrisse la sua opera pi\u00f9 celebre, l\"Apologeticum contra perfidos\", per cercare di dimostrare l'ortodossia della sua fede e l'eterodossia della dottrina di Ostegesi. Come complemento di questo trattato compose il \"De gradibus consanguinitatis tractatulus\" per difendersi dall'accusa formulata dal vescovo di Malaga, secondo cui avrebbe unito in matrimonio cugini di primo grado; quest'opera deriva chiaramente dalle \"Origines\" di sant'Isidoro di Siviglia. Nell'875 don\u00f2 una campana alla chiesa di San Sebastiano sulla \"sierra\" di Cordova, nell'odierno comune di Espiel. Questa campana si conserva nel Museo Archeologico di Cordova e Simonet ne trascrive la dedicazione: \u00abOffert hoc munus Samson abbatis in Domum Sancti Sabastiani Martiris Christi. Era DCCCCLXIII\u00bb.\nSi conservano alcuni \"Carmina\", cio\u00e8 tre epitaffi, che dedic\u00f2 all'abate Ofilone, restauratore del monastero di Samos in Galizia nell'861; all'abate Atanagildo, a cui Alvaro di Cordoba indirizz\u00f2 un'epistola verso l'861; e a un presbitero chiamato Valentiniano o Valentiano.\nIn seguito Sansone ritorn\u00f2 a coprire la carica di abate, come testimonia il suo epitaffio, scritto da Cipriano di Cordova. Mor\u00ec in tarda et\u00e0 il 21 agosto 890."}
{"id": "9220486", "revid": "709565", "url": "https://it.wikipedia.org/wiki?curid=9220486", "title": "Numberblocks", "text": "Numberblocks \u00e8 una serie televisiva animata per bambini in CGI creata da Joe Elliot e coprodotta da Blue-Zoo e Alphablocks Ltd. per CBeebies. Ha debuttato su CBeebies il 23 gennaio 2017. \u00c8 prodotta da Blue-Zoo Productions e Alphablocks Ltd, gli studi che producono anche \"Alphablocks\". Lo spettacolo insegna il conteggio e concetti matematici tramite personaggi e canzoni giocosi. \"Numberblocks\" \u00e8 progettato appositamente per i bambini dai 3 ai 6 anni.\nPremessa.\n\"Numberblocks\" segue le avventure dei personaggi a blocchi a Numberland, con il numero di blocchi che determina quale numero rappresentano e un minuscolo numero nero fluttuante sopra di loro per mostrare di quanti blocchi sono fatti, che chiamano \"Numberling\". Quando uno dei blocchi salta sopra un altro, si trasformano in un personaggio diverso per creare un nuovo numero. Lo spettacolo aiuta i bambini ad imparare competenze di matematica di base, in particolare come contare e fare semplici operazioni aritmetiche. Vengono discussi ed esplorati concetti interi come pari e dispari e fattorizzazione. Anche riferimenti a idee molto pi\u00f9 sofisticate vengono presentati visivamente, di solito senza commenti. Sia il teorema di Pitagora che la successione di Fibonacci possono essere riconosciuti da spettatori esperti.\nEpisodi.\nSono state prodotte 8 stagioni di \"Numberblocks\"; ogni stagione ha 15 episodi. La serie annovera anche 12 speciali.\nRiconoscimenti.\nNel 2017, lo show \u00e8 stato candidato per un premio BAFTA nella categoria \"Apprendimento\"."}
{"id": "9220489", "revid": "819238", "url": "https://it.wikipedia.org/wiki?curid=9220489", "title": "Raccordo industriale di Acerra", "text": ""}
{"id": "9220491", "revid": "62748", "url": "https://it.wikipedia.org/wiki?curid=9220491", "title": "John Vardy", "text": "Era uno stretto seguace dell'architetto neopalladiano William Kent.\nBiografia.\nJohn Vardy era nato in una semplice famiglia di lavoratori a Durham. La sua prima formazione non \u00e8 nota. La sua carriera presso l'Office of Works, che richiese la maggior parte della sua attenzione per tutta la vita, inizi\u00f2 nel maggio 1736, quando fu nominato Clerk of the Works al Greenwich Hospital. Fu impiegato nei lavori a Hampton Court Palace, dal gennaio 1745 al 1746, a Whitehall, Palazzo di Westminster e St James's Palace, dicembre 1746-1754 e a Kensington Palace, luglio 1754-1761. Lavor\u00f2 anche come Clerk of the Works al Chelsea Hospital e come Surveyor al Mint.\nI suoi rapporti con William Kent, il suo capo al Board of Works, iniziarono intorno al 1736 e rimasero stretti. Vardy prepar\u00f2 per la pubblicazione il classico del revival palladiano, \"Some Designs of Mr. Inigo Jones and Mr. William Kent\", 1744. Ridisegn\u00f2 e incise il disegno di Kent della Great Hall a Hampton Court ed elabor\u00f2 gli ambiziosi progetti di Kent per le nuove Houses of Parliament, sotto la direzione dello stesso. Dopo la morte di Kent, Vardy e Thomas Robinson portarono a termine il lavoro a Horse Guards, a Whitehall. Vardy pubblic\u00f2 incisioni della pianta e dell'elevazione da lui rielaborate.\nLa routine di Vardy all'Office of Works limit\u00f2 il suo tempo da dedicare ai clienti privati. I suoi edifici londinesi hanno per lo pi\u00f9 subito il destino delle costruzioni cittadine e sono stati demoliti. La sua opera pi\u00f9 importante sopravvissuta \u00e8 Spencer House, dove, ironia della sorte, la fama principale \u00e8 ottenuta dai primissimi interni neoclassici del piano superiore, opera di James \"Athenian\" Stuart.\nPer Joseph Damer, I conte di Dorchester, probabilmente progett\u00f2 la Dorchester House, Park Lane, iniziata nel 1751-1752. Espose progetti per interni alla Society of Artists, 1764 e la casa fu demolita nel 1849. \nIl testamento di Vardy menziona suo fratello \"Thomas Vardy\", intagliatore in Park Street, Grosvenor Square, e suo figlio, \"John Vardy, Jr.\" che succedette al padre come ispettore della Royal Mint. Rimodell\u00f2 e ampli\u00f2 la Queensberry House di Giacomo Leoni a Burlington Gardens, per Henry Paget, I conte di Uxbridge, nel 1785-1789; come Uxbridge House sopravvive, ospitando la Royal Bank of Scotland.\nSua figlia Sarah spos\u00f2 lo scultore Richard Westmacott (il Vecchio)."}
{"id": "9220493", "revid": "16758", "url": "https://it.wikipedia.org/wiki?curid=9220493", "title": "Federal Prospects Hockey League 2021-2022", "text": "La Federal Prospects Hockey League 2021-2022 \u00e8 la dodicesima edizione di questo campionato, la terza dopo il cambio di denominazione della primavera 2019. Nella stagione precedente, disputata a ranghi ridotti e in un lasso di tempo di due mesi a causa della pandemia di COVID-19, non \u00e8 stata assegnata la consueta \"Commissioner Cup\", ma un trofeo creato \"ad hoc\", la \"Ingnite Cup\": non c'\u00e8 pertanto un campione uscente.\nSquadre partecipanti.\nRispetto alla stagione 2019-2020, l'ultima in cui \u00e8 stata messa in palio la \"Commissioner Cup\", le squadre sono scese da 10 a 7: sei sono confermate, ovvero Danbury Hat Tricks, Watertown Wolves, Columbus River Dragons, Carolina Thunderbirds, Port Huron Prowlers e Delaware Thunder; una \u00e8 nuova, i Binghamton Black Bears. Gli Elmira Enforcers, finalisti della \"Ignite Cup\" della stagione precedente, hanno sospeso le attivit\u00e0 per una stagione, a causa del mancato accordo sull'uso dello stadio del ghiaccio. Anche i Danville Dashers si sono ritrovati senza stadio gi\u00e0 nel marzo 2021, interrompendo le attivit\u00e0. I Mentor Ice Breakers erano invece stati sciolti gi\u00e0 il 31 dicembre 2020. Ancora prima, nel giugno 2020, era stata infine sciolta la squadra dei Battle Creek Rumble Bees, nonostante i tentativi del proprietario di salvarla spostandola in una nuova citt\u00e0."}
{"id": "9220496", "revid": "86599", "url": "https://it.wikipedia.org/wiki?curid=9220496", "title": "22453 Shibusawaeiichi", "text": "22453 Shibusawaeiichi \u00e8 un asteroide della fascia principale. Scoperto nel 1996, presenta un'orbita caratterizzata da un semiasse maggiore pari a e da un'eccentricit\u00e0 di 0,1835496, inclinata di 6,97050\u00b0 rispetto all'eclittica."}
{"id": "9220497", "revid": "1310927", "url": "https://it.wikipedia.org/wiki?curid=9220497", "title": "Bruno Volpi", "text": "Carriera.\nHa giocato nella massima serie honduregna. Inoltre, conta 3 presenze nella fase finale della CONCACAF League.\nStatistiche.\nPresenze e reti nei club.\n\"Statistiche aggiornate al 7 dicembre 2021.\""}
{"id": "9220501", "revid": "86599", "url": "https://it.wikipedia.org/wiki?curid=9220501", "title": "22480 Maedatoshihisa", "text": "22480 Maedatoshihisa \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a e da un'eccentricit\u00e0 di 0,0653471, inclinata di 6,48475\u00b0 rispetto all'eclittica."}
{"id": "9220502", "revid": "125906222", "url": "https://it.wikipedia.org/wiki?curid=9220502", "title": "Dog Pound", "text": "Dog Pound \u00e8 un film del 2010 diretto da Kim Chapiron.\nSi tratta del remake del film \"Scum\" diretto da Alan Clarke nel 1979.\nTrama.\nTre giovani malviventi - Davis, Angel e Butch - vengono inviati al centro di detenzione minorile di Enola Vale nel Montana. Qu\u00ec Goodyear, un agete duro ma onesto, esorta i nuovi detenuti a seguire le regole e a scontare tranquillamente la loro pena detentiva in modo da ottenere una seconda possibilit\u00e0 all'esterno. All'inizio Butch tenta di conformarsi alle regole, ma presto lui e i suoi amici vengono attaccati dal capo bullo Banks e dai suoi scagnozzi, Eckersley e Looney.\nRifiutandosi di rivelare i nomi dei suoi aggressori, Butch viene mandato in isolamento. Una volta uscito, si vendica immediatamente di Banks, Eckersley e Looney riempiendoli di botte. Il terrore che Butch ha istillato tra i detenuti permette cos\u00ec una protezione temporanea ai suoi amici, Davis e Angel.\nDurante un normale lavoro di pittura, Angel e Goodyear iniziano a litigare. Angel viene sbattuto contro un muro da Goodyear e muore sul colpo. Butch, che \u00e8 stato testimone dell'alterco, viene messo in isolamento mentre si svolge un'indagine.\nSenza la protezione di Butch, Davis viene violentato da Looney ed Eckersley. Davis cerca quindi di contattare sua madre durante la notte, ma un ufficiale nega la sua richiesta, dicendogli che dovr\u00e0 aspettare fino al mattino. Sentendosi impotente, Davis torna alla sua cuccetta e si suicida tagliandosi le vene.\nLa morte di Angel e Davis porta i detenuti del loro dormitorio a fare uno sciopero della fame durante la colazione. Pian piano gli animi nella mensa si infiammano; Butch perde il controllo ed istiga una rivolta carceraria in piena regola nel corso della quale attacca brutalmente Looney. Gli agenti di detenzione sono sopraffatti e tornano alla mensa in tenuta antisommossa, usando gas lacrimogeni e proiettili di plastica nel tentativo di porre fine alla rivolta. Durante la rivolta, Butch cerca di fuggire dall'edificio, ma pochi istanti dopo viene catturato e picchiato dagli agenti della prigione che li riportano all'interno della struttura.\nProduzione.\nIl film venne girato con un budget stimato di 4.830.000 di euro.\nParte del cast del film era composto da detenuti reali.\nDistribuzione.\n\"Dog Pound\" venne presentato in anteprima al Tribeca Film Festival il 24 aprile 2010. \u00c8 stato distribuito in Francia il 23 giugno 2010 e in Canada il 7 settembre 2010. \u00c8 stato anche distribuito nel Stati Uniti, Messico, Svizzera (solo regione francofona), Spagna e Regno Unito.\nAccoglienza.\nCritica.\nIl critico Perri Nemiroff ha descritto il film come \"intenso\" e non adatto ai gusti di tutti gli spettatori.\nIl film ha ricevuto recensioni positive; sul sito web aggregatore di recensioni Rotten Tomatoes, detiene una valutazione del 65% con una media di 6,2 basata su 26 recensioni Su Metacritic ha una valutazione 57/100, che significa \"recensioni contrastanti o medie\"."}
{"id": "9220503", "revid": "6923", "url": "https://it.wikipedia.org/wiki?curid=9220503", "title": "Yamaha FZR1000", "text": ""}
{"id": "9220504", "revid": "6923", "url": "https://it.wikipedia.org/wiki?curid=9220504", "title": "Yamaha FZR400", "text": ""}
{"id": "9220505", "revid": "6923", "url": "https://it.wikipedia.org/wiki?curid=9220505", "title": "Yamaha FZ750", "text": ""}
{"id": "9220506", "revid": "1185701", "url": "https://it.wikipedia.org/wiki?curid=9220506", "title": "Trofeo Matteotti 1980", "text": "Il Trofeo Matteotti 1980, trentacinquesima edizione della corsa, si svolse il 27 luglio 1980 su un percorso di 230\u00a0km. La vittoria fu appannaggio dell'italiano Silvano Contini, che complet\u00f2 il percorso in 6h06'46\", precedendo i connazionali Pierino Gavazzi e Giovanni Battaglin."}
{"id": "9220507", "revid": "6923", "url": "https://it.wikipedia.org/wiki?curid=9220507", "title": "Yamaha FZR600", "text": ""}
{"id": "9220509", "revid": "6923", "url": "https://it.wikipedia.org/wiki?curid=9220509", "title": "Yamaha FJR1300", "text": ""}
{"id": "9220512", "revid": "86599", "url": "https://it.wikipedia.org/wiki?curid=9220512", "title": "23475 Nakazawa", "text": "23475 Nakazawa \u00e8 un asteroide della fascia principale. Scoperto nel 1990, presenta un'orbita caratterizzata da un semiasse maggiore pari a e da un'eccentricit\u00e0 di 0,1942322, inclinata di 4,65976\u00b0 rispetto all'eclittica."}
{"id": "9220515", "revid": "86599", "url": "https://it.wikipedia.org/wiki?curid=9220515", "title": "23543 Saiki", "text": "23543 Saiki \u00e8 un asteroide della fascia principale. Scoperto nel 1993, presenta un'orbita caratterizzata da un semiasse maggiore pari a e da un'eccentricit\u00e0 di 0,0675217, inclinata di 3,32119\u00b0 rispetto all'eclittica."}
{"id": "9220523", "revid": "907365", "url": "https://it.wikipedia.org/wiki?curid=9220523", "title": "Saint-Tropez Open 2021 - Singolare", "text": "Questa \u00e8 stata la prima edizione di questo torneo.\nIn finale Benjamin Bonzi ha sconfitto Christopher O'Connell che si \u00e8 ritirato sul punteggio di 6-7(10), 6-1."}
{"id": "9220528", "revid": "344503", "url": "https://it.wikipedia.org/wiki?curid=9220528", "title": "Qahrem\u0101n", "text": ""}
{"id": "9220549", "revid": "86599", "url": "https://it.wikipedia.org/wiki?curid=9220549", "title": "555152 Oproiu", "text": "555152 Oproiu \u00e8 un asteroide della fascia principale. Scoperto nel 2009, presenta un'orbita caratterizzata da un semiasse maggiore pari a e da un'eccentricit\u00e0 di 0,2041748, inclinata di 4,37832\u00b0 rispetto all'eclittica."}
{"id": "9220550", "revid": "219355", "url": "https://it.wikipedia.org/wiki?curid=9220550", "title": "Piazza Ippolito Ragghianti", "text": ""}
{"id": "9220553", "revid": "86599", "url": "https://it.wikipedia.org/wiki?curid=9220553", "title": "557045 Nadolschi", "text": "557045 Nadolschi \u00e8 un asteroide della fascia principale. Scoperto nel 2008, presenta un'orbita caratterizzata da un semiasse maggiore pari a e da un'eccentricit\u00e0 di 0,1769823, inclinata di 4,66830\u00b0 rispetto all'eclittica."}
{"id": "9220554", "revid": "92723", "url": "https://it.wikipedia.org/wiki?curid=9220554", "title": "Paulius Rabikauskas", "text": " \nBiografia.\nPaulius Rabikauskas frequent\u00f2 il ginnasio dei gesuiti di Kaunas e nel 1938 fece il suo ingresso nella Compagnia di Ges\u00f9. Dal 1942 al 1944 studi\u00f2 filosofia a Pagry\u017euvys. Fra i disordini della Seconda guerra mondiale pot\u00e9 terminare gli studi filosofici al collegio Berchmann di Pullach im Isartal nel 1944. Il 25 luglio 1948 fu ordinato presbitero. Nel 1949 consegu\u00ec la licenza in teologia e dal 1951 al 1953 studi\u00f2 per il dottorato in storia della Chiesa alla Pontificia Universit\u00e0 Gregoriana di Roma. Dal 1953 al 1955 studi\u00f2 all'Universit\u00e0 Ludwig Maximilian di Monaco latino, paleografia e diplomatica.\nDal 1955 divenne prima docente e dal 1961 professore di paleografia e diplomatica alla Gregoriana. Dal 1970 al 1973 insegn\u00f2 paleografia alla Scuola vaticana di paleografia diplomatica e archivistica. Dal 1985 al 1991 fu decano della facolt\u00e0 di storia della Chiesa e dal 1975 al 1978 vicerettore della Gregoriana. Fu professore all'Accademia cattolica lituana delle scienze, di cui fu segretario dal 1962 al 1965. \nPaulius Rabikauskas \u00e8 autore di numerose monografie e lavori scientifici. Dal 1975 fu curatore del bollettino scientifico \"Archivum historiae pontificiae\". Fulcro della sua ricerca era la diplomatica, in particolare quella della Cancelleria Apostolica.\nRicevette diversi riconoscimenti, tra cui un dottorato honoris causa dalla Pontificia Accademia Teologica di Cracovia. Papa Giovanni Paolo II lo nomin\u00f2 consigliere della Congregazione per le Cause dei Santi nel 1992. Nel 1995 fu nominato cittadino onorario della Lituania."}
{"id": "9220556", "revid": "1318658", "url": "https://it.wikipedia.org/wiki?curid=9220556", "title": "Pineta di Ponente di Viareggio", "text": "La Pineta di Ponente di Viareggio o Parco di Ponente di Viareggio o Parco Pineta di Ponente di Viareggio \u00e8 il pi\u00f9 grande parco urbano di Viareggio, in quanto la Pineta di Levante, pi\u00f9 grande, \u00e8 in realt\u00e0 un parco naturale.\nDescrizione.\nLa Pineta di Ponente \u00e8 attraversata da strade che la dividono in tre sezioni: il quadrilatero \"storico\", tra via Vespucci e via Marco Polo, la Pineta del Marco Polo, tra l'omonima strada e via Zara e infine la terza sezione, assai pi\u00f9 piccola, che si estende alla spalle di Citt\u00e0 Giardino fino al parcheggio scambiatore di via Fratti.\nAll'interno del parco, specialmente nella sezione principale, sono presenti numerose attivit\u00e0. \nStoria.\nL\u2019origine della Pineta di Ponente (cos\u00ec come in quella di Levante risale agli antichi boschi planiziali che coprivano tutto il litorale versiliese. \nNel 173, su suggerimento dell\u2019ingegner Bernardino Zendrini gran parte del bosco viareggino fu abbattuto nell'errata convinzione che ci\u00f2 servisse a debellare la malaria che flagellava la zona. \nTale azione, non solo si rivel\u00f2 inutile da questo punto di vista, ma anche dannosa per le coltivazioni, ora esposte al vento marino. Nel 1747 si inizi\u00f2 a riforestare, sostituendo gli alberi originari con pini. \nUlteriori semine furono eseguite nel 1771, 1796 e 1804.\nLo sviluppo edilizio cittadino del XIX secolo erose sempre pi\u00f9 i boschi. La porzione pi\u00f9 prossima al nucleo urbano assurse al ruolo di giardino pubblico. \nNel 1875 fu inaugurato il Viale Gino Capponi e l' ingresso monumentale della Pineta di Ponente. Nello stesso anno fu realizzata la \"Casina della Pineta\", come sede \"rurale\" di soccorso, gestita dalla locale Confraternita di Misericordia, oggi sede di un ristorante. \nGi\u00e0 nel 1896 \u00e8 documentata l'esistenza di un campo da tennis nel parco. \nNel 1906 la sezione principale (tra via Vespucci e via Marco Polo) arriv\u00f2 ai suoi confini attuali.\nNel 1921 venne. istituito il corpo delle \"Guardie di Pineta\", ospitate stabilmente in una casermetta dal 1924 (oggi sede di associazioni).\nAll\u2019inizio del XX secolo furono realizzati i primi chalet in legno e in muratura e, nel 1930 due Circoli del Tennis ancora attivi. \nSui campi della Pineta di Ponente di Viareggio giocarono nomi importanti del tennis internazionale quali Gianni Kucel, Dora Markus, Canepele, Rolando e Marcello Del Bello, Merlo, Pietrangeli, Sirola, Nastase, Trabet, Buchols, Emerson, Fraser, Adriano Panatta, Corrado Barazzutti, Paolo Bertolucci, Tonino Zugarelli.\nNei pressi di Via Marco Polo si trovava un ippodromo.\nNel 1935 fu proibita la caccia all'Inter della Pineta, mentre era ancora concesso in quegli anni il diritto di pascolo temporaneo. Nel 1938 fu realizzata la pista di pattinaggio \"Pino sul Tetto\", una nuova caserma (oggi sede della \"Casa delle Donne\") e un grande teatro all\u2019aperto intitolato a Giacomo Puccini, ma noto come \"Teatro P\u00e9a\" (in onore di Enrico Pea). \nQuest'ultima struttura verr\u00e0 demolita nel 1962.\nNegli anni \u201950 fu realizzato il celeberrimo \"Laghetto dei Cigni\".\nVoci correlate.\n\u2022 Pineta di Levante di Viareggio \nCollegamenti esterni.\n\u2022 https://www.welcome2lucca.com/la-pineta-di-ponente-il-piccolo-central-park-di-viareggio/"}
{"id": "9220558", "revid": "86599", "url": "https://it.wikipedia.org/wiki?curid=9220558", "title": "572217 Dramba", "text": "572217 Dramba \u00e8 un asteroide della fascia principale. Scoperto nel 2008, presenta un'orbita caratterizzata da un semiasse maggiore pari a e da un'eccentricit\u00e0 di 0,0883762, inclinata di 9,76002\u00b0 rispetto all'eclittica."}
{"id": "9220560", "revid": "1354930", "url": "https://it.wikipedia.org/wiki?curid=9220560", "title": "Madrid Challenge by La Vuelta 2021", "text": "La Madrid Challenge by La Vuelta 2021, settima edizione della corsa e valevole come quindicesima prova dell'UCI Women's World Tour 2021 categoria 2.WWT, si svolse dal 2 al 5 settembre 2021 su un percorso di 341,3\u00a0km, suddiviso in quattro tappe, con partenza da Cabeza de Manzaneda e arrivo a Santiago di Compostela, in Spagna. La vittoria fu appannaggio dell'olandese Annemiek van Vleuten, la quale complet\u00f2 il percorso in 8h40'18\", alla media di 39,358\u00a0km/h, precedendo le svizzere Marlen Reusser e Elise Chabbey.\nSul traguardo di Santiago di Compostela 111 cicliste, su 137 partite da Cabeza de Manzaneda, portarono a termine la competizione. "}
{"id": "9220562", "revid": "6923", "url": "https://it.wikipedia.org/wiki?curid=9220562", "title": "Yamaha TRX850", "text": ""}
{"id": "9220563", "revid": "86599", "url": "https://it.wikipedia.org/wiki?curid=9220563", "title": "84119 Sanitariitaliani", "text": "84119 Sanitariitaliani \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a e da un'eccentricit\u00e0 di 0,2698519, inclinata di 9,89588\u00b0 rispetto all'eclittica.\nL'asteroide \u00e8 dedicato ai sanitari impegnati a fronteggiare la pandemia di COVID-19 in Italia."}
{"id": "9220564", "revid": "6923", "url": "https://it.wikipedia.org/wiki?curid=9220564", "title": "Yamaha YZF750", "text": ""}
{"id": "9220566", "revid": "6923", "url": "https://it.wikipedia.org/wiki?curid=9220566", "title": "Yamaha YZF1000R Thunderace", "text": ""}
{"id": "9220568", "revid": "6923", "url": "https://it.wikipedia.org/wiki?curid=9220568", "title": "Yamaha YZF600R Thundercat", "text": ""}
{"id": "9220572", "revid": "1185701", "url": "https://it.wikipedia.org/wiki?curid=9220572", "title": "Trofeo Matteotti 1979", "text": "Il Trofeo Matteotti 1979, trentaquattresima edizione della corsa, si svolse il 29 luglio 1979 su un percorso di 230,4\u00a0km. La vittoria fu appannaggio dell'italiano Giovanni Battaglin, che complet\u00f2 il percorso in 6h07'00\", precedendo i connazionali Silvano Contini e Serge Parsani."}
{"id": "9220573", "revid": "293377", "url": "https://it.wikipedia.org/wiki?curid=9220573", "title": "Jeno Strenicer", "text": ""}
{"id": "9220575", "revid": "219355", "url": "https://it.wikipedia.org/wiki?curid=9220575", "title": "Parco di Ponente di Viareggio", "text": ""}
{"id": "9220576", "revid": "86599", "url": "https://it.wikipedia.org/wiki?curid=9220576", "title": "95760 Protezionecivile", "text": "95760 Protezionecivile \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a e da un'eccentricit\u00e0 di 0,1456970, inclinata di 8,89370\u00b0 rispetto all'eclittica."}
{"id": "9220580", "revid": "18323", "url": "https://it.wikipedia.org/wiki?curid=9220580", "title": "17\u00ba stormo", "text": ""}
{"id": "9220581", "revid": "636627", "url": "https://it.wikipedia.org/wiki?curid=9220581", "title": "351P/Wiegert-PANSTARRS", "text": "351P/Wiegert-PANSTARRS \u00e8 una cometa periodica appartenente alla famiglia delle comete gioviane.\nScoperta.\nLa cometa \u00e8 stata scoperta il 9 luglio 2016 , in seguito, meno di un anno dopo la scoperta iniziale, furono rinvenute immagini di prescoperta risalenti al settembre 2007 relative al precedente passaggio al perielio e poi all'ottobre 1998 risalenti al passaggio ancora precedente "}
{"id": "9220582", "revid": "86599", "url": "https://it.wikipedia.org/wiki?curid=9220582", "title": "113208 Lea", "text": "113208 Lea \u00e8 un asteroide della fascia principale. Scoperto nel 2002, presenta un'orbita caratterizzata da un semiasse maggiore pari a e da un'eccentricit\u00e0 di 0,0569323, inclinata di 7,65157\u00b0 rispetto all'eclittica."}
{"id": "9220583", "revid": "16758", "url": "https://it.wikipedia.org/wiki?curid=9220583", "title": "Federal Hockey League 2021-2022", "text": ""}
{"id": "9220586", "revid": "219355", "url": "https://it.wikipedia.org/wiki?curid=9220586", "title": "Pineta del Marco Polo", "text": ""}
{"id": "9220590", "revid": "86599", "url": "https://it.wikipedia.org/wiki?curid=9220590", "title": "119602 Italodimaria", "text": "119602 Italodimaria \u00e8 un asteroide della fascia principale. Scoperto nel 2001, presenta un'orbita caratterizzata da un semiasse maggiore pari a e da un'eccentricit\u00e0 di 0,0685884, inclinata di 1,43912\u00b0 rispetto all'eclittica."}
{"id": "9220592", "revid": "1543377", "url": "https://it.wikipedia.org/wiki?curid=9220592", "title": "Horse Guards", "text": "Horse Guards \u00e8 un edificio storico nella City of Westminster, a Londra, tra Whitehall e la Horse Guards Parade. Fu costruito a met\u00e0 del XVIII secolo, in sostituzione di un precedente edificio, utilizzato come caserma e scuderia per la Household Cavalry, divenendo in seguito un importante quartier generale militare. Horse Guards funziona come un corpo di guardia che d\u00e0 accesso tra Whitehall e St James's Park tramite i cancelli al piano terra. Originariamente formava l'ingresso al Palazzo di Whitehall e in seguito a St. James's Palace; per questo motivo \u00e8 ancora cerimonialmente difeso dalla guardia della Regina. Anche se ancora in uso militare, una parte dell'edificio ospita il \"Museo della Cavalleria\" aperto al pubblico.\nStoria.\nIl primo edificio delle Guardie a Cavallo fu commissionato dal re Carlo II nel 1663, sul sito di una scuderia di cavalleria che era stata costruita sul campo del Palazzo di Whitehall durante il Commonwealth of England. Costruito in mattoni rossi e costato circa \u00a3 4.000, comprendeva una sezione centrale con una torre dell'orologio, sotto la quale un arco collegava Whitehall con St. James's Park. Due ali racchiudevano un cortile con due grandi garitte per soldati a cavallo sul lato di Whitehall, di fronte al cancello del palazzo. L'ingresso al parco, allora giardino privato recintato, era controllato da speciali tessere d'avorio rilasciate ai cortigiani privilegiati, una tradizione che continua fino ai giorni nostri, sebbene le moderne tessere siano di plastica; solo il monarca ha il diritto di attraversare l'arco senza un pass. Inizialmente, l'edificio era destinato solo ad ospitare la Guardia del Re e comprendeva la scuderia per pi\u00f9 di cento cavalli al piano terra, oltre a caserme separate per le guardie a piedi. A seguito di un incendio a Whitehall, nel 1698, la corte si trasfer\u00ec a St James's Palace, quindi la funzione delle guardie a cavallo cambi\u00f2 per controllare l'accesso cerimoniale a St James's da Westminster.\nNei decenni successivi, Horse Guards fu sempre pi\u00f9 utilizzato come sede di uffici amministrativi per il crescente esercito regolare e presto divenne sovraffollato. Anche il tessuto dell'edificio venne lasciato deteriorare; si diceva che pezzi di muratura cadenti fossero un pericolo per le sentinelle. Nel 1745, il re Giorgio II commission\u00f2 un nuovo edificio nell'elegante stile palladiano all'architetto William Kent. Dovendo riutilizzare lo stesso appezzamento di terreno, Kent riusc\u00ec a mantenere sostanzialmente lo stesso progetto dell'edificio originale, raddoppiando allo stesso tempo lo spazio interno. Kent mor\u00ec nell'aprile 1748 prima che le vecchie Horse Guards fossero demolite; i lavori per il nuovo edificio iniziarono nel 1750 sotto la direzione dell'assistente di Kent, John Vardy e William Robinson dell'Office of Works. Il costo degli edifici fu di \u00a3 65.000 e ci vollero quasi dieci anni per completare i lavori. La Household Cavalry si trasfer\u00ec nell'ala settentrionale dell'edificio incompiuto nel 1755; a quel tempo c'era una stalla per 62 cavalli rispetto ai 17 di oggi. In origine le due ali erano collegate al corpo centrale da fasci di un solo piano; nel 1803-1805 a questi furono aggiunti altri due piani, che diedero all'edificio l'aspetto odierno. La decisione di Kent di mantenere una torre dell'orologio barocca sul suo nuovo edificio palladiano port\u00f2 a una peculiare miscela di stili, forse la causa per cui \u00e8 stato descritto da Charles Knight come \"l'edificio pi\u00f9 brutto della metropoli\".\nL'edificio fungeva anche da uffici per i vari dipartimenti amministrativi responsabili del Segretario alla Guerra, che sarebbe poi stato formalizzato come Ministero della Guerra. A Horse Guards si trovava anche l'ufficio del comandante in capo delle forze armate. Quindi, per molti decenni il termine \"Guardie a cavallo\" \u00e8 stato usato come metonimia per il quartier generale dell'esercito britannico. Due famosi occupanti dell'ufficio, in una stanza originariamente destinata alle corti marziali, furono il principe Federico, duca di York e Albany (1795\u20131809), comunemente ritenuto \"Il Grand Old Duke of York\", e il duca di Wellington ( 1827-1828 e 1842-1852). L'ultimo comandante in capo a Horse Guards fu il principe George, duca di Cambridge, che era cos\u00ec riluttante a trasferirsi nel nuovo edificio del War Office a Cumberland House a Pall Mall che la regina Vittoria dovette ordinargli di andarsene. La scrivania di Wellington \u00e8 conservata nella stessa stanza, che ora \u00e8 l'ufficio del maggiore generale che comanda la divisione delle famiglie e dell'ufficiale generale che comanda il distretto di Londra. Le Horse Guards divennero successivamente il quartier generale di due importanti comandi dell'esercito: il London District e la Household Cavalry.\nOrologio delle Guardie a Cavallo.\nL'orologio \u00e8 collocato nella torretta sopra l'arco principale; ha due facce, una di fronte a Whitehall e l'altra che affaccia su Horse Guards Parade. Ogni quadrante ha un diametro di 2,26 metri. Batte il quarto d'ora con due campane. Originariamente realizzato da Thwaites nel 1756, l'orologio fu ricostruito nel 1815-1816 da Benjamin Lewis Vulliamy, l' orologiaio di re Giorgio III. Prima del completamento dell'orologio del Big Ben, nel 1859, l'orologio delle Guardie a Cavallo era il principale orologio pubblico di Westminster. Una macchia scura sopra il numero romano due sul quadrante dell'orologio dovrebbe segnare l'ora dell'esecuzione capitale di re Carlo I nel 1649, avvenuta nella carreggiata fuori Horse Guards. La cerimonia annuale di Trooping the Colour inizia quando l'orologio delle Guardie a Cavallo batte le undici.\nMuseo della cavalleria domestica.\nLo Household Cavalry Museum \u00e8 il museo ufficiale della Household Cavalry e si trova nelle Horse Guards. I visitatori possono vedere i cavalli nelle scuderie del XVIII secolo attraverso una parete vetrata. Viene spiegato l'addestramento e la storia del reggimento e mostrate le uniformi cerimoniali, le insegne, gli stendardi reali, i premi, gli strumenti musicali, le finiture dei cavalli e l'argenteria di Faberg\u00e9. I visitatori del museo sono invitati a guardare l'ispezione pomeridiana delle guardie e dei cavalli che si svolge tutti i giorni alle 16:00. Questa routine inizi\u00f2 nel 1894 quando la regina Vittoria scopr\u00ec che le guardie bevevano e giocavano d'azzardo nel pomeriggio invece di occuparsi del loro lavoro. Proclam\u00f2 che sarebbero stati puniti con un'ispezione alle quattro ogni giorno per i successivi 100 anni. Questa proclamazione e punizione \u00e8 ufficialmente scaduta nel 1994, ma la regina Elisabetta II ha scelto di continuare l'ispezione per rispetto della tradizione.\nCerimoniale.\nOgni mattina, la Queen's Life Guard a cavallo parte da Hyde Park Barracks a Knightsbridge, passando per Hyde Park Corner, Constitution Hill e The Mall, per assumere le funzioni di guardia in una cerimonia alle 11:00 o alle 10:00 la domenica. La guardia \u00e8 solitamente fornita dal reggimento di cavalleria della famiglia reale, che consiste in uno squadrone di ciascuno dei reggimenti di cavalleria della casa reale; le Life Guards che indossano tuniche rosse e pennacchi di elmo bianchi, e i Blues and Royals che indossano tuniche blu e piume rosse. Tuttavia, alcune altre unit\u00e0 montate dalla Gran Bretagna e da altri regni del Commonwealth occasionalmente montano la guardia; la King's Troop, la Royal Horse Artillery e la Royal Canadian Mounted Police ne sono esempi.\nQuando il monarca \u00e8 a Londra, la Guardia \u00e8 composta da un ufficiale e da altri dodici graduati, tra cui un trombettista e un alfiere, nota come Long Guard. Quando il monarca non \u00e8 a Londra, la Guardia si riduce a due sottufficiali e dieci soldati, nota come Short Guard.\nLa cerimonia del cambio della The Queen's Life Guard si svolge nella parata delle guardie a cavallo adiacente all'edificio omonimo. Due sentinelle a cavallo sorvegliano l'ingresso dell'Horse Guards a Whitehall dalle 10:00 alle 16:00 e vengono cambiate ogni ora. C'\u00e8 una parata smontata alle 16:00 (descritta sopra) e due sentinelle smontate rimangono in servizio fino alle 20:00."}
{"id": "9220594", "revid": "125587064", "url": "https://it.wikipedia.org/wiki?curid=9220594", "title": "Aymen Benabderrahmane", "text": "Biografia.\nBenabderrahmane \u00e8 nato ad Algeri il 30 agosto 1966 e si \u00e8 laureato alla National School of Administration.\nCarriera finanziaria.\nDal 1991 al 2000 \u00e8 stato ispettore delle finanze presso l'Ispettorato generale delle finanze. Inoltre, ha lavorato come ispettore generale delle finanze nel 2004 e come ispettore generale capo nel 2006. \nBenabderrahmane \u00e8 stato censore della Banca d'Algeria da marzo 2010 a giugno 2020. \u00c8 stato promosso a governatore della Banca d'Algeria nel novembre 2019, carica che ha mantenuto fino a giugno 2020. \nCarriera politica.\nIl 23 giugno 2020 Benabderrahmane \u00e8 stato nominato ministro delle finanze. Fu poi nominato Primo Ministro il 30 giugno 2021 e ha sostituito ad Abdelaziz Djerad. Il 10 luglio 2021, Benabderrahmane \u00e8 risultato positivo al COVID-19. In quel periodo, nonostante si sia quarantenato, ha continuato a svolgere virtualmente le sue funzioni politiche, come riferito dalla TV di Stato Algerina."}
{"id": "9220600", "revid": "1185701", "url": "https://it.wikipedia.org/wiki?curid=9220600", "title": "Trofeo Matteotti 1978", "text": "Il Trofeo Matteotti 1978, trentatreesima edizione della corsa, si svolse il 30 luglio 1978 su un percorso di 230\u00a0km. La vittoria fu appannaggio dell'italiano Francesco Moser, che complet\u00f2 il percorso in 6h01'31\", precedendo i connazionali Giovanni Battaglin e Mario Beccia."}
{"id": "9220601", "revid": "86599", "url": "https://it.wikipedia.org/wiki?curid=9220601", "title": "117406 Blasg\u00e1mez", "text": "117406 Blasg\u00e1mez \u00e8 un asteroide della fascia principale. Scoperto nel 2005, presenta un'orbita caratterizzata da un semiasse maggiore pari a e da un'eccentricit\u00e0 di 0,0769065, inclinata di 13,41133\u00b0 rispetto all'eclittica."}
{"id": "9220602", "revid": "86599", "url": "https://it.wikipedia.org/wiki?curid=9220602", "title": "551233 Miguelanton", "text": "551233 Miguelanton \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a e da un'eccentricit\u00e0 di 0,0562807, inclinata di 18,96536\u00b0 rispetto all'eclittica."}
{"id": "9220603", "revid": "729019", "url": "https://it.wikipedia.org/wiki?curid=9220603", "title": "Sante Dorigo", "text": "Biografia.\nNacque a Farra di Soligo, provincia di Treviso, il 18 febbraio 1892, figlio di Giovanni e Maria Simon. Compiuti gli studi ginnasiali nel settembre 1912 si arruol\u00f2 volontariamente nel Regio Esercito, destinato a prestare servizio nel battaglione alpini Feltre del 7\u00ba Reggimento alpini. Nel gennaio 1913 fu inviato, con il suo battaglione, in Libia, dove prest\u00f2 servizio sino all'agosto 1914 sotto il colonnello Antonio Cantore, comandante del Reggimento Alpini Speciale. Durante il corso della battaglia di Assaba, svoltasi il 23 marzo 1913, giorno di Pasqua, egli comp\u00ec sette assalti alla baionetta, e fu promosso caporale il 31 agosto, e caporale maggiore il 30 novembre. Rientrato in Patria via nave, a bordo del \"Valparaiso\", dal 31 maggio 1914 ricopr\u00ec l'incarico di contabile e il 7 agosto fu trattenuto in servizio attivo. Dopo l'entrata in guerra del Regno d'Italia, avvenuta il 24 maggio 1915, si distinse a Forcella Magna e Cima d'Asta, in Val Brenta. Promosso sergente, prese parte alle operazioni belliche a Malga Trenca, nella regione Musiera e nel maggio 1916 partecip\u00f2 alla battaglia degli Altipiani. Ammesso a frequentare un corso per allievi ufficiali presso il 6\u00ba Reggimento alpini, nel giugno 1917 fu nominato aspirante presso il battaglione alpini \"Val Brenta\", e promosso sottotenente nel mese di agosto, fu assegnato al battaglione alpini \"Monte Pasubio\", allora comandato dal maggiore Emilio Battisti. Nel novembre 1917, dietro sua domanda, fu assegnato al XXIX Reparto d'assalto \"Fiamme Verdi\", e il 19 gennaio 1918 fu insignito della medaglia d'argento al valor militare per il coraggio dimostrato nel combattimento di Sano, sulla rive destra del fiume Adige, dove aveva catturato un ufficiale e cinque soldati nemici.\nIl 23 maggio 1918, qualche giorno dopo la riconquista del Monte Corno di Vallarsa, il XXIX Reparto d'assalto tent\u00f2 di impadronirsi delle posizioni nemiche di Zugna Torta, ma il tentativo non riusc\u00ec a causa del mancato arrivo dei rinforzi. Il suo reparto combatt\u00e9 per tre giorni e tre notti incitato dal grido del comandante \"di qui non si passa\", ma l'incessante fuoco di mitragliatrici e bombarde nemico ebbe ragione dei difensori. Rimasto ferito due volte, con una gamba spezzata, ingaggi\u00f2 un furibondo combattimento corpo a corpo all'arma bianca contro il comandante delle truppe avversarie, ferendolo gravemente. Mentre aiutato da un altro soldato cercava di portarlo al riparo, i due furono travolti dall'esplosione di una granata nemica lanciata dal comandante nemico. Venne trovato insieme al suo avversario, coperto di ferite e di morti, dalle truppe nemiche che si accorsero di lui perch\u00e9 dava ancora qualche debole segnale di vita parlando in tedesco. I due ufficiali furono immediatamente trasportati nelle retrovie e poi mandati in un ospedaletto da campo nella zona dei Carpazi dove egli rimase fino alla fine della guerra, mentre il capitano austro-ungarico, divenuto suo amico e che gli diede in dono il proprio binocolo, si spense per la gravit\u00e0 delle ferite riportate. Creduto morto dai comandi italiani, fu la Croce Rossa Internazionale a rivelare che egli era ancora vivo, e con decreto Luogotenenziale del 13 ottobre 1918 fu insignito della medaglia d'oro al valor militare a vivente. \nIl 15 ottobre 1918 ebbe inoltre la promozione a tenente per merito di guerra. Ritornato in Italia l'11 novembre 1918 fu ricoverato presso l'ospedale militare di Bologna, dove fu curato dai sanitari dell'Istituto Ortopedico Rizzoli, per un lungo periodo. Qui conobbe una giovane studentessa, Elvira Regoli, che spos\u00f2 e gli diede i figli Ubaldo e Giovanna.\nUna volta ripresosi fu posto in congedo dal 1 maggio 1921, iscritto al ruolo d'onore, e nel 1922 prese parte a Roma al trasporto della salma del Milite Ignoto all'Altare della Patria. Promosso capitano il 1 gennaio 1932 e maggiore il 1 gennaio 1940, era insignito del titolo di Cavaliere dell'Ordine della Corona d'Italia dal 15 settembre 1918, e si stabil\u00ec a Moriago dove fu a capo dell'amministrazione comunale dal luglio 1926 al giugno 1928. Si spense a Treviso il 16 giugno 1942, e la sua salma venne tumulata nel cimitero di San Lazzaro."}
{"id": "9220604", "revid": "478814", "url": "https://it.wikipedia.org/wiki?curid=9220604", "title": "Florian\u00f3polis Challenger 2021", "text": "Il Florian\u00f3polis Challenger 2021, noto anche come Dove Men+Care Challenger Florian\u00f3polis per ragioni di sponsorizzazione, \u00e8 stato un torneo maschile di tennis giocato sulla terra battuta. Era la 1\u00aa edizione del torneo, facente parte della categoria Challenger 80 nell'ambito dell'ATP Challenger Tour 2021, con un montepremi di $. Si \u00e8 giocato sui campi del Lagoa Iate Clube di Florian\u00f3polis, in Brasile, dal 6 al 12 dicembre 2021. Faceva parte inoltre del nuovo circuito continentale Dove Men+Care Legi\u00f3n Sudamericana organizzato con lo sponsor nel 2021.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono entrati in tabellone come \"alternate\":\nI seguenti giocatori sono passati dalle qualificazioni:\nCampioni.\nSingolare.\n Igor Marcondes ha sconfitto in finale Hugo Dellien con il punteggio di 6\u20132, 6\u20134.\nDoppio.\n Nicol\u00e1s Barrientos / Alejandro G\u00f3mez hanno sconfitto in finale Rafael Matos / Mart\u00edn Cuevas con il punteggio di 6\u20133, 6\u20133."}
{"id": "9220611", "revid": "588403", "url": "https://it.wikipedia.org/wiki?curid=9220611", "title": "Copa Centro-Oeste 2001", "text": "La Copa Centro-Oeste 2001 \u00e8 stata la 3\u00aa edizione della Copa Centro-Oeste.\nFormula.\nLe otto squadre partecipanti sono suddivise in due gironi da quattro squadre ciascuno. Le prime due classificate di ciascun girone saranno ammesse alla seconda fase, che decreter\u00e0 la vincitrice del torneo. Il club vincitore ottiene un posto per il turno preliminare di Copa dos Campe\u00f5es 2001.\nRisultati.\nFase a gironi.\nGruppo A.\nLegenda:\nNote:\nGruppo B.\nLegenda:\nNote:"}
{"id": "9220612", "revid": "8660", "url": "https://it.wikipedia.org/wiki?curid=9220612", "title": "1. divisjon 2000 (football americano)", "text": "La 1. divisjon 2000 \u00e8 la 15\u00aa edizione del campionato di football americano di primo livello, organizzato dalla NAIF.\nStagione regolare.\nClassifica.\nLa classifica della regular season \u00e8 la seguente:"}
{"id": "9220615", "revid": "86599", "url": "https://it.wikipedia.org/wiki?curid=9220615", "title": "18628 Taniasagrati", "text": "18628 Taniasagrati \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a e da un'eccentricit\u00e0 di 0,1095566, inclinata di 5,76349\u00b0 rispetto all'eclittica."}
{"id": "9220618", "revid": "86599", "url": "https://it.wikipedia.org/wiki?curid=9220618", "title": "33162 Sofiarandich", "text": "33162 Sofiarandich \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a e da un'eccentricit\u00e0 di 0,1333962, inclinata di 1,24574\u00b0 rispetto all'eclittica."}
{"id": "9220629", "revid": "2116773", "url": "https://it.wikipedia.org/wiki?curid=9220629", "title": "Enes Kanter", "text": ""}
{"id": "9220653", "revid": "71155", "url": "https://it.wikipedia.org/wiki?curid=9220653", "title": "Discografia dei Coma Cose", "text": "La discografia dei Coma_Cose, duo musicale indie pop/rap italiano, \u00e8 composta da due album in studio, una raccolta, due EP e dodici singoli."}
{"id": "9220654", "revid": "2018934", "url": "https://it.wikipedia.org/wiki?curid=9220654", "title": "Autoroute A63", "text": "L\u2019autoroute A 63 \u00e8 un'autostrada francese che collega la citt\u00e0 di Bordeaux alla Spagna. Da Pessac, dove si trova l'incrocio con l'A630, si dirige a sud-ovest. Dopo aver servito le citt\u00e0 di Bayonne, Anglet e Biarritz termina al confine sul fiume Bidasoa, da dove viene continuata dall'AP-8."}
{"id": "9220655", "revid": "86599", "url": "https://it.wikipedia.org/wiki?curid=9220655", "title": "48842 Alexmazzanti", "text": "48842 Alexmazzanti \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a e da un'eccentricit\u00e0 di 0,0790332, inclinata di 15,71022\u00b0 rispetto all'eclittica."}
{"id": "9220659", "revid": "228587", "url": "https://it.wikipedia.org/wiki?curid=9220659", "title": "Carlotta Sorba", "text": "Biografia.\nLaureatasi in storia all'Universit\u00e0 di Bologna nel 1982, Carlotta Sorba consegue il dottorato di ricerca presso l'Universit\u00e0 di Torino nel 1992 e nel 1998 entra come ricercatrice nel dipartimento di Scienze Storiche (attualmente Dipartimento di Scienze Storiche, Geografiche e dell'Antichit\u00e0, DiSSGeA) dell'Universit\u00e0 degli Studi di Padova, dove dal 2011 \u00e8 professoressa ordinaria di Storia contemporanea. Tra i diversi corsi che ha tenuto presso l'ateneo patavino sono da ricordare quelli in Storia e teoria culturale, Storia delle donne e di genere e Storia dell'Europa contemporanea. \nDal 2012 \u00e8 direttrice del Centro interuniversitario di Storia Culturale (CSC), nato da una convenzione tra le universit\u00e0 di Bologna, Padova, Pisa, Venezia, Verona e Salerno, che ha l'obiettivo di promuovere e diffondere la storia culturale in Italia. Il centro fa parte dell'European Network of Cultural History (METIS) che ha come altri partner il Centre d\u2019Histoire culturelle des soci\u00e9t\u00e9s contemporaines (CHCSC) dell'Universit\u00e0 di Versailles Saint Quentin en Yvelines e il Centre des sciences historiques de la culture (SHC) dell'Universit\u00e0 di Losanna. \nDal 2013 \u00e8 stata membro del Consiglio direttivo del Centro Interdipartimentale di Ricerca Studi di Genere (CIRSG) dell'Universit\u00e0 di Padova, dal 2013 al 2019 \u00e8 stata membro del Consiglio direttivo del Centro di Ateneo per i Diritti Umani \"Antonio Papisca\", anch'esso dell'Universit\u00e0 di Padova, e dal 2019 del Centro di Ateneo \"Elena Cornaro\". Nel 2021 \u00e8 stata nominata membro del Consiglio direttivo e di consulenza scientifica del rinnovato Istituto per la Storia del Risorgimento italiano.\nCarlotta Sorba collabora con numerose riviste: \u00e8 stata fino al 2020 co-direttrice di \"Contemporanea. Rivista dell' 800 e del 900\" (Il Mulino), \u00e8 tra i direttori della collana \"Studi culturali\" di Edizioni ETS e fa parte del comitato editoriale di \"Storia delle donne e di genere\", collana della Societ\u00e0 Italiana delle Storiche edita da Viella. Inoltre, \u00e8 nel comitato scientifico della \"Revue d\u2019Histoire du XIX\u00e8me si\u00e8cle\" e della \"Revue d\u2019Histoire culturelle (XVIIIe - XXIe si\u00e8cle)\" e fa parte dell\"'International Association of Political History\".\nIl focus delle sue ricerche \u00e8 il rapporto tra produzioni culturali, societ\u00e0 e politica nel XIX secolo, in particolare il teatro come spazio fisico, sociale e mentale e come luogo di elaborazione e diffusione delle rappresentazioni culturali. Su questi temi \u00e8 da ricordare il volume \"Il melodramma della nazione. Politica e sentimenti nell\u2019et\u00e0 del Risorgimento\" (Laterza, Roma-Bari, 2015, trad. in inglese da da Palgrave Macmillan, Cham, 2021), vincitore nel 2016 del Premio SISSCO (Societ\u00e0 italiana per lo studio della storia contemporanea) per il miglior libro di argomento storico contemporaneistico pubblicato nel 2015. Recentemente si \u00e8 occupata anche di cultura materiale e dell'uso politico di oggetti e vestiti ."}
{"id": "9220660", "revid": "86599", "url": "https://it.wikipedia.org/wiki?curid=9220660", "title": "445308 Volov", "text": "445308 Volov \u00e8 un asteroide della fascia principale. Scoperto nel 2010, presenta un'orbita caratterizzata da un semiasse maggiore pari a e da un'eccentricit\u00e0 di 0,0933753, inclinata di 6,44605\u00b0 rispetto all'eclittica."}
{"id": "9220667", "revid": "2018934", "url": "https://it.wikipedia.org/wiki?curid=9220667", "title": "Autoroute A630", "text": "L\u2019autoroute A 630 \u00e8 un'autostrada francese che costituisce la maggior parte della circonvallazione della citt\u00e0 di Bordeaux. Inizia a nord-est del centro, a Lormont, dove finisce l'A10. Attraversato il comune di Bordeaux, tocca molti comuni dell'area metropolitana come M\u00e9rignac, Pessac, Villenave-d'Ornon e B\u00e8gles, dove termina all'incrocio tra N230 e l'A631."}
{"id": "9220669", "revid": "1442080", "url": "https://it.wikipedia.org/wiki?curid=9220669", "title": "You Are There (serie)", "text": "You Are There era un programma televisivo e radiofonico educativo statunitense trasmesso dal 1947 al 1957 sulle reti CBS Radio e CBS Television.\nRadio.\nCreato da Goodman Ace per CBS Radio, un\u00ec la storia con la tecnologia moderna, facendo raccontare ogni settimana da una redazione giornalistica della rete un grande evento del passato in una sorta di distorsione temporale. Tra i giornalisti che vi lavorarono si possono citare John Charles Daly, Don Hollenbeck e Richard C. Hottelet. La serie fu trasmessa per la prima volta il 7 luglio 1947, con il titolo CBS Is There. La sua ultima messa in onda fu il 19 marzo 1950, con il titolo \"You Are There\".\nFurono trasmessi un totale di 90 episodi. Si sa che esistono solo 75 episodi in forma registrata.\nTelevisione.\nIl programma radiofonico pass\u00f2 alla televisione nel 1953, con Walter Cronkite come conduttore. In studio partecipavano i conduttori radiofonici veterani Dick Joy e Harlow Wilcox. La prima trasmissione televisiva ebbe luogo il 1 febbraio 1953 e presentava una rievocazione del disastro del dirigibile \"Hindenburg\". L'ultima trasmissione televisiva ebbe luogo il 13 ottobre 1957.\nOriginariamente trasmesso in diretta, la maggior parte degli episodi successivi sono stati prodotti su pellicola. Uno degli episodi, ad esempio, presenta l'attore Pat Conway nei panni di James J. Corbett, il pugile che combatt\u00e9 contro il campione John L. Sullivan nel 1892.\nLa serie presentava anche vari eventi chiave della storia americana e mondiale, rappresentati in ricostruzioni drammatizzate. Gli eventi trattati furono ad esempio la battaglia di Hastings, l'esecuzione di Giovanna d'Arco e la conquista spagnola dell'impero azteco da parte di Hern\u00e1n Cort\u00e9s. I giornalisti di CBS News, in abiti moderni, raccontavano l'azione e intervistavano i protagonisti di ciascuno degli episodi storici. Ogni episodio iniziava con i personaggi che impostavano la scena. Cronkite, dalla sua scrivania di New York, introduceva ci\u00f2 che stava per accadere. Un annunciatore dava poi la data e l'evento, seguito da un forte \"You Are There!\" (\"Ci sei!\").\nIl programma fu messo di nuovo in onda il sabato mattina come programma a colori videoregistrato dal 1971 al 1972. Il formato del revival era sostanzialmente lo stesso delle versioni originali. Questi programmi erano anch'essi condotti da Cronkite. Entrambe le serie sono state prodotte da CBS News.\nDal 2000 al 2005, Cronkite ha presentato una serie di saggi per la National Public Radio, riflettendo su vari eventi chiave della sua vita, incluso il suo coinvolgimento in \"You Are There\" negli anni '50."}
{"id": "9220670", "revid": "588403", "url": "https://it.wikipedia.org/wiki?curid=9220670", "title": "Copa Centro-Oeste 2002", "text": "La Copa Centro-Oeste 2002 \u00e8 stata la 4\u00aa ed ultima edizione della Copa Centro-Oeste.\nFormula.\nNella prima fase, le squadre partecipanti hanno disputato la fase a gironi, consistente in un unico gruppo di otto squadre. Le prime quattro classificate di tale gruppo saranno ammesse alla seconda fase, che decreter\u00e0 la vincitrice del torneo. Il club vincitore ottiene un posto per la Copa dos Campe\u00f5es 2002.\nRisultati.\nFase a gironi.\nLegenda:\nNote:"}
{"id": "9220671", "revid": "181699", "url": "https://it.wikipedia.org/wiki?curid=9220671", "title": "Autoroute A631", "text": "L\u2019autoroute A 631 \u00e8 un'autostrada francese che collega l'A630 (ovvero la circonvallazione di Bordeaux) al centro della citt\u00e0."}
{"id": "9220672", "revid": "18323", "url": "https://it.wikipedia.org/wiki?curid=9220672", "title": "You Are There (serie televisiva)", "text": ""}
{"id": "9220675", "revid": "62748", "url": "https://it.wikipedia.org/wiki?curid=9220675", "title": "Robert Adams (architetto)", "text": "Era un figlio di Clement Adams. \nBiografia.\nNessuna delle opere architettoniche di Robert Adams \u00e8 nota per essere sopravvissuta, ma alcuni dei suoi progetti e incisioni sono ancora esistenti, come un grande progetto del 1588 di Middleburgh\u00a0e, dello stesso anno, un piccolo rotolo di pergamena, disegnato a penna, intitolato \"Thamesis Descriptio\", che mostra le linee tracciate attraverso il Tamigi e le varie gittate dei cannoni in punti diversi da Tilbury Fort a Londra. Adams disegn\u00f2 e incise anche rappresentazioni delle attivit\u00e0 dell'Invincibile Armata spagnola sulle coste britanniche, che furono pubblicate da Augustine Ryther nel 1589.\nRobert Adams mor\u00ec all'et\u00e0 di 55 anni e fu sepolto nella chiesa di Greenwich, dove fu posta la seguente iscrizione in sua memoria:"}
{"id": "9220677", "revid": "1602064", "url": "https://it.wikipedia.org/wiki?curid=9220677", "title": "Tamir Nabaty", "text": "Ha ottenuto il titolo di Grande Maestro nel 2011. \nDue volte vincitore del Campionato israeliano (2013 e 2016).\nNel 2015 ha partecipato alla Coppa del Mondo di scacchi, venendo eliminato nel primo turno da David Navara. Nello stesso anno ha partecipato con la nazionale israeliana alle Olimpiadi di Baku, ottenendo 8,5 punti su 10 in terza scacchiera. \nIn gennaio 2019 ha vinto a Stoccolma con 8/9 la 48a edizione della Rilton Cup (2018/19) . \nHa raggiunto il massimo rating FIDE in dicembre 2019, con 2697 punti Elo. "}
{"id": "9220681", "revid": "465169", "url": "https://it.wikipedia.org/wiki?curid=9220681", "title": "S10 (cantante)", "text": "Rappresenter\u00e0 i Paesi Bassi all'Eurovision Song Contest 2022.\nBiografia.\nS10 ha firmato il suo primo contratto discografico con l'etichetta hip hop Noah's Ark quando aveva 17 anni. I suoi primi due album, \"Antipsychotica\" e \"Lithium\", prendono il nome da farmaci comunemente prescritti per disturbi mentali, fra i temi principali dei suoi testi.\nLa rapper ha fatto il suo primo ingresso nella classifica olandese con il suo terzo album \"Snowsniper\", che nel 2019 ha debuttato alla 65\u00aa posizione. \"Vlinders\", il disco successivo, ha raggiunto il 5\u00ba posto, aiutato dal singolo \"Adem je in\" che nell'estate del 2021 si \u00e8 piazzato al 3\u00ba posto, diventando il suo primo grande successo in madrepatria.\nNel dicembre 2021 \u00e8 stato annunciato che l'emittente televisiva olandese AVROTROS l'ha selezionata internamente per rappresentare i Paesi Bassi all'Eurovision Song Contest 2022 a Torino."}
{"id": "9220693", "revid": "6923", "url": "https://it.wikipedia.org/wiki?curid=9220693", "title": "Private Detective 62", "text": "Private Detective 62 (noto anche col titolo \"Man Killer\") \u00e8 un film del 1933, diretto da Michael Curtiz.\nTrama.\nA Parigi, Donald Free viene colto mentre cerca di trafugare degli importanti documenti segreti statali francesi, e viene istradato verso il suo paese d'origine, gli Stati Uniti, dove giunge fortunosamente. Il Dipartimento di Stato degli Stati Uniti d'America smentisce pubblicamente le voci secondo le quali Free farebbe parte dell'organizzazione governativa. Smentisce, poi lo licenzia.\n\u00c8 il periodo della grande depressione, e Free cerca invano di trovare un nuovo lavoro: l'unica sua possibilit\u00e0 \u00e8 quella di rivolgersi a Dan Hogan, un inaffidabile e pasticcione investigatore privato nel quale Free si era imbattuto al suo ritorno in America. Con uno stratagemma riesce a diventare suo socio. I primi clienti si rivolgono a loro essenzialmente per casi di infedelt\u00e0 coniugale (ma Hogan non tarda a manifestare la sua scarsa o assente deontologia professionale rubando cani e incassandone poi il compenso offerto dai padroni per il loro ritrovamento), come quello riguardante i coniugi Harcourt e Helen Burns, che viene mal gestito, al solito, da Hogan.\nGli affari vanno a rilento prima che Hogan non stringa un accordo con Tony Bandor, gestore non proprio onesto di un casin\u00f2: da quel momento l'agenzia investigativa prospera e si ingrandisce, venendo a contare numerosi dipendenti, fra i quali il cocainomane Whitey, che Hogan adopera come bassa manovalanza nei casi sempre pi\u00f9 disonesti\u00a0\u2013 costruzione di false accuse, e simili\u00a0\u2013 che egli tratta inizialmente ad insaputa del socio.\nJanet Reynolds, nubile, appartenente all'alta societ\u00e0, \u00e8 baciata dalla fortuna: ultimamente ha vinto cifre favolose alla roulette della sala da gioco di Bandon, che si rivolge a Hogan affinch\u00e9 faccia in modo che la giovane non riscuota le vincite. Hogan incarica Free di sorvegliare Janet, senza spiegarliene il motivo: Free non solo non scopre nulla di disdicevole al proposito di lei, ma fra i due nasce l'amicizia e forse anche qualcos'altro. Fra le amiche di Janet c'\u00e8 Helen Burns, che le rivela che Free \u00e8 un investigatore privato. Free non nega; Janet \u00e8 sorpresa e delusa: era convinta che la loro fosse una relazione sincera, piuttosto che una forma di pedinamento. Il rapporto subisce perci\u00f2 un periodo di pausa.\nJanet sarebbe partita di l\u00ec a poco per l'Europa, e intendendo riscuotere le sue vincite si reca da Bandon, che apre la cassaforte e ne estrae il denaro dovuto. Hogan aveva un piano per \"incastrarla\": a insaputa di Janet, le cartucce del revolver di lei erano state sostituite con munizioni a salve; quando la giovane, a casa di Bandon, \u00e8 assalita\u00a0\u2013 secondo copione - da quest'ultimo, per difendersi gli spara. Bandon cade, fingendosi morto, e Janet, in preda al panico, lascia l'appartamento. Bandon si rialza, telefona a Hogan comunicandogli la riuscita del piano. A quel punto una mano armata sbuca da una tenda della porta-finestra e fa fuoco, uccidendo Bandon, per poi derubarlo dell'ingente somma.\nJanet \u00e8 convinta di aver ucciso Bandon, non foss'altro che per legittima difesa. Hogan, al quale Janet si rivolge raccontandogli gli avvenimenti, le racconta che qualcuno della gang di Bandon l'avrebbe vista lasciare la casa dopo l'omicidio, e le chiedeva danaro per tacere e non rivolgersi alla polizia. Janet sta per firmare un assegno, quando sopraggiunge Free. Egli aveva svolto delle rapide ed efficaci indagini e\u00a0\u2013 come espone a Janet e a Hogan\u00a0\u2013 aveva appurato che l'omicida era Whitey, ed il mandante proprio Hogan. La polizia, allertata da Free, li arresta.\nProgetti di matrimonio fra Janet e Free, reintegrato al suo posto di lavoro al Dipartimento di Stato.\nPersonaggi.\nIl personaggio di Donald Free \u00e8 stato ideato dallo scrittore Raoul Whitfield, che lo fa comparire in tre racconti pubblicati sul pulp magazine Black Mask nel corso del 1932: \"Man Killer\", \"Walking Dynamite\" e \"Blue Murder\".\nProduzione.\nLe riprese - completate in 21 giorni ad un costo di 260000 dollari - sono state effettuate ai Warner Bros. Studios di Burbank (California). I titoli di lavorazione erano \"Private Detective\" e \"Man Killer\". La pellicola, per l'uscita americana, constava di 8 rulli.\nIl film fa parte di quella stagione del cinema americano che si estende dal 1930 al 1934, denominata \"pre-code\", in quanto\u00a0\u2013 nonostante fosse stato ufficialmente adottato sin dal 1930 dalla Motion Picture Association of America - non era ancora entrato effettivamente in vigore il cosiddetto Codice Hays, che in seguito avrebbe esercitato una pi\u00f9 stretta censura sulle produzioni cinematografiche. Esempi di rilassatezza etica in \"Private Detective 62\" sono la disinvoltura con cui si trattano i temi delle relazioni extraconiugali, del gioco d'azzardo e della droga.\nNel trailer del film del 1971 \"\" viene mostrato uno spezzone di \"Private Detective 62\".\nColonna sonora.\nNel film viene eseguita la canzone \"Is'n It Romantic\", di Rodgers e Hart, gi\u00e0 utilizzata nel musical del 1932 \"Amami stanotte\".\nDistribuzione.\nDistribuito dalla Warner Bros. Pictures, il film \u00e8 uscito nelle case cinematografiche statunitensi il 10 giugno 1933.\n\"Private Detective 62\" \u00e8 stato edito in DVD nel 2013 dalla Warner Home video (\"William Powell at Warner Bros.\").\nAccoglienza.\nSul Film Daily dell'8 luglio 1933 si legge: \"William Powell in un suo ruolo tipico che gli offre molte possibilit\u00e0, ma la trama \u00e8 di tipo stereotipo, salvata da alcune situazioni drammatiche che mantengono vivo l'interesse.\"\nVariety, nel numero dell'11 luglio dello stesso anno, commenta: \"William Powell e Margaret Lindsay offrono interesse e attrattiva, ed \u00e8 presente una moderata dose di divertimento, ma, per la maggior parte, la trama di \"Private Detective 62\" non \u00e8 convincente. (\u2026) Mentre si svolge sullo schermo il film appare episodico e disconnesso. William Powell svolge un lavoro ammirevole, nei momenti di commedia e altrove, ma la maggior parte dell'azione \u00e8 cos\u00ec implausibile che limita la soddisfazione che gli spettatori avrebbero tratto da Powell se la storia fosse stata maggiormante curata. Fra gli elementi irrisolti \u00e8 da dove vengano le cifre 62 che figurano nel titolo del film (\u2026)\"\nIl redattore del Motion Picture Herald, in data 15 luglio 1933, riporta: \"Scorrevole e delicato. William Powell non solo ha una nutrita schiera di ammiratori, ma in questo caso ricopre l'interessante ruolo di un detective intelligente (\u2026) con, come protagonista femminile, la bella attrice di formazione inglese Margaret Lindsay, forse ancora non largamente conosciuta, ma in un'interpretazione che servir\u00e0 ad accrescere la sua futura fama. (\u2026) \u00c8 un film vivace, ricco d'azione, credibile, e vendibile: manca forse un po' di intensit\u00e0 ma \u00e8 uno spettacolo buono, grazie principalmente all'interpretazione sciolta di Powell.\" "}
{"id": "9220696", "revid": "110157", "url": "https://it.wikipedia.org/wiki?curid=9220696", "title": "Chandos House", "text": "Chandos House \u00e8 un edificio classificato Grade I al N\u00b0 2 di Queen Anne Street, Marylebone, nel centro di Londra. Venne progettato da Robert Adam, l'architetto pi\u00f9 importante dell'et\u00e0 georgiana, e costruito da William Adam and Company. \u00c8 vista come il primo esempio di una serie di grandi case a schiera a Londra, tra cui 20 St. James's Square e Derby House.\nCostruzione.\nLa casa venne costruita in modo speculativo con i soldi della famiglia Adam e del banchiere Sir George Colebrooke, in seguito lui stesso cliente di Adam. Fu iniziata nel 1769 e terminata nel 1771, su un terreno tra un'altra casa di Adam a ovest e il muro del giardino di Foley House a est, che faceva parte della tenuta del duca di Portland. La facciata \u00e8 in pietra di Craigleith, forse come pubblicit\u00e0 per la cava a ovest di Edimburgo che la ditta dei fratelli Adam aveva da poco preso in affitto.\nOccupanti notevoli.\nNel 1813, la casa era ancora la dimora di Anna Eliza Brydges, duchessa di Chandos, che il III duca di Chandos aveva sposato in seconde nozze nel 1777. Tuttavia, in seguito alla morte improvvisa del duca, nel 1789, la duchessa fu dichiarata pazza. Di conseguenza, venne confinata in casa e perse il controllo dei suoi beni. Nel maggio 1815, la parte non scaduta del contratto di locazione (51 anni) fu venduta dai suoi esecutori testamentari e acquistata dall'ambasciata dell'Impero austriaco.\nIl primo ambasciatore residente fu il principe Esterh\u00e1zy, e per i successivi 25 anni, Chandos House fu teatro di intrattenimenti di altissima qualit\u00e0. I giornali contemporanei registrano il suo dispendioso splendore e la sua pompa orientale. Alla fine, la stravaganza dport\u00f2 alla rovina il principe Esterh\u00e1zy. Lasci\u00f2 l'ambasciata nel 1842 e gli succedette il barone von Neumann. Nel 1866, l'ambasciata austriaca si trasfer\u00ec in piazza Belgrave a Belgravia, dove attualmente si trova l'ambasciata d'Austria.\nUso attuale.\nChandos House non \u00e8 pi\u00f9 di propriet\u00e0 della Royal Society of Medicine ma appartiene a Cosmetic Doctor at Work Limited."}
{"id": "9220697", "revid": "380654", "url": "https://it.wikipedia.org/wiki?curid=9220697", "title": "Day 1 (WWE)", "text": "Day 1 \u00e8 stata la prima edizione dell'omonimo evento in pay-per-view prodotto dalla WWE. L'evento si \u00e8 svolto il 1\u00b0 gennaio 2022, alla State Farm Arena di Atlanta, Georgia ed \u00e8 stato trasmesso in diretta su Peacock negli Stati Uniti e sul WWE Network nel resto del mondo. \"Day 1\" \u00e8 stato il primo pay-per-view della WWE a svolgersi nel giorno di capodanno. Visto che tra il precedente \"Survivor Series\" e \"\" (previsto per il 19 dicembre) vi erano sole due settimane, la WWE ha preferito cancellare quest'ultimo evento e concentrarsi su \"Day 1\".\nStoryline.\nNell'episodio di \"Raw\" del 25 ottobre, Seth Rollins vinse un ladder match con in palio un'oppurtunit\u00e0 titolata al WWE Championship detenuto da Big E e il 29 novembre fu annunciato che il match si sarebbe svolto a \"Day 1\". Quella stessa notte, tuttavia, i dirigenti della WWE Adam Pearce e Sonya Deville organizzarono un match non titolato tra Big E e Kevin Owens, in cui, se quest'ultimo avesse vinto, sarebbe stato aggiunto al match di \"Day 1\". Rollins (presente al tavolo di commento) cedette alle povocazioni di Owens e lo attacc\u00f2, facendo scattare la squalifica e la vittoria di quest'ultimo, rendendo cos\u00ec il match un triple threat match. La settimana successiva Big E sconfisse Owens in uno steel cage match, Bobby Lashley attacc\u00f2 i due e Rollins, presente al tavolo di commento. La settimana successiva, Lashley, che Big E aveva sconfitto per il titolo a settembre, chiese di essere aggiunto al match titolato di \"Day 1\". Tuttavia, nonostante l'opposizione di Owens e Rollins, Adam Pearce e Sonya Deville decisero che, se Lashley avesse battuto singolarmente i suoi tre avversari, sarebbe stato aggiunto al match. Lashley riusc\u00ec nell'impresa e il match fu trasformato in un fatal 4-way match. A causa della positivit\u00e0 al COVID-19 di Roman Reigns, il match che lo vedeva contrapposto a Brock Lesnar fu cancellato e quest'ultimo fu aggiunto al match per il WWE Championship, rendendolo un fatal 5-way match.\nIl 29 novembre a \"Raw\", Edge ritorn\u00f2 da una breve pausa, ed elenc\u00f2 i nomi di alcuni atleti che non aveva ancora affrontato, ma fu interrotto dall'altro rientrante The Miz, accompagnato dalla moglie Maryse. Miz afferm\u00f2 che, non nominandolo, Edge gli aveva mancato di rispetto e accus\u00f2 la WWE di non aver pubblicizzato il suo ritorno come fatto con il rivale. Dopo un acceso scambio verbale, Miz rifiut\u00f2 la sfida lanciatagli e se ne and\u00f2. La settimana successiva, i due si scontrarono ancora una volta verbalmente e poco dopo Miz gli lanci\u00f2 una sfida per \"Day 1\", che fu ufficializzata poco dopo.\nNella puntata di \"Raw\" dell'8 novembre, Liv Morgan vinse un fatal 4-way match con in palio un'opportunit\u00e0 titolata per il WWE Raw Women's Championship, detenuto da Becky Lynch. Il match si svolse il 6 dicembre a \"Raw\", dove fu Lynch a vincere, grazie ad uno schienamento irregolare in cui us\u00f2 le corde come leva. Dopo diverse settimane di attacchi e insulti, il 13 dicembre fu ufficializzata la rivincita per \"Day 1\".\nCompleta la card il match tra Drew McIntyre e Madcap Moss, il match valido per il WWE Raw Tag Team Championship tra Randy Orton e Riddle e gli sfidanti The Street Profits e nel kickoff si \u00e8 svolto il tag team match tra Cesaro e Ricochet contro Ridge Holland e Sheamus.\nEra inizialmente previsto un match tra Roman Reigns e Brock Lesnar con in palio il WWE Universal Championship, ma il giorno dell'evento Reigns risult\u00f2 positivo al COVID-19 e il match fu annullato."}
{"id": "9220702", "revid": "76963", "url": "https://it.wikipedia.org/wiki?curid=9220702", "title": "Charles Stevens (attore)", "text": "Recit\u00f2 in quasi 200 film tra il 1915 e il 1961. Amico intimo dell'attore Douglas Fairbanks, Stevens lavor\u00f2 in quasi tutti i film di Fairbanks.\nBiografia.\nStevens nacque a Solomonville, in Arizona; suo padre era uno sceriffo dell'Arizona di nome George Stevens e sua madre una donna messicana di nome Eloisa Michelena. Stevens non era, come sostengono molte biografie, il nipote di Geronimo. L'informazione errata potrebbe essere attribuita allo stesso Stevens, che aveva affermato tale parentela, e agli studi cinematografici che hanno \"pubblicizzato\" il presunto legame.\nStevens inizi\u00f2 la sua carriera durante l'era del cinema muto, interpretando principalmente nativi americani e messicani nei western. Durante gli anni '30 e '40, ha avuto ruoli nelle serie cinematografiche \"Wild West Days\" e \"Overland Mail\". Negli anni '50, Stevens recit\u00f2 in diverse serie televisive, tra cui \"Wild Bill Hickok\", \"The Adventures of Kit Carson\", \"Sky King\", \"Il cavaliere solitario\", \"Zorro\" e \"Le avventure di Rin Tin Tin\". In due di quelle apparizioni in \"Le avventure di Rin Tin Tin\", nel 1954 e nel 1958, interpret\u00f2 Geronimo.\nHa fatto la sua ultima apparizione sullo schermo nel film \"The Outsider\" (1961), con Tony Curtis.\nStevens mor\u00ec il 22 agosto 1964 ed \u00e8 sepolto nel Valhalla Memorial Park a North Hollywood nella contea di Los Angeles, in California."}
{"id": "9220703", "revid": "1873140", "url": "https://it.wikipedia.org/wiki?curid=9220703", "title": "Cinema Writers Circle Awards", "text": ""}
{"id": "9220704", "revid": "124417511", "url": "https://it.wikipedia.org/wiki?curid=9220704", "title": "Collegio elettorale di Siderno (Camera dei deputati)", "text": "Il collegio di Siderno fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Calabria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Siderno era uno dei 17 collegi uninominali in cui era suddivisa la Calabria e, come previsto dal D.Lgs. del 20 dicembre 1993 n. 536, era interamente compreso nella provincia di Reggio Calabria e comprendeva i seguenti comuni: Agnana Calabra, Anoia, Bivongi, Camini, Candidoni, Caulonia, Cinquefrondi, Feroleto della Chiesa, Galatro, Giffone, Gioiosa Ionica, Grotteria, Laureana di Borrello, Mammola, Marina di Gioiosa Ionica, Maropati, Martone, Monasterace, Pazzano, Placanica, Polistena, Riace, Roccella Ionica, San Giovanni di Gerace, San Pietro di Carid\u00e0, Serrata, Siderno, Stignano e Stilo."}
{"id": "9220705", "revid": "1325796", "url": "https://it.wikipedia.org/wiki?curid=9220705", "title": "MFK Tjumen'", "text": ""}
{"id": "9220706", "revid": "18323", "url": "https://it.wikipedia.org/wiki?curid=9220706", "title": "Golden Screen", "text": ""}
{"id": "9220707", "revid": "446353", "url": "https://it.wikipedia.org/wiki?curid=9220707", "title": "Spedizione di Viena", "text": "La spedizione di Viena (in finlandese: \"Vienan retkikunta\") fu una spedizione militare condotta nel marzo 1918 da forze volontarie finlandesi per annettere la Carelia Bianca (\"Vienan Karjala\") dalla Russia bolscevica. Fa parte delle cosiddette \"guerre di parentela\" (Heimosodat) combattute nelle regioni circostanti alla Finlandia di recente indipendenza durante la guerra civile russa. La Carelia orientale russa non aveva mai fatto parte della Finlandia svedese o del Granducato di Finlandia e all'epoca era abitata principalmente da careliani. Tuttavia, molti sostenitori dell'idea della Grande Finlandia consideravano questi careliani \"imparentati\" con la nazione finlandese e sostenevano l'annessione della Carelia orientale alla Finlandia.\nLa spedizione.\nGruppo settentrionale.\nLa spedizione era composta da due gruppi; quello settentrionale era costituito da J\u00e4ger finlandesi guidati dal tenente Kurt Martti Wallenius. Le operazioni iniziali nella Finlandia settentrionale ebbero successo e i comunisti finlandesi furono costretti a ritirarsi nella Carelia orientale. Lui e la sua fanteria leggera attraversarono il confine a Kuusamo, ma rimasero impantanati negli scontri contro le Guardie Rosse finlandesi. Lo scarso livello di addestramento e il morale basso delle truppe arruolate rendevano impossibile qualsiasi avanzata, e soltanto il ritiro dei finlandesi rossi consentiva ai finlandesi bianchi di procedere per brevi distanze. Alla fine l'unit\u00e0 venne ritirata all'interno dei confini finlandesi ed esegu\u00ec solo piccole incursioni nella Carelia orientale.\nGruppo meridionale.\nL'altro gruppo era guidato dal tenente colonnello Carl Wilhelm Malm ed era composto da circa 350 volontari. Entro il 10 aprile, il gruppo di Malm era avanzato fino alla citt\u00e0 costiera di Kem' sul Mar Bianco, ma non fu in grado di catturare la citt\u00e0 e si ritir\u00f2 a Uhtua, dove si mise sulla difensiva. I finlandesi quindi cambiarono tattica, spostandosi di villaggio in villaggio al fine di persuadere la gente del posto ad unirsi ai volontari finlandesi. Quando le truppe finlandesi arrivarono nella Carelia Bianca notarono che la popolazione locale era divisa: una parte voleva separarsi dalla Russia e formare una Carelia indipendente separata dalla Finlandia, mentre la maggioranza desiderava soltanto una qualche forma di autonomia. Molti pensavano che avrebbero ottenuto pi\u00f9 autonomia come parte della Russia bolscevica. Soltanto una esigua minoranza della popolazione voleva che la Carelia fosse unita al nuovo stato della Finlandia. Ancora pi\u00f9 importante, per la grande maggioranza della popolazione, le questioni pratiche (come ottenere cibo a sufficienza) erano pi\u00f9 importanti delle questioni ideologiche. Alla fine, la proposta di unire la Carelia orientale alla Finlandia ricevette sostegno solamente nei villaggi della Carelia Bianca intorno a Uhtua. Milizie locali della Guardia Bianca finlandese furono formate in oltre 20 villaggi in quella zona. A luglio Malm fu richiamato in Finlandia, e al suo posto il capitano Toivo Kuisma venne messo a capo delle truppe finlandesi, mentre il governo non riusciva a decidere se ritirare tutte le truppe oppure inviare rinforzi.\nIntervento britannico.\nLa situazione divenne ancora pi\u00f9 complicata con lo sbarco a Murmansk di 130 soldati britannici dei Royal Marines il 6 marzo, per impedire ai tedeschi (e ai loro alleati finlandesi) di conquistare la costa del Mar Bianco e l'importante ferrovia di Murmansk. Nel giugno 1918, un assortimento di Royal Marines britannici, artiglieri francesi, parte di un battaglione serbo, polacchi, russi del Soviet di Murmansk e alcuni comunisti finlandesi occuparono la linea ferroviaria da Murmansk fino a Kem'. L'arrivo di rinforzi britannici e il piano alleato per unirli alle unit\u00e0 antibolsceviche in Siberia spinse Trockij, ora in pace con i tedeschi, ad inviare 3.000 soldati verso nord. A luglio queste truppe furono disarmate e allontanate dagli inglesi, che avanzarono a sud fino a Sorokka. Le forze guidate dagli inglesi che difendevano la linea ferroviaria includevano un battaglione di 1.400 comunisti finlandesi e il Reggimento Careliano, noto anche come \"careliani irlandesi\", reclutato fra la popolazione locale dal colonnello dei Royal Irish Rifles P. J. Woods.\nLa situazione della spedizione di Vienna inizi\u00f2 a peggiorare. Il Reggimento Careliano di stanza a Kem' attacc\u00f2 le truppe finlandesi a Jyskyj\u00e4rvi il 27 agosto, causando 18 perdite. L'attacco successivo avvenne contro Luusalmi l'8 settembre, quando furono uccisi 42 finlandesi. Le battaglie successive furono combattute a Kostamus e Vuokkiniemi fra settembre e l'inizio di ottobre, quando le truppe finlandesi si ritirarono definitivamente. In totale, questo gruppo sub\u00ec la perdita di 83 uomini. Le forze britanniche si ritirarono nell'ottobre del 1919 e la situazione dell'Armata Bianca russa collass\u00f2.\nConseguenze.\nAlla fine, la spedizione fall\u00ec a causa degli sforzi britannici per impedire alla Finlandia, allora allineata alla Germania, di ottenere l'accesso alla ferrovia di Murmansk. Inoltre, le forze britanniche nella regione si impegnarono ad instillare un senso di nazionalismo (tendente alla formazione di una Carelia indipendente) per contrastare gli sforzi finlandesi di annettere la Carelia orientale. Anche l'appoggio alla spedizione da parte del governo finlandese scem\u00f2 contemporaneamente al peggioramento della situazione della Germania nella prima guerra mondiale. Dopo la spedizione di Viena, i villaggi di Repola e Poraj\u00e4rvi nella Carelia orientale votarono per unirsi alla Finlandia, che per\u00f2 rinunci\u00f2 a tutte le pretese sulla regione con il Trattato di Tartu del 1920.\nDue anni dopo, quando anche l'ultimo soldato della forza di spedizione britannica aveva lasciato la Russia e si era stabilito il controllo bolscevico, un gruppo di irredentisti careliani supportati da volontari finlandesi inizi\u00f2 una rivolta nel tentativo di formare un proprio stato."}
{"id": "9220727", "revid": "2121138", "url": "https://it.wikipedia.org/wiki?curid=9220727", "title": "Collegio elettorale di Locri (Camera dei deputati)", "text": "Il collegio di Locri fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Calabria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Locri era uno dei 17 collegi uninominali in cui era suddivisa la Calabria e, come previsto dal D.Lgs. del 20 dicembre 1993 n. 536, era interamente compreso nella provincia di Reggio Calabria e comprendeva i seguenti comuni: Africo, Antonimina, Ardore, Bagaladi, Benestare, Bianco, Bova, Bovalino, Bova Marina, Brancaleone, Bruzzano Zeffirio, Canolo, Caraffa del Bianco, Cardeto, Careri, Casignana, Cimin\u00e0, Condofuri, Ferruzzano, Gerace, Locri, Melito di Porto Salvo, Montebello Ionico, Motta San Giovanni, Palizzi, Plat\u00ec, Portigliola, Roccaforte del Greco, Roghudi, Samo, San Lorenzo, San Luca, Sant'Agata del Bianco, Sant'Ilario dello Ionio e Staiti."}
{"id": "9220728", "revid": "2024225", "url": "https://it.wikipedia.org/wiki?curid=9220728", "title": "Intelligent Music Project", "text": "Gli Intelligent Music Project sono un supergruppo bulgaro fondato nel 2012 dal frontman Ronnie Romero.\nRappresenteranno la Bulgaria all'Eurovision Song Contest 2022 con il brano \"Intention\".\nStoria.\nIl supergruppo \u00e8 stato fondato dal cantante e musicista rock cileno Ronnie Romero; di esso hanno fatto parte, fra gli altri, Simon Phillips, John Payne, Carl Sentance, Bobby Rondinelli e Todd Sucherman. Hanno pubblicato il loro album di debutto nel 2012, e da allora hanno prodotto musica e realizzato tourn\u00e9e regolarmente.\nNel novembre del 2021 \u00e8 stato annunciato che l'emittente televisiva bulgara BNT li ha selezionati internamente per rappresentare il paese all'Eurovision Song Contest 2022 a Torino. Il loro brano eurovisivo, \"Intention\", \u00e8 uscito il 5 dicembre successivo, il primo della stagione. La composizione del gruppo per l'evento vedr\u00e0 Ronnie Romero come cantante e Bisser Ivanov, Slavin Slav\u010dev, Ivo Stefanov, Dimit\u0103r Sirakov e Stojan Jankulov come musicisti. Jankulov aveva in precedenza rappresentato la Bulgaria all'Eurovision nelle edizioni del 2007 e del 2013."}
{"id": "9220731", "revid": "322321", "url": "https://it.wikipedia.org/wiki?curid=9220731", "title": "Chiesa di San Rocco (Waasmunster)", "text": "La chiesa di San Rocco \u00e8 la parrocchiale a Sombeke, frazione del comune di Waasmunster nelle Fiandre. Risale al XVII secolo.\nStoria.\nLa prima cappella con dedicazione a San Rocco, San Giuseppe e Sant'Uberto venne eretta a Sombeke nel 1629 per volere del balivo della signoria di Sombeke, Jacob Laureyns, anche grazie a donazioni dei fedeli del posto. La solenne consacrazione venne celebrata nel 1634. Gi\u00e0 sei anni dopo la chiesa venne ricostruita di pi\u00f9 ampie dimensioni e riconsacrata nel 1643 da Antoine Triest, vescovo di Gand. Venne elevata a dignit\u00e0 di chiesa parrocchiale nel 1888 e subito dopo nuovamente ampliata, con la demolizione del coro originale e la costruzione del transetto con le nuove sacrestie e il nuovo coro. La prima sacrestia venne utilizzata come battistero. Nel 1890 la torre campanaria sino a quel momento in legno fu riedificata in pietra. L'anno successivo un nuovo intervento alla struttura port\u00f2 al rifacimento della facciata. Gli ultimi interventi di restauro conservativo risalgono al 1986.\nDescrizione.\nEsterni.\nLa chiesa \u00e8 in stile barocco e la facciata \u00e8 in mattoni a vista e pietra arenaria con coperture in ardesia. Si caratterizza per la torre campanaria posta centralmente in posizione avanzata, per la cella con grandi finestre a monofora e per l'elaborata copertura apicale.\nInterni.\nLa navata interna \u00e8 unica con volta a crociera. Il battistero \u00e8 chiuso da un cancello in ferro. Nel coro \u00e8 presente un'antica ed artistica vetrata con un medaglione che raffigura \"San Rocco di Montpellier\" e nella cantoria l'organo a canne."}
{"id": "9220732", "revid": "962319", "url": "https://it.wikipedia.org/wiki?curid=9220732", "title": "Rego Park", "text": "Rego Park \u00e8 un quartiere del Queens, uno dei cinque distretti di New York. I confini del quartiere sono Elmhurst e Corona a nord, Forest Hills a est e sud e Middle Village a ovest.\nRego Park \u00e8 parte del Queens Community District 6 e il suo ZIP code \u00e8 11374.\nDemografia.\nSecondo i dati del censimento del 2010 la popolazione di Rego Park era di abitanti, in diminuzione del 3,9% rispetto ai del 2000. La composizione etnica del quartiere era: 46,2% () bianchi americani, 31,7% () asioamericani, 2,5% (698) afroamericani, 0,1% (41) nativi americani, 0,1% (7) nativi delle isole del Pacifico, 0,4% (124) altre etnie e 2,4% (674) multietinici. Gli ispanici e latinos di qualsiasi etnia erano il 16,6% ().\nCome il vicino Forest Hills, Rego Park ha una significativa popolazione ebrea.\nTrasporti.\nIl quartiere \u00e8 servito dalla metropolitana di New York attraverso le stazioni di 63rd Drive-Rego Park e 67th Avenue della linea IND Queens Boulevard, dove fermano i treni delle linee E, M e R."}
{"id": "9220733", "revid": "465169", "url": "https://it.wikipedia.org/wiki?curid=9220733", "title": "Intention (Intelligent Music Project)", "text": "Intention \u00e8 un singolo del supergruppo bulgaro Intelligent Music Project, pubblicato il 5 dicembre 2021.\nDescrizione.\nNel novembre del 2020 gli Intelligent Music Project sono stati annunciati dall'emittente televisiva bulgara BNT come rappresentanti nazionali all'Eurovision Song Contest 2022 a Torino, ed \u00e8 stato confermato che il loro brano eurovisivo sarebbe stato \"Intention\", pubblicato il successivo 5 dicembre. La composizione del gruppo per l'evento vedr\u00e0 Ronnie Romero come cantante e Bisser Ivanov, Slavin Slav\u010dev, Ivo Stefanov, Dimit\u0103r Sirakov e Stojan Jankulov come musicisti. Jankulov aveva in precedenza rappresentato la Bulgaria all'Eurovision nelle edizioni del 2007 e del 2013."}
{"id": "9220737", "revid": "1718925", "url": "https://it.wikipedia.org/wiki?curid=9220737", "title": "Mollarino", "text": "Il Mollarino \u00e8 un fiume del Lazio, affluente del Melfa.\nIl Corso.\nSgorga da una roccia nel versante laziale del parco nazionale d'Abruzzo, Lazio e Molise sotto il monte Meta. Attraversa la Valle di Comino nei comuni di Picinisco, Villa Latina e infine Atina. \u00c8 il maggior affluente del fiume Melfa. Nel 1832 ci fu una disputa tra Agnone (Villa Latina) e Atina per chi avesse dovuto usufruire delle acque del fiume. "}
{"id": "9220738", "revid": "1566286", "url": "https://it.wikipedia.org/wiki?curid=9220738", "title": "Jeremy Kagan", "text": "Biografia.\nNato a Mount Vernon, New York, Kagan ha conseguito il B.A. dalla Harvard University nel 1967. Ha continuato a frequentare il neo-costituito Graduate Institute of Film &amp; Television della New York University ed era in prima classe al Conservatorio AFI.\nCarriera cinematografica e televisiva.\nI crediti cinematografici di Kagan includono il successo al botteghino \"Heroes\" (1977), \"The Big Fix\" (1978), una commedia thriller politica con Richard Dreyfuss; \"Gli eletti\" (1981), dal libro omonimo di Chaim Potok; \"Il viaggio di Natty Gann\" (1985); la commedia underground \"Ragazze, il mostro \u00e8 innamorato\" (1989); il film cult della scherma \"By The Sword\" (1991); e il film \"Golda's Balcony\" (2006), tratto dall'omonima commedia.\n\u00c8 stato anche un prolifico regista televisivo, iniziando gi\u00e0 nel 1972 all'et\u00e0 di 26 anni, dirigendo \"The Most Crucial Game\", episodio della seconda stagione de \"Colombo\". Nel 1996, Kagan ha vinto un Primetime Emmy Award per la miglior regia di una serie drammatica per l'episodio \"Leave of Absence\" di \"Chicago Hope\". Altri crediti includono il film televisivo \"Katherine: The Making of an American Revolutionary\", che ha anche scritto, e \"Conspiracy: The Trial of the Chicago 8\" per il quale ha vinto il CableACE Award per il miglior speciale drammatico. Kagan ha anche diretto \"Roswell: The UFO Conspiracy\" che ha ottenuto una nomination ai Golden Globe.\nAltri film per la televisione includono \"The Ballad of Lucy Whipple\", \"Courage\" con Sophia Loren, Scott Joplin, \"Descending Angel\" per HBO e per Showtime \"Color of Justice\", \"Bobbie's Girl\", e \"Crown Heights\", sui disordini del 1991 che hanno vinto il Premio Humanitas nel 2004. Questo film ha anche ricevuto un NAACP Image Award e la nomination alla Directors Guild come miglior film per famiglie. Kagan ha anche diretto un episodio del film \"Taken\" di Steven Spielberg, vincitore di un Emmy. Ha lavorato a diverse altre serie televisive tra cui \"The West Wing\", \"The Guardian\", \"Resurrection Blvd.\", \"Picket Fences\", \"Boomtown\".\nKagan ha prodotto e diretto la serie in dieci parti \"The ACLU Freedom Files\", nel 2006 e nel 2007 che ha ricevuto numerosi premi ed \u00e8 stata trasmessa su Link TV, Court TV e PBS. Kagan ha recentemente realizzato una serie di brevi documentari e film di advocacy per le ONG, tra cui \"The Doe Fund\", che lavora con i senzatetto e gli ex carcerati, e \"The Democracy School\", un movimento che sviluppa la governance locale, e \"Bioneers\", che promuove i risultati nella giustizia ambientale e sociale.\nAltre attivit\u00e0.\nKagan \u00e8 professore di ruolo presso la University of Southern California, dove tiene corsi di laurea in regia.\n\u00c8 stato direttore artistico del Sundance Institute di Robert Redford ed \u00e8 membro del consiglio nazionale della Directors Guild of America e presidente del comitato per i progetti speciali che fornisce programmi culturali ed educativi per i 14.000 membri. Nel 2004 \u00e8 stato insignito del Robert Aldrich Award per \"servizio straordinario all'associazione\".\nNella sua veste di membro della Directors Guild of America, Kagan modera anche la tavola rotonda annuale del gruppo con i cinque candidati di quell'anno per la miglior regia \u2013 lungometraggio.\nKagan \u00e8 anche l'autore del libro \"Directors Close Up\" (2006).\nVita privata.\nKagan vive a Venice, in California, con la sua compagna Anneke Campbell, scrittrice. Sua figlia Eve si \u00e8 laureata alla Harvard Ed School ed \u00e8 ora attrice, scrittrice e insegnante di yoga."}
{"id": "9220744", "revid": "697352", "url": "https://it.wikipedia.org/wiki?curid=9220744", "title": "Eat (NXT Soundtrack)", "text": "Eat (NXT Soundtrack) (stilizzato come EAT (NXT Soundtrack) ) \u00e8 una EP della cantante americana Poppy . \u00c8 stato pubblicato l'8 giugno 2021 dalla Sumerian Records per la promozione dello spettacolo \"WWE NXT\" . \nSebbene non siano stati pubblicati singoli ufficiali, molte delle canzoni sono state promosse in vari eventi nel corso del 2021.\nIl disco.\nDopo l'uscita dell'album ambient \"Music to Scream To\" e dell'EP natalizio \"A Very Poppy Christmas\" nel secondo semestre del 2020, Poppy ha rivelato in un'intervista alla rivista \"Spin\" a dicembre che stava lavorando al suo quarto album in studio e ad altri progetti. Il 13 marzo 2021, Poppy ha annunciato attraverso i suoi social media che avrebbe suonato una nuova canzone ai 63\u00b0 Annual Grammy Awards, Il giorno seguente, il brano \"Eat\" \u00e8 stato eseguito per la prima volta, ma non \u00e8 stato rilasciato come una sola alla volta. Un mese dopo, il 6 aprile, \u00e8 stato annunciato che Poppy avrebbe debuttato con una nuova canzone \"al \" . Durante l'evento sono state eseguite una cover di \"Stand and Deliver\" di Adam and the Ants e una canzone originale chiamata \"Say Cheese\". Il 20 aprile, \"Say Cheese\" \u00e8 diventata la sigla ufficiale di \"NXT\" . \nAccoglienza.\n\"Revolver Magazine\" ha elogiato \"Eat\" come \"uno dei suoi migliori lavori finora\", definendolo \"pi\u00f9 pesante\" e \"pi\u00f9 dissonante\". Nel giugno 2021, l'EP \u00e8 stato incluso nell'elenco della rivista dei 20 migliori album del 2021 finora e la title track \u00e8 stata inclusa nell'elenco delle 30 migliori canzoni del 2021 finora. "}
{"id": "9220746", "revid": "962319", "url": "https://it.wikipedia.org/wiki?curid=9220746", "title": "Elmhurst (Queens)", "text": "Elmhurst \u00e8 un quartiere del Queens, uno dei cinque distretti di New York. I confini del quartiere sono Jackson Heights a nord, Corona a est, Rego Park e Middle Village a sud e Woodside e Maspeth a ovest.\nElmhurst \u00e8 parte del Queens Community District 4 e il suo ZIP code \u00e8 11373.\nDemografia.\nSecondo i dati del censimento del 2010 la popolazione di Elmhurst era di abitanti, in aumento del 3,9% rispetto ai del 2000. La composizione etnica del quartiere era: 43,8% () asioamericani, 6,6% () bianchi americani, 1,3% () afroamericani, 0,2% (133) nativi americani, 0,0% (28) nativi delle isole del Pacifico, 0,4% (338) altre etnie e 1,6% () multietinici. Gli ispanici e latinos di qualsiasi etnia erano il 46,1% ().\nTrasporti.\nIl quartiere \u00e8 servito dalla metropolitana di New York attraverso le stazioni di Roosevelt Avenue, Woodhaven Boulevard, Grand Avenue-Newtown e Elmhurst Avenue della linea IND Queens Boulevard, dove fermano i treni delle linee E, F, M e R. Inoltre, le stazioni di 74th Street, 82nd Street-Jackson Heights e 90th Street-Elmhurst Avenue della linea IRT Flushing, servite dalla linea 7, si trovano lungo il confine nord del quartiere."}
{"id": "9220752", "revid": "436907", "url": "https://it.wikipedia.org/wiki?curid=9220752", "title": "Artsakh (singolo)", "text": "Artsakh \u00e8 un singolo del cantautore statunitense Serj Tankian, pubblicato il 4 maggio 2016.\nDescrizione.\nEseguito in acustico e cantato in armeno, il brano rappresenta un appello a supporto del popolo armeno dopo gli eventi della guerra dei quattro giorni in Nagorno Karabakh.\nVideo musicale.\nIl video, diretto da Rand Courtney, mostra il cantante eseguire il brano in un giardino ed \u00e8 introdotto da un messaggio di solidariet\u00e0 per il popolo del Nagorno Karabakh."}
{"id": "9220753", "revid": "1488558", "url": "https://it.wikipedia.org/wiki?curid=9220753", "title": "Paul Burkhard", "text": "Non ha nulla a che vedere con il compositore suo contemporaneo Willy Burkhard.\nEgli scrisse principalmente oratori, \"musical\" e operette.\nProbabilmente la sua creazione artistica pi\u00f9 famosa fu la canzone \"O mein Papa\" sulla morte di un amato clown-padre, scritta per il \"musical\" \"Der schwarze Hecht\" (\"Il bel nero\"), ripubblicato nel 1950 con il titolo \"Das Feuerwerk\" (\"Il fuoco d\ua78cartificio\"), la cui prima fu rappresentata nell'aprile del 1939. La canzone sal\u00ec al primo posto nella \"Sheet Music Chart\" mantenendo la posizione per 26 settimane. Da allora la canzone \u00e8 stata cantata e/o suonata e registrata da numerosi artisti, tra i quali Alan Breeze, Billy Cotton, Billy Vaughn, Connie Francis, Diana Decker, Eddie Calvert, Eddie Fisher, The Everly Brothers, Harry James, Lys Assia, Ray Anthony &amp; la sua Orchestra, Russ Morgan &amp; la sua Orchestra e molti altri."}
{"id": "9220770", "revid": "365417", "url": "https://it.wikipedia.org/wiki?curid=9220770", "title": "Syon House", "text": "Syon House, a ovest di Londra, \u00e8 la residenza del Duca di Northumberland. Edificio classificato di grado I, si trova all'interno degli 80 ettari di Syon Park, nel borgo di Hounslow.\nLa residenza tradizionale della famiglia nel centro di Londra era stata la Northumberland House, ora demolita. L'interno eclettico di Syon House venne progettato dall'architetto Robert Adam nel 1760.\nStoria.\nSyon House prende il nome dall'Abbazia di Syon, un monastero medievale dell'Ordine delle Brigidine, fondato nel 1415 su un sito vicino dal re Enrico V. L'abbazia si trasfer\u00ec nel sito ora occupato da Syon House nel 1431. Era uno dei conventi pi\u00f9 ricchi del paese e una leggenda locale narra che i monaci di Sheen avessero un tunnel che portava al convento di Syon. Nel 1539 l'abbazia fu chiusa dagli agenti reali durante la dissoluzione dei monasteri e la comunit\u00e0 monastica fu espulsa.\nAllo scioglimento dell'abbazia, Syon divenne propriet\u00e0 della Corona per un breve periodo prima della lunga locazione a Edward Seymour, I duca di Somerset, che fece ricostruire il sito come Syon House in stile rinascimentale italiano prima della sua morte nel 1552. Nel 1541 e parte dell'anno successivo, la quinta moglie di Enrico VIII, Catherine Howard, affront\u00f2 la sua lunga prigionia a Syon. Nel febbraio 1542, gli uomini del re la portarono alla Torre di Londra e la giustiziarono con l'accusa di adulterio. Cinque anni dopo, quando il re Enrico VIII mor\u00ec, la sua bara, sormontata da un'effigie ingioiellata, ripos\u00f2 a Syon House per una notte prima che la processione continuasse verso il suo luogo di sepoltura nella Cappella di San Giorgio nel castello di Windsor.\nLady Jane Grey viveva nella casa nel luglio 1553 con suo marito quando ricevette la notizia che sarebbe diventata regina. \nNel 1557 fu proposto di convertire il nuovo edificio al precedente uso cattolico, ma Elisabetta I sal\u00ec al trono prima che questo cambiamento fosse effettuato. Syon fu acquistata nel 1594 da Henry Percy, IX conte di Northumberland (1564\u20131632) e da allora \u00e8 rimasta alla sua famiglia.\nNel 1609, Thomas Harriot stava lavorando a Syon quando us\u00f2 per la prima volta il telescopio appena inventato per fare disegni astronomici della luna il 26 giugno, diversi mesi prima delle osservazioni di Galileo Galilei. Una targa relativa a Harriot si trova nel parco, non lontano da dove si svolsero le osservazioni.\nAlla fine del XVII secolo, Syon era in possesso di Charles Seymour, VI duca di Somerset, attraverso sua moglie, Elizabeth Percy, baronessa Percy. Dopo che la futura regina Anna ebbe un disaccordo con sua sorella, Maria II (moglie di Guglielmo III, noto anche come Guglielmo d'Orange), sulla sua amicizia con Sarah Churchill, contessa di Marlborough, la regina Maria sfratt\u00f2 la principessa Anna dalla sua residenza di corte a Whitehall e Hampton Court. La principessa Anna venne a vivere a Syon con i suoi amici intimi, i Somerset, nel 1692, dove Anne diede alla luce un bambino nato morto. Poco dopo la nascita, la regina Mary venne a farle visita, chiedendolo di nuovo di licenziare la contessa di Marlborough e se ne and\u00f2 di nuovo quando Anna rifiut\u00f2 categoricamente.\nNel XVIII secolo, Hugh Percy, I duca di Northumberland, incaric\u00f2 l'architetto e interior designer Robert Adam e il paesaggista Lancelot \"Capability\" Brown di ridisegnare la casa e la tenuta. Nel 1762 iniziarono i lavori per il progetto di ricostruzione degli interni. Cinque grandi stanze sui lati ovest, sud ed est della casa, furono completate prima della cessazione dei lavori nel 1769. Una rotonda centrale, che Adam aveva previsto per lo spazio del cortile interno, non venne realizzata, a causa dei costi.\nNel 1951, Syon House fu aperta al pubblico per la prima volta sotto il decimo duca e duchessa. Successivamente, nel 1995 sotto il XII Duca, anche le stanze familiari furono aperte al pubblico. Poich\u00e9 la famiglia Percy continua a vivere l\u00ec, ha continuato a migliorare la casa. Pi\u00f9 di recente la duchessa ha aggiunto un nuovo cortile centrale secondo il progetto della marchesa di Salisbury.\nUn restauro di \u00a3 600.000 \u00e8 stato intrapreso alla fine del 2007, principalmente con lavori sull'area del tetto. Nel 2008 sono iniziati i lavori di restauro della Great Hall e un progetto attuale a lungo termine \u00e8 il restauro delle Adam Rooms.\nArchitettura.\nL'esterno della Syon House fu eretto nel 1547 mentre era di propriet\u00e0 del I duca di Somerset. L'attuale interno di Syon \u00e8 stato progettato da Robert Adam nel 1762 su commissione del primo duca e duchessa di Northumberland.\nSi dice che il famoso \"stile Adam\" sia iniziato con Syon House. Fu commissionata per essere costruita in stile neoclassico, che fu realizzato, ma lo stile eclettico di Adam non finiva li. Syon \u00e8 piena di molteplici stili e ispirazioni tra cui un'enorme influenza dell'antichit\u00e0 romana, stili romantici, pittoreschi, barocchi e manieristi molto visibili e un pizzico di gotico. Ci sono anche prove nei suoi motivi decorativi della sua influenza di Pompei che ricevette mentre studiava in Italia. Il progetto di Adam per Syon House includeva una serie completa di stanze al piano nobile, una rotonda a cupola con un colonnato interno circolare destinato al cortile principale (\"destinato a\" nel senso che questa rotonda non venne costruita per mancanza di fondi), cinque stanze principali sul lato ovest, est e sud dell'edificio, un'anticamera con pilastri famosa per il suo colore, una Sala Grande, uno scalone d'onore (sebbene non sia stato costruito cos\u00ec grande come originariamente progettato) e una Lunga Galleria che si estendeva per 41 metri. L'aggiunta pi\u00f9 famosa di Adam fu la suite delle sale di rappresentanza che rimangono esattamente come vennero costruite.\nPi\u00f9 specifico l'interno delle stanze dove risplendono i dettagli elaborati e il colore. Adam aggiunse dettagliati camini in marmo, porte e portoni nella Drawing Room, insieme a colonne scanalate con capitelli corinzi. La lunga galleria, alta e larga 4,2 metri, contiene molti recessi e nicchie, nella spessa parete, destinati a contenere libri insieme a decorazioni e nicchie con pareti e soffitto ricoperti di stucco. In fondo alla galleria c'\u00e8 un armadio con un cerchio a cupola sorretto da otto colonne; a met\u00e0 delle colonne \u00e8 un portale che imita una nicchia.\nNel 1820 la parte nord della casa che non fu completata da Adam fu ridisegnata dal III Duca. In quel momento la casa era stata anche rifatta in pietra di Bath e ricostruito il portico. Si pensa che questa ristrutturazione sia stata eseguita dall'architetto Thomas Cady, che aveva lavorato in altre tenute appartenenti alla famiglia Percy.\nSyon House fu nuovamente ristrutturata nel 1860. Il IV duca fece collocare soffitti in gesso in stile rinascimentale nel salotto di famiglia, nella sala da pranzo e nella sala delle stampe.\nIl progetto definitivo di Syon House comprendeva un ingresso, un'anticamera, una sala da pranzo di stato, un salotto di stato, una lunga galleria, uno studio, un altro salotto, una stanza delle stampe, un salotto di famiglia, una sala da pranzo di famiglia, appartamenti privati all'ultimo piano per la famiglia e un grande scalone.\nSyon Park.\nSyon Park \u00e8 un parco di 80 ettari al confine con il Tamigi, guardando oltre il fiume verso i Kew Gardens. Vicino alle sue sponde c'\u00e8 un prato di marea inondato due volte al giorno dal fiume. Contiene pi\u00f9 di 200 specie di alberi rari. Sebbene il parco e il lago siano stati progettati da Capability Brown nel 1760, il loro carattere oggi \u00e8 del XIX secolo. La vasca circolare ha una copia del Mercurio del Giambologna. Il parco e la casa sullo sfondo sono stati dipinti dall'altra parte del Tamigi da William Turner c. 1802-1810 nel dipinto \"Zion House, Isleworth\" e in due capricci nel 1805.\nIl Great Conservatory nei giardini, progettato da Charles Fowler negli anni 1820 e completato nel 1827, fu il primo giardino d'inverno ad essere costruito in metallo e vetro su larga scala ed \u00e8 classificato di I grado.\nHenry Percy, XI duca di Northumberland, capo della famiglia dal 1988 al 1995, era noto per aver piantato molti alberi nei terreni di Syon.\nNel 2002, il poeta inglese Geoffrey Hill ha pubblicato un poema, \"The Orchards of Syon\", con grande successo. \"The Orchards of Syon\" si concentra sulla storia della regione e in particolare sul frutteto di alberi rari piantati per la prima volta nell'Abbazia di Syon.\nLa London Butterfly House ha avuto sede nel parco di Syon Park dal 1981 fino alla sua chiusura il 28 ottobre 2007 a causa dei piani del Duca di Northumberland di costruire un complesso alberghiero sul terreno. Nel 2004, \u00e8 stata concessa la licenza edilizia per il lussuoso Radisson Edwardian Hotel da 35 milioni di sterline. Nel 2011 ha aperto sul sito l'hotel Syon Park Waldorf Astoria. L'hotel \u00e8 stato rinominato Hilton London Syon Park nel 2013.\nNel parco di Syon c'era anche l'Heritage Motor Museum, una collezione di auto d'epoca, anch'essa fondata nel 1981. A causa di un notevole aumento del numero di veicoli acquistati, nel 1993 il museo ha chiuso e la sua collezione \u00e8 stata trasferita all'Heritage Motor Center di Gaydon nel Warwickshire. Prima di ci\u00f2, Syon House ha ospitato la London Transport Collection dopo la chiusura del museo Clapham e prima del suo trasferimento a Covent Garden nel 1980.\nNel 2002 \u00e8 stato avviato uno scavo archeologico annuale, originariamente dal programma televisivo \"Time Team di\" Channel 4, per portare alla luce i resti dell'abbazia perduta. Lo scavo annuale \u00e8 ora intrapreso dal Birkbeck College parte dell'Universit\u00e0 di Londra. \u00c8 supportato da una mostra permanente nel sottosuolo.\nNel novembre 2010 sono stati riportati i risultati di uno scavo archeologico effettuato due anni prima sul sito del nuovo albergo, con gli scavi che hanno portato alla luce i resti di un villaggio romano che esisteva in quella che allora era la periferia rurale di Londinium. I manufatti scoperti includevano 11.500 frammenti di ceramica, 100 monete e pezzi di gioielleria. Alcuni dei reperti rimangono inspiegabili, come il ritrovamento di scheletri \"sepolti in fossati posti al loro fianco\". Sebbene gli scheletri risalgano al periodo romano, l'archeologo anziano ha affermato che questa pratica di sepoltura era \"pi\u00f9 suggestiva di riti preistorici sconosciuti rispetto alla pratica romana\".\nSyon Park \u00e8 un sito di particolare interesse scientifico e classificato di I grado.\nNella cultura popolare.\nNonostante si trovi sulla rotta degli aerei in atterraggio e decollo dal trafficato Aeroporto di Heathrow, la casa storica e il giardino sono un luogo molto usato per le riprese in particolare per film e programmi televisivi, tra i quali:\nIl \"conservatory\" (serra) \u00e8 apparso (come il paradiso) nella versione originale del 1967 di \"Bedazzled\", avendo gi\u00e0 avuto un ruolo di primo piano nel primo lungometraggio di John Boorman \"Prendeteci se potete\" (1965, apparentemente un veicolo per i Dave Clark Five ), \u00e8 stato mostrato in una sequenza onirica nel film del 1993 di Meera Syal \"Bhaji on the Beach\" ed \u00e8 stato anche l'ambientazione per il video musicale del singolo dei The Cure \"The Caterpillar\" del 1984, diretto da Tim Pope e anche per il video musicale del singolo del 1973 di David Cassidy \"Daydreamer\". Nel 2002 il Great Conservatory ha ospitato l'esibizione inaugurale del gruppo operistico \"Isleworth Baroque\" (ora Richmond Opera), una rappresentazione di \"Aci e Galatea\" di H\u00e4ndel."}
{"id": "9220771", "revid": "324090", "url": "https://it.wikipedia.org/wiki?curid=9220771", "title": "Giornata internazionale dell'aviazione civile", "text": "La giornata internazionale dell\u2019aviazione civile si festeggia il 7 dicembre di ogni anno.\nLa giornata ha lo scopo di aiutare a generare e rafforzare la consapevolezza mondiale dell'importanza dell'aviazione civile internazionale per lo sviluppo sociale ed economico degli Stati e del ruolo unico dell'ICAO nell'aiutare gli Stati a cooperare e realizzare una rete globale di transito rapido al servizio di tutta l'umanit\u00e0. Poich\u00e9 le Nazioni Unite e le nazioni del mondo hanno adottato l'Agenda 2030 e avviato una nuova era nello sviluppo sostenibile globale, l'importanza dell'aviazione come motore della connettivit\u00e0 globale non \u00e8 mai stata pi\u00f9 rilevante per gli obiettivi della Convenzione di Chicago di guardare al volo internazionale come a fondamentale fattore di pace e prosperit\u00e0 globali."}
{"id": "9220774", "revid": "1005847", "url": "https://it.wikipedia.org/wiki?curid=9220774", "title": "Consiglio Universitario Nazionale", "text": ""}
{"id": "9220777", "revid": "110157", "url": "https://it.wikipedia.org/wiki?curid=9220777", "title": "Noah Mbamba", "text": "Caratteristiche tecniche.\nUtilizzato come mediano nelle giovanili del , con il passaggio al arretra la posizione sulla linea difensiva, dove pu\u00f2 agire sia in una difesa a 3 sia a 4. Abile negli anticipi e forte fisicamente, \u00e8 bravo nell'impostazione del gioco dalle retrovie.\nCarriera.\nNato in Belgio da una famiglia di origini congolesi, dopo gli inizi nel Vilvorde e nel Woluwe Zaventem nel 2018 entra a far parte del settore giovanile del .\nNel 2020 viene acquistato dal che lo aggrega inizialmente alla formazione Under-23 impegnata in seconda divisione; debutta il 22 gennaio 2021 in occasione dell'incontro di Proximus League perso 3-1 contro il .\nIl 12 febbraio rinnova il proprio contratto fino al 2023 ed il 23 maggio seguente debutta in prima squadra in occasione dell'incontro di Pro League perso 2-1 contro il .\nIl 17 luglio viene schierato titolare nel match di Supercoppa del Belgio vinto 3-2 contro il Genk, dove disputa una buona prestazione sulla linea dei centrocampisti. Il 19 ottobre seguente debutta anche in Champions League giocando i minuti finali dell'incontro della fase a gironi perso 5-1 contro il .\nStatistiche.\nPresenze e reti nei club.\n\"Statistiche aggiornate al 7 dicembre 2021.\""}
{"id": "9220778", "revid": "458786", "url": "https://it.wikipedia.org/wiki?curid=9220778", "title": "Noah Mbamba-Muanda", "text": ""}
{"id": "9220781", "revid": "214753", "url": "https://it.wikipedia.org/wiki?curid=9220781", "title": "Combinata femminile di bob", "text": "La Combinata femminile di bob, ufficialmente denominata \"IBSF Bobsleigh Combined Women\", \u00e8 un trofeo assegnato dalla Federazione Internazionale di Bob e Skeleton, riservato alle sole atlete (piloti) che competono nelle discipline del bob a due e del monobob, e istituito a partire dalla stagione 2021/2022. \nIn modo analogo alla \"combinata maschile\", in auge sin dalle prime edizioni della Coppa del Mondo, della Coppa Europa e della Coppa Nordamericana e riguardante le discipline del bob a due e bob a quattro uomini, per l'attribuzione del trofeo femminile vengono presi in considerazione i risultati ottenuti nel bob a due donne negli appuntamenti della Coppa del Mondo e quelli conseguiti nelle corrispondenti gare delle World Series di monobob, ovvero quelle che si disputano nello stesso fine settimana. Tale trofeo rimane a s\u00e8 stante in quanto assegnato a partire da due circuiti indipendenti tra loro e non fa quindi parte dell'albo d'oro di nessuna delle competizioni di cui si compone."}
{"id": "9220783", "revid": "2038157", "url": "https://it.wikipedia.org/wiki?curid=9220783", "title": "Kyndryl", "text": "Kyndryl \u00e8 una societ\u00e0 informatica nata nel 2021 dalla scissione del ramo servizi di infrastrutture IT di IBM. La sede della societ\u00e0 \u00e8 a New York.\nStoria.\nL'approvazione dello scorporo del ramo infrastrutture nella nuova societ\u00e0, di cui IBM mantiene il 19.9%, \u00e8 avvenuta il 12 ottobre 2021 e prevede l'assegnazione di 1 azione Kyndryl ogni 5 azioni IBM possedute.\nIl completamento dell'operazione e la conseguente quotazione in borsa di Kyndryl \u00e8 invece avvenuta il successivo 4 novembre. \nIl nome deriva dall'unione di due parole che significano \"appartenenza\" (kin) e \"diramazione\" (tendril). Gi\u00e0 alla nascita, l'azienda fornisce servizi a 75 aziende delle Fortune 100."}
{"id": "9220787", "revid": "1687355", "url": "https://it.wikipedia.org/wiki?curid=9220787", "title": "WTA Tour 2022", "text": "Il WTA Tour 2022 \u00e8 un insieme di tornei femminili di tennis organizzati dalla Women's Tennis Association (WTA). Include i tornei del Grande Slam (organizzati in collaborazione con la International Tennis Federation), i tornei WTA 1000, i WTA 500, i WTA 250, la Billie Jean King Cup (organizzata dall'ITF), il WTA Elite Trophy e le WTA Finals.\nCalendario.\nQuesto \u00e8 il calendario degli eventi del 2022, con i risultati in progressione dai quarti di finale."}
{"id": "9220790", "revid": "2060716", "url": "https://it.wikipedia.org/wiki?curid=9220790", "title": "Philip Davis (politico)", "text": "\u00c8 stato membro del Parlamento (PB) per Cat Island, Rum Cay e San Salvador da maggio 2002.\nDavis \u00e8 stato anche vice primo ministro di Perry Christie e ministro dei lavori pubblici e dello sviluppo urbano dal 2012 al 2017.\nBiografia.\nDavis \u00e8 nato a Exuma, ed era il maggiore di otto figli, sua madra Dorothy (nata Smith), era una domestica, esuo padre Brave Edward Davis un pompiere nato a Old Bight, Cat. Davis ha trascorso la sua prima infanzia vivendo con i nonni a Cat Island, dove ha frequentato la Old Bight All Age School. Dopo essere tornato a Nassau, ha continuato la sua formazione presso le scuole occidentali e si \u00e8 laureato al St. John's College. Cresciuto in una famiglia povera, Davis ha svolto una serie di lavoretti dall'et\u00e0 di 7 anni per arrotondare le entrate della famiglia. \nCarriera professionale.\nDopo aver terminato i suoi Ordinary Level, una qualifica specifica di alcune scuole, Davis ha lavorato come operaio edile fino a quando non ha trovato lavoro alla Barclays. Il lavoro \u00e8 stato per\u00f2 breve, poich\u00e9 i suoi supervisori lo hanno incoraggiato a seguire la strada della legge. \u00c8 stato invitato per la prima volta a un colloquio per diventare avvocato presso lo studio legale di un certo Davis Bethel. Anche se il colloqui fall\u00ec, venne assunto come impiegato alla Wallace-Whitfield &amp; Barnwell nello stesso anno e complet\u00f2 i suoi studi legali in 3 anni. Davis \u00e8 stato chiamato al Bahamas Bar nel 1975, dove ha ricoperto due mandati come vicepresidente e uno come presidente della Bahamas Bar Association. \u00c8 diventato anche un impiegato con contratto a tempo indeterminato alla Christie, Ingraham &amp; Co, ed \u00e8 stato nominato Magistrato. Ha pure fatto parte del Consiglio di Educazione Giuridica del CARICOM. \nCarriera politica.\nDavis \u00e8 entrato in contatto col Partito Liberale Progressista in giovane et\u00e0, facendo volontariato come aiutante per la campagna alle elezioni generali del 1967. \u00c8 stato eletto per la prima volta membro del Parlamento (PB) per Cat Island, Rum Cay e San Salvador in un'elezione suppletiva del 1992. Anche se ha perso tale carica nel 1997, \u00e8 riuscito per\u00f2 a farsi rieleggere al parlamento nel 2002, e da l\u00ec in poi detiene ancora questa carica.\n\u00c8 diventato anche un membro del Queen's Counsel (QC) nel 2015. \nMinistro dei Lavori Pubblici e dello Sviluppo Urbano.\nIn qualit\u00e0 di ministro dei lavori pubblici e dello sviluppo urbano, ha supervisionato e assicurato che circa 1000 case, a Family Islands e a New Providence, fossero dotate di servizi igienici interni e acqua potabile, inoltre ha supervisionato gli sviluppi infrastrutturali in tutte le isole, come la costruzione di strade, ricostruzione di dighe, illuminazione degli aeroporti e riparazione di edifici e banchine danneggiati dagli uragani.\nPrimo Ministro.\nDopo aver vinto le elezioni del 2021 sconfiggendo con il 66% di voti i suoi avversari, Davis \u00e8 stato nominato Primo Ministro.\nVita personale.\nDavis \u00e8 sposato con Ann Marie Davis, attivista per i diritti delle donne e tesoriera della Bahamas Humane Society. Hanno sei figli e sono Anglicani. Davis \u00e8 inoltre appassionato di sport, in particolare del baseball, del softball e del nuoto."}
{"id": "9220796", "revid": "37401", "url": "https://it.wikipedia.org/wiki?curid=9220796", "title": "Chiesa di San Lorenzo (Fornio)", "text": ""}
{"id": "9220799", "revid": "1543377", "url": "https://it.wikipedia.org/wiki?curid=9220799", "title": "Suzanne Simard", "text": "Carriera accademica.\n\u00c8 professoressa presso il Dipartimento di Scienze Forestali e della Conservazione dell'Universit\u00e0 della Columbia Britannica. Ha conseguito il dottorato di ricerca in Scienze forestali presso l'Oregon State University. Prima di insegnare all'Universit\u00e0 della Columbia Britannica, Simard ha lavorato come ricercatrice presso il Ministero delle foreste della Columbia britannica.\nSimard \u00e8 anche leader di \"TerreWEB\", un'iniziativa volta a formare studenti laureati e borsisti post-dottorato nella scienza del cambiamento globale e nella sua comunicazione.\nRicerche sulla comunicazione tra alberi.\nSimard studia come funghi e radici facilitino la comunicazione e l'interazione tra alberi e piante di un ecosistema. All'interno della comunicazione tra alberi e piante avviene lo scambio di carbonio, acqua, nutrienti e segnali di difesa tra alberi.\nHa usato rari isotopi del carbonio come traccianti in esperimenti sia sul campo che in serra per misurare il flusso e la condivisione del carbonio tra i singoli alberi e specie e ha scoperto, ad esempio, che la betulla e l'abete di Douglas lo condividono. Le betulle ricevono carbonio extra dagli abeti di Douglas quando le betulle perdono le foglie e le betulle forniscono carbonio agli abeti di Douglas che si trovano all'ombra.\nAlberi madre.\nSimard ha identificato l'albero hub, o \"albero madre\". Gli alberi madre sono gli alberi pi\u00f9 grandi nelle foreste che fungono da hub centrali per vaste reti di micorrize sotterranee. Un albero madre sostiene le plantule infettandole con funghi e fornendo loro i nutrienti di cui hanno bisogno per crescere.\nHa scoperto che gli abeti di Douglas forniscono carbonio ai giovani abeti. Ha scoperto che c'era pi\u00f9 carbonio inviato agli abeti piccoli che provenivano da quello specifico albero madre, rispetto agli abeti piccoli casuali non correlati a quello specifico abete. Ha altres\u00ec scoperto che gli alberi madre cambiano la struttura delle proprie radici per fare spazio agli alberelli.\nCooperazione interspecie.\nSimard ha scoperto che \"gli abeti stavano usando la rete fungina per scambiare sostanze nutritive con alberi di betulla dalla corteccia di carta nel corso della stagione\". Ad esempio, le specie arboree possono prestarsi reciprocamente gli zuccheri quando se ne verificano carenze nell'ambito dei cambiamenti stagionali. Questo \u00e8 uno scambio particolarmente vantaggioso tra latifoglie e conifere poich\u00e9 i loro deficit energetici si verificano in periodi diversi. Il vantaggio \"di questa economia sommersa cooperativa sembra essere una migliore salute generale, una fotosintesi pi\u00f9 completa e una maggiore resilienza di fronte alle fonti di disturbo\".\nComunicazione della scienza.\nSuzanne Simard \u00e8 una sostenitrice della comunicazione della scienza. All'Universit\u00e0 della Columbia Britannica ha avviato con i colleghi Julia Dordel e Maja Krzic il \"Communication of Science Program TerreWEB\", che dal 2011 sta formando studenti laureati a diventare migliori comunicatori delle proprie ricerche. Simard \u00e8 apparsa su varie piattaforme e media non scientifici, come il breve documentario \"Do Trees Comunicate\", tre TED talk e il documentario \"Intelligent Trees\", dove compare al fianco di Peter Wohlleben. La rivista New Scientist ha intervistato Simard nel 2021. Suzanne Simard ha pubblicato un libro in cui rivisita le sue scoperte sulla vita degli alberi e delle foreste insieme a note autobiografiche.\nNella cultura di massa.\nLa vita e il lavoro di Simard sono serviti come ispirazione primaria per Patricia Westerford, un personaggio centrale nel romanzo vincitore del Premio Pulitzer 2018 \"The Overstory\" di Richard Powers, in cui Westerford apre la strada all'idea controversa che gli alberi possono comunicare tra loro, ed \u00e8 ridicolizzata da colleghi scienziati prima di ottenere un riconoscimento.\nAl lavoro di Simard \u00e8 stato fatto riferimento nella seconda stagione della serie Apple TV+ \"Ted Lasso\" quando Beard dice: "}
{"id": "9220800", "revid": "580197", "url": "https://it.wikipedia.org/wiki?curid=9220800", "title": "Chelsea Football Club Women 2021-2022", "text": "Questa voce raccoglie le informazioni riguardanti il Chelsea Football Club Women nelle competizioni ufficiali della stagione 2021-2022.\nMaglie e sponsor.\nLe tenute di gioco solo le stesse adottate dal maschile.\nRosa.\nRosa, ruoli e numeri di maglia come da sito ufficiale, aggiornati al 7 dicembre 2021.\nStatistiche.\nStatistiche di squadra.\n\"Statistiche aggiornate al 9 dicembre 2021.\""}
{"id": "9220818", "revid": "1888309", "url": "https://it.wikipedia.org/wiki?curid=9220818", "title": "Chiesa di Sant'Orsola (Como)", "text": "La chiesa di Sant'Orsola \u00e8 un edificio di culto cattolico di situato appena fuori dalla cinta muraria della citt\u00e0 di Como. \nStoria.\nConsacrato nel 1639, l'attuale edificio religioso fu costruito tra il 1609 e il 1614,\"\" sulla base di una precedente chiesa ad aula risalente al XIV secolo.\nPer oltre tre secoli, la precedente chiesa serv\u00ec per le funzioni religiose di un attiguo monastero di Umiliate. Il monastero, che non sopravvisse alle secolarizzazioni di fine Settecento, fu fondato nel 1434, probabilmente per alloggiare una comunit\u00e0 di suore che fino ad allora erano di stanza nel vicino ospedale di San Vitale. \nIn virt\u00f9 della regola di clausura vigente presso il monastero, la vecchia chiesa, orientata di 90 gradi rispetto alla struttura attuale, era divisa in due aree, separate tra di loro da una grata: la zona pi\u00f9 interna, alle spalle dell'altare, era riservatata alle suore, mentre la zona pi\u00f9 esterna, comprensiva del presbiterio e dell'area di fronte all'altare, era destinata ai sacerdoti e ai fedeli.\"\" Presso la vecchia chiesa fu attivo Andrea De Passeri,\"\" che tra il 1494 e il 1497 vi affresc\u00f2 una \"Madonna col Bambino e San Giovanni\", opera successivamente spostata nella nuova chiesa\"\". \nL'attuale costruzione venne edificata sulla base della zona pi\u00f9 esterna della vecchia chiesa.\"\" La zona pi\u00f9 interna\"\" venne invece riconvertita a locale di servizio, anche se fino agli anni '60 del Novecento conserv\u00f2 lacerti di affreschi che coprono un arco temporale di cinque secoli; le pitture pi\u00f9 antiche, giottesche, sono databili al XIV secolo\"\". \nNel 1906 la nuova chiesa fu elevata alla dignit\u00e0 di parrocchiale. Fino ad allora, la chiesa era alle dipendenze della chiesa di Sant'Agata. \nLa chiesa di Sant'Orsola venne rimaneggiata nella prima met\u00e0 del Novecento, periodo in cui si registrarono un restauro della facciata (1939) e la sostituzione del primitivo campanile a vela con una pi\u00f9 moderna torre campanaria.\nDescrizione.\nEsterni.\nAll'esterno, la chiesa si presenta con una facciata rivestita in mattoni\",\" nella quale si aprono una grande finestra termale e, sotto di essa, un portale in serizzo della prima met\u00e0 del XVII secolo.\"\"\nInterni.\nGli spazi interni, a navata unica, sono coperti da una volta a botte ornata da affreschi attribuiti a Giovanni Domenico Caresana,\"\" dipinti eseguiti nel 1614 . Nell'abside che conclude la navata, un affresco raffigurante la santa titolare della chiesa in gloria, opera di Mario Albertella (XX secolo).\"\" \nAl centro dell'altare maggiore in marmi policromi, una pala del Moncalvo raffigura il martirio di Sant'Orsola.\"\" \nNel Seicentesco coro ligneo, sculture raffiguranti le monache si alternano ad analoghi manufatti rappresentativi delle giovani nobili che le suore stesse erano solite istruire presso il monastero\"\". \nNelle pareti laterali trovano posto la cappella intitolata a San Francesco d'Assisi e quella dedicata alla Madonna, con la seconda delle due cappelle a ospitare un muro asportato dalla vecchia chiesa e recante l'affresco del De Passeri. Il dipinto raffigura la Madonna mentre porge un garofano al Bambin Ges\u00f9, il quale ha tra le mani un cardellino. La seconda cappella \u00e8 inoltre ornata da una serie di pitture mariane realizzate da Antonio Maria Crespi Castoldi.\"\" Nella cappella sul lato opposto trovano invece posto una tela e alcuni affreschi, opere a tema francescano databili al Seicento .\"\"\nAl XVII secolo risale anche il Crocefisso presente in controfacciata, dotato di barba e capelli veri; pi\u00f9 moderna \u00e8 invece la tavola a olio realizzata da Mario Radice per la zona pi\u00f9 esterna della parete destra, opera che raffigura i santi Rita da Cascia e Antonio da Padova.\"\"\nLa parete orientale ospita inoltre una \"Madonna col Bambino e i santi Vitale e Pietro\", quadro che nel 1765 era attestato come pala d'altare della vicina chiesa di san Vitale (edificio oggi non pi\u00f9 esistente\"\"). L'opera \u00e8 attribuita alla bottega della famiglia di pittori comaschi Recchi. Un esponente di questa famiglia - Giovanni Paolo - \u00e8 sicuramente l'autore della tela raffigurante la \"Liberazione di San Pietro\" (1685), quadro collocato sopra a un confessionale\"\" di fronte a una tela attruita a Filippo Abbiati\"\"."}
{"id": "9220820", "revid": "830939", "url": "https://it.wikipedia.org/wiki?curid=9220820", "title": "\u014ctomo no Kuronushi", "text": "Era uno dei \"Rokkasen\" (sei migliori poeti waka), l'unico dei \"\"Sei Saggi della Poesia\" le cui poesie non sono state selezionate per \"Ogura Hyakunin Isshu\".\nBiografia.\nEra originario del villaggio di Otomo, contea di Shiga, provincia di \u014cmi. Divenne il \"bett\u014d\" (capo sacerdote) per i rituali del Tempio Onjo-ji durante l'era J\u014dgan. Il suo nome, \u014ctomo, \u00e8 talvolta scritto con i caratteri \u5927\u4f34 anzich\u00e8 \u5927\u53cb, tuttavia, sembra non avere alcuna parentela con il clan \u014ctomo.\nPoesia.\nUndici delle sue poesie sono state raccolte in antologie imperiali, di cui quattro nel Kokinwakash\u016b.\nLe sue poesie suggeriscono una forte influenza dettata dai suoi stretti legami con le terre di \u014cmi e Shiga. Secondo il \"Mumy\u014dsh\u014d\" (\u7121\u540d\u6284, un saggio sulla poesia tanka scritto da Kamo no Ch\u014dmei), Kuronushi ascese allo status di dio e fu consacrato come un dio \"Myojin\"\" nella contea di Shiga di \u014cmi. In un resoconto, \u00e8 indicato come Otomo-no-Suguri-Kuronushi menzionato nel bollettino ministeriale dell'866 (Jogan 8). \u014ctomo-no-Suguri \u00e8 un clan con sede nel villaggio di \u014ctomo nella provincia di Shiga del dominio di \u014cmi."}
{"id": "9220821", "revid": "1442080", "url": "https://it.wikipedia.org/wiki?curid=9220821", "title": "REDCap", "text": "REDCap (Research Electronic Data Capture) \u00e8 un programma fruibile via browser di EDC (Cattura dati elettronica) guidato dai metadati e con metodologia di flusso di lavoro per progettare la ricerca clinica ebasi di dati di ricerca traslazionale.\nViene molto usato nella ricerca accademica: IlREDCap Consortium \u00e8 una rete internazionale collaborativa con pi\u00f9 di partner istituzionali in oltre 115 paesi, con pi\u00f9 di utenti che usano l'applicativo, per oltre studi in corso.\nLicenziazione del software.\nSebbene REDCap sia disponibile senza alcun costo ai partner istituzionali \u2013 al netto del costo del supporto IT interno - REDCap non \u00e8 espressamente un software open source. Alcuni accordi di licenza con l'utente finale lo distinguono da una tipica licenza open source, Vale a dire che il software \u00e8 limitato nell'uso, consentito solo per scopi di ricerca non commerciali.\nREDCap ha restrizioni anche nella redistribuzione perch\u00e9 Vanderbilt \u00e8 l'unico ente che pu\u00f2 redistribuirlo.Inoltre, tutti i lavori derivati \u2013 come nuove caratteristiche aggiunte dagli utenti \u2013 sono di propriet\u00e0 di Vanderbilt. Vanderbilt cataloga queste opere derivate nella sua libreria REDCap Consortium,che \u00e8 disponibile a tutti i membri del consorzio. L'accordo di licenza con l'utente finale di REDCap comprende anche il controllo di Vanderbilt sulle pubblicazioni dei suoi licenziatari su o a riguardo di REDCap, specificando che Vanderbilt coordiner\u00e0 e avr\u00e0 il controllo editoriale su qualsiasi pubblicazione creata da membri del consorzio che discute del software e delle sue metodologie, funzionalit\u00e0 o capacit\u00e0. Le pubblicazioni che descrivono studi scientifici che hanno utilizzato REDCap sono escluse da queste restrizioni editoriali."}
{"id": "9220823", "revid": "2121138", "url": "https://it.wikipedia.org/wiki?curid=9220823", "title": "Research Electronic Data Capture", "text": ""}
{"id": "9220827", "revid": "59785", "url": "https://it.wikipedia.org/wiki?curid=9220827", "title": "Enclavi turche cipriote", "text": "Le enclavi turco-cipriote furono le enclavi abitate da turco-ciprioti a partire dal periodo di violenti scontri intercomunitari del 1963-1964 fino all'invasione turca di Cipro del 1974.\nEventi legati alla creazione delle enclavi.\nNel dicembre 1963 il presidente della Repubblica di Cipro, l'arcivescovo Makarios, citando le tattiche turco-cipriote volte a ostacolare il normale funzionamento del governo, propose diversi emendamenti alla costituzione postcoloniale del 1960. Ci\u00f2 scaten\u00f2 una crisi tra la maggioranza greco-cipriota e quella turco-cipriota di minoranza, che pose fine la rappresentanza turco-cipriota nel governo. La natura di questo evento \u00e8 controversa. I greco-ciprioti affermano che i turco-ciprioti si siano ritirati volontariamente dalle istituzioni della Repubblica di Cipro, mentre la narrativa turco-cipriota sostiene che i turco-ciprioti siano stati esclusi con la forza.\nDopo il rifiuto degli emendamenti costituzionali da parte della comunit\u00e0 turco-cipriota, la situazione degener\u00f2 in una violenza intercomunale su tutta l'isola. Da 103 a 109 villaggi turco-ciprioti o misti furono attaccati e 25.000-30.000 turco-ciprioti divennero rifugiati. Secondo i documenti ufficiali, furono uccisi 364 turco-ciprioti e 174 greco-ciprioti. Di conseguenza, i turco-ciprioti iniziarono a vivere nelle enclavi; la struttura repubblicana fu modificata unilateralmente da Makarios e Nicosia venne divisa dalla Linea Verde, con il dispiegamento delle truppe dell'UNFICYP.\nSituazione nelle enclavi.\nLe enclavi erano sparse in tutta l'isola ma erano prive di molte necessit\u00e0. Le restrizioni sulle enclavi iniziarono ad essere allentate dopo il 1967 e molti turco-ciprioti iniziarono a tornare nei villaggi che avevano lasciato nel 1963.\nDivieto sulle merci.\nLa Repubblica di Cipro, gestita dai greco-ciprioti, viet\u00f2 il possesso di alcuni articoli da parte dei turco-ciprioti e l'ingresso di questi nelle enclavi. Le restrizioni miravano non solo a limitare le attivit\u00e0 militari dei turco-ciprioti, ma anche a impedire il loro ritorno alla normalit\u00e0 economica. Tutti i tipi di combustibili, compreso il cherosene, furono inizialmente proibiti, ma tale divieto fu revocato nell'ottobre 1964. Il divieto su benzina e gasolio rimase in vigore fino a quel momento e ostacol\u00f2 la fornitura di cibo alle enclavi. Il divieto dei materiali da costruzione impediva il restauro delle case danneggiate dai combattimenti con l'avvicinarsi dell'inverno e il divieto di indumenti di lana influ\u00ec sulla fornitura di vestiario ai turco-ciprioti, mettendo in particolare gli sfollati in una situazione preoccupante. La restrizione sui materiali delle tende blocc\u00f2 ulteriormente la costruzione di alloggi temporanei per gli sfollati.\nRestrizioni di viaggio.\nIn questo periodo la libert\u00e0 di movimento dei turco-ciprioti era limitata La polizia greco-cipriota commise ci\u00f2 che il Segretario generale dell'Onu defin\u00ec \"controlli e perquisizioni eccessivi e ostacoli apparentemente inutili\", che instillarono paura nei turco-ciprioti che dovevano viaggiare. I turco-ciprioti subirono le vessazioni di ufficiali nazionalisti greco-ciprioti nei punti di controllo, negli aeroporti e negli uffici governativi. Il Segretario generale prese anche atto delle sue preoccupazioni per gli arresti e detenzioni arbitrari. La polizia greco-cipriota impose restrizioni ai viaggi turco-ciprioti fuori dall'enclave di Nicosia Nord. Inizialmente, il movimento dei turco-ciprioti dentro e fuori Lefka non era affatto consentito, e la restrizione fu allentata nell'ottobre 1964 per consentire loro di viaggiare verso est, ma non verso ovest verso Limnitis. Anche i medici turco-ciprioti non erano autorizzati a viaggiare liberamente per svolgere la loro professione, e i greco-ciprioti insistevano perch\u00e9 fossero perquisiti.\nSituazione economica.\nIl periodo 1963-1974 vide aumentare le disparit\u00e0 economiche tra le due comunit\u00e0. Mentre l'economia greco-cipriota benefici\u00f2 del fiorente settore del turismo e della finanza, i turco-ciprioti divennero sempre pi\u00f9 poveri e la disoccupazione aument\u00f2. Le enclavi furono messe sotto embargo economico dall'amministrazione greco-cipriota della Repubblica di Cipro, e il commercio tra le comunit\u00e0 fu bloccato. A causa delle limitazioni di viaggio, un gran numero di turco-ciprioti dovette lasciare i lavori precedenti. I rifugiati, nel frattempo, erano stati sradicati dalle loro vecchie fonti di reddito. Il periodo vide cos\u00ec l'inizio degli aiuti da parte del governo turco, poich\u00e9 nel 1968 la Turchia aveva iniziato a dare circa \u00a3 8.000.000 all'anno ai turco-ciprioti.\nElenco delle enclavi turco-cipriote.\nEnclavi minori all'interno delle principali citt\u00e0:"}
{"id": "9220829", "revid": "319329", "url": "https://it.wikipedia.org/wiki?curid=9220829", "title": "Campionati del mondo di ciclocross 2015 - Gara maschile Elite", "text": " \nLa sessantaseiesima edizione della gara maschile Elite dei Campionati del mondo di ciclocross 2015 si svolse il 1\u00b0 febbraio 2015 con partenza ed arrivo da T\u00e1bor in Repubblica Ceca, su un percorso iniziale di 160\u00a0mt pi\u00f9 un circuito di 3,11\u00a0km da ripetere 8 volte per un totale di 25,04\u00a0km. La vittoria fu appannaggio dell'olandese Mathieu van der Poel, il quale termin\u00f2 la gara in 1h09'12\", alla media di 21,718\u00a0km/h, precedendo il belga Wout Van Aert e l'altro olandese Lars van der Haar terzo.\nPartenza con 52 ciclisti provenienti da 20 nazioni, 35 completarono la gara."}
{"id": "9220830", "revid": "2056951", "url": "https://it.wikipedia.org/wiki?curid=9220830", "title": "Case report form", "text": "Un case report form (o CRF) \u00e8 un questionario cartaceo o digitale usato specificatamente nelle ricerche cliniche. Il case report form \u00e8 uno strumento usato dallo sponsor dello studio clinico per raccogliere i dati da ogni paziente partecipante. Tutti i dati su ciascun paziente che partecipa a una sperimentazione clinica sono conservati e/o documentati nel CRF, inclusi gli eventi avversi.\nPrima che i dati vengano inviati allo sponsor, vengono anonimizzati (per non essere riconducibili al paziente) rimuovendo il nome del paziente, il numero di cartella clinica, ecc. e assegnando al paziente un numero di studio univoco. Il Supervisore Institutional Review Board (IRB) sovrintende al rilascio di eventuali dati di identificazione personale allo sponsor."}
{"id": "9220834", "revid": "219355", "url": "https://it.wikipedia.org/wiki?curid=9220834", "title": "Parco Pineta di Ponente di Viareggio", "text": ""}
{"id": "9220853", "revid": "924361", "url": "https://it.wikipedia.org/wiki?curid=9220853", "title": "Enea Guarneri", "text": "Biografia.\nNacque a Passirano, provincia di Brescia, il 24 ottobre 1894, figlio di Giovanni Battista, di professione notaio, e della signora Camilla Ferrari. Conseguita la licenza liceale si iscrisse alla Scuola Superiore di Agricoltura di Milano, trasferendosi poi come studente la facolt\u00e0 di agraria presso l'universit\u00e0 di Pisa. Il 30 aprile 1914 fu chiamato a prestare servizio militare nel Regio Esercito presso il 36\u00b0 Reggimento fanteria. Frequent\u00f2 il corso per allievi ufficiali di complemento a Modena e nel dicembre dello stesso anno fu nominato sottotenente, assegnato alla 18\u00aa Compagnia del battaglione alpini \"Dronero\", in forza al 2\u00ba Reggimento alpini. All'atto dell'entrata in guerra del Regno d'Italia, avvenuta il 24 maggio 1915, il battaglione si trovava schierato in Carnia e varc\u00f2 il confine con l'Impero austro-ungarico nel settore Degano-Passo di Volaja. Rimase leggermente ferito in combattimento il 9 luglio 1915. Promosso tenente nel marzo 1916 fu destinato a prestare servizio nella 123\u00aa Compagnia del battaglione alpini \"Bicocca\", di nuova costituzione, e quindi frequent\u00f2 un corso per mitraglieri a Caserta.\nRitorn\u00f2 in zona di operazioni il 10 aprile, nel settore dell'alto Isonzo, distinguendosi sul Monte Nero e sul Rombon. Dove nel mese di settembre ricevette un Encomio Solenne. Assunse il comando della 215\u00aa Compagnia del battaglione alpini \"Val Stura\", e con la promozione a capitano nel mese di luglio pass\u00f2 al comando della 214\u00aa Compagnia. Particolarmente attivo in quel periodo, prese parte ad azioni di guerra sugli Altipiani nel settore di Cima 11, di Passo dell'Agnella e nella battaglia dell'Ortigara, dove fu gravemente ferito due volte, venendo proposto per la concessione di una medaglia d'argento al valor militare. Il 24 ottobre 1917, con l'inizio della battaglia di Caporetto, il suo battaglione, caricato su carri ferroviari e su automezzi, fu trasferito a Cividale e da li a Nimis nel tentativo di arginare l'offensiva nemica.\nIl 27 ottobre si distinse nella strenua difesa di Monte Cavallo, dove fu ferito a cadde prigioniero di guerra degli austro-tedeschi. Inviato dapprima nel campo di concentramento di Sigmundsherberg, fu poi trasferito a quello di Aschach an der Donau, sul Danubio, il 25 giugno 1918 mise in atto un tentativo di fuga che, nonostante gli sforzi per salvarlo messi in atto dalle autorit\u00e0 militari austro-ungariche allertate dai suoi compagni di prigionia, gli cost\u00f2 la vita. La salma fu tumulata con nel cimitero di Hartkirchen con tutti gli onori militari. Con Regio Decreto del 24 maggio 1924 fu insignito della medaglia d'oro al valor militare alla memoria."}
{"id": "9220854", "revid": "36426", "url": "https://it.wikipedia.org/wiki?curid=9220854", "title": "Accademia di belle arti (Firenze)", "text": ""}
{"id": "9220855", "revid": "36426", "url": "https://it.wikipedia.org/wiki?curid=9220855", "title": "Wilhelm Bode", "text": ""}
{"id": "9220857", "revid": "599013", "url": "https://it.wikipedia.org/wiki?curid=9220857", "title": "Jimmy Adam", "text": "Caratteristiche tecniche.\nEra un'ala sinistra.\nCarriera.\nEsordisce tra i professionisti all'et\u00e0 di 19 anni, giocando una partita nella terza divisione inglese con la maglia dell' nella stagione 1950-1951; nel 1953, dopo due stagioni trascorse con i semiprofessionisti dello , si accasa al , club della seconda divisione inglese. Qui tra il 1953 ed il 1955 totalizza complessivamente 28 presenze e 9 reti in partite di campionato, contribuendo anche alla prima promozione in prima divisione nella storia del club, arrivata al termine della stagione 1954-1955. L'anno seguente esordisce quindi in prima divisione, mettendovi a segno 5 reti in 30 presenze; continua a giocare in tale categoria anche nelle stagioni 1956-1957 (una rete in 18 presenze), 1957-1958 (3 reti in 32 presenze) e 1958-1959 (4 reti in 29 presenze), terminata la quale si trasferisce all', club appena retrocesso in seconda divisione, con cui nella stagione 1959-1960 contribuisce alla vittoria del campionato con 3 reti in 21 presenze, alle quali aggiunge 3 presenze in prima divisione nella stagione successiva. Nell'estate del 1961 si trasferisce invece allo , con cui nel corso della stagione 1961-1962 mette a segno 7 reti in 22 partite di campionato. Fa poi ritorno in Scozia, al : dopo 4 reti in 22 presenze totali nell'arco di due stagioni, va infine a giocare per un breve periodo in Australia al , nella prima divisione locale."}
{"id": "9220859", "revid": "716642", "url": "https://it.wikipedia.org/wiki?curid=9220859", "title": "Craig Brewster", "text": "Carriera.\nGiocatore.\nDopo aver giocato nelle giovanili del esordisce tra i professionisti nel 1985, all'et\u00e0 di 19 anni, con il , club militante nella seconda divisione scozzese; rimane in squadra per sei stagioni consecutive, per poi trasferirsi dopo 37 reti in 191 partite di campionato ai , con i quali gioca per altre due stagioni nella medesima categoria, che vince nella stagione 1992-1993.\nNell'estate del 1993 fa ritorno dopo otto anni al Dundee United, in prima divisione, categoria in cui esordisce all'et\u00e0 di 27 anni. Nella sua prima stagione realizza una rete nella finale di Coppa di Scozia vinta contro i , e rimane in squadra anche al termine della retrocessione in seconda divisione maturata al termine della stagione 1994-1995, contribuendo poi anche all'immediato ritorno in prima divisione dei \"Tangerines\", con cui nella stagione 1995-1996 conquista infatti un secondo posto in seconda divisione, sufficiente per essere promossi nella categoria superiore. Nell'estate del 1996 si trasferisce in Grecia allo : con il club di Salonicco milita per cinque stagioni consecutive nella prima divisione ellenica, nella quale mette a segno in totale 45 reti in 155 presenze, e gioca (perdendola) una finale di Coppa di Grecia, nella stagione 1999-2000.\nNell'estate del 2001 all'et\u00e0 di 35 anni fa ritorno in Scozia, all', con cui nella stagione 2001-2002 totalizza 25 presenze e 3 reti in prima divisione; dopo una sola stagione lascia poi gli \"Hibs\" per passare al , club con cui gioca per un ulteriore triennio in prima divisione mettendo a segno in totale 20 reti in 99 presenze, in quella che peraltro \u00e8 anche la sua ultima stagione con esclusivamente un ruolo da giocatore: pur giocando le sue ultime partite tra i professionisti nel 2010 (all'et\u00e0 di 44 anni), infatti, tutte le partite giocate dal 2005 in poi sono con club di cui \u00e8 anche contemporaneamente allenatore o vice allenatore (con l'eccezione di una breve parentesi all' nella stagione 2006-2007, in cui \u00e8 nuovamente solo giocatore).\nAllenatore.\nLa sua prima stagione da allenatore \u00e8 sulla panchina dell', che guida nella stagione 2005-2006 in prima divisione; successivamente passa in cambio di un indennizzo di 340000 sterline al Dundee United (diventando tra l'altro il giocatore della sua et\u00e0 con il costo di trasferimento pi\u00f9 alto di sempre fino a quel momento), con cui gioca ulteriori 4 partite e dove rimane fino al dicembre del 2006, quando passa all'Aberdeen con un contratto fino alla fine della stagione 2006-2007, sempre in prima divisione."}
{"id": "9220860", "revid": "214753", "url": "https://it.wikipedia.org/wiki?curid=9220860", "title": "Coppa Europa di bob 2022", "text": "La Coppa Europa di bob 2022, ufficialmente denominata \"IBSF Bobsleigh Europe Cup 2021/22\", \u00e8 stata l'edizione 2021-2022 del circuito continentale europeo del bob, manifestazione organizzata annualmente dalla Federazione Internazionale di Bob e Skeleton; \u00e8 iniziata l'11 novembre 2021 a Lillehammer in Norvegia e si \u00e8 conclusa il 15 gennaio 2022 a Winterberg in Germania.\nSono state disputate ventiquattro gare, otto per le donne e sedici per gli uomini, distribuite in sei tappe tenutesi in cinque differenti localit\u00e0. La tappa finale di Winterberg assegn\u00f2 inoltre i titoli europei juniores 2022.\nClassifiche.\nBob a due donne.\nPer ragioni non note la gara disputatasi ad Altenberg non \u00e8 stata inserita nel computo del punteggio di Coppa.\nCombinata uomini.\nPer il trofeo della combinata maschile vengono presi in considerazione tutti i risultati ottenuti nelle discipline del bob a due e del bob a quattro, a patto che i piloti siano presenti in entrambe le graduatorie delle singole specialit\u00e0."}
{"id": "9220862", "revid": "716642", "url": "https://it.wikipedia.org/wiki?curid=9220862", "title": "Ricky Hill", "text": "Carriera.\nGiocatore.\nClub.\nEsordisce tra i professionisti nella stagione 1976-1977, all'et\u00e0 di 17 anni, con il , club della seconda divisione inglese. Rimane in squadra per tredici campionati consecutivi, fino al termine della stagione 1988-1989; in particolare, dal 1976 al 1982 gioca in seconda divisione e dal 1982 al 1989 in prima divisione. Durante la sua permanenza nel club oltre a vincere la Second Division 1981-1982 ha vinto la Coppa di Lega nella stagione 1987-1988 (ovvero il primo trofeo maggiore conquistato dagi \"Hatters\" nella loro storia). Con il Luton Town ha totalizzato complessivamente 436 presenze e 54 reti in partite di campionato.\nNell'estate del 1989 si svincola dal Luton Town e si accasa al , con cui nella stagione 1989-1990 realizza una rete in 20 presenze nella prima divisione francese; torna poi in patria, al , con cui nella stagione 1990-1991 realizza una rete in 16 presenze in seconda divisione. Dopo aver trascorso il 1992 negli Stati Uniti ai (di cui \u00e8 anche allenatore) torna in Inghilterra, dove gioca con i semiprofessionisti dell'Hitchin Town e successivamente con quelli del Cherstey Town (rispettivamente nelle stagioni 1992-1993 e 1993-1994); torna poi nuovamente negli Stati Uniti, ai Cocoa Expos, con i quali chiude la carriera da giocatore.\nIn carriera ha totalizzato complessivamente 452 presenze e 55 reti nei campionati della Football League, tutte tra prima e seconda divisione; pi\u00f9 precisamente, ha totalizzato 225 presenze e 23 reti in prima divisione e 227 presenze e 32 reti in seconda divisione.\nNazionale.\nAl momento del suo esordio in nazionale, nel 1982, era solamente il quarto giocatore di pelle nera ad aver vestito la maglia della nazionale inglese; l'esordio avviene pi\u00f9 precisamente nel pareggio per 2-2 del 22 settembre 1982 sul campo della Danimarca, valevole per le qualificazioni agli Europei del 1984, nel quale gioca gli ultimi sette minuti della partita. Successivamente scende nuovamente in campo con la nazionale inglese il 13 ottobre 1982 giocando da titolare nella partita amichevole giocata in casa contro la Germania Ovest e persa con il punteggio di 2-1; gioca infine la sua terza ed ultima partita in nazionale il 29 gennaio 1986, quando scende in campo negli ultimi dieci minuti della partita amichevole vinta per 4-0 sul campo dell'Egitto.\nAllenatore.\nDopo il ritiro ha allenato nelle giovanili di e ; nella stagione 2000-2001 ha allenato per alcuni mesi il Luton Town, militante nella terza divisione inglese. In seguito dal 2003 al 2005 ha allenato il , club della prima divisione di Trinidad e Tobago, con cui ha vinto un campionato, una Coppa di Lega ed un Campionato per club CFU. Dal 2011 al 2014 ha poi allenato i Tampa Bay Rowdies, nel Campionato NASL II (seconda divisione nordamericana), che ha vinto nel 2012."}
{"id": "9220866", "revid": "599013", "url": "https://it.wikipedia.org/wiki?curid=9220866", "title": "Francis Joseph", "text": "Biografia.\nSuo fratello minore Roger \u00e8 stato a sua volta un calciatore professionista.\nCarriera.\nDopo aver giocato per alcuni anni nelle giovanili di vari club semiprofessionistici dell'area metropolitana di Londra esordisce tra i professionisti all'et\u00e0 di 20 anni nella stagione 1980-1981 con il , club della quarta divisione inglese; con i \"Dons\" conquista una promozione in terza divisione, a cui segue una nuova retrocessione in quarta divisione al termine della stagione 1981-1982; Joseph trascorre inoltre le estati del 1981 e del 1982 in prestito rispettivamente ad e , due club della prima divisione finlandese. Successivamente si trasferisce al , con cui tra il 1982 ed il 1987 gioca per un lustro in terza divisione, realizzando 40 reti in 110 presenze in questa categoria.\nNella parte finale della stagione 1986-1987 trascorre due periodi in prestito rispettivamente al Wimbledon (che nel frattempo era stato promosso in prima divisione, categoria nella quale Joseph segna un gol in 5 presenze) ed all', nuovamente nella prima divisione finlandese. Nell'estate del 1987 il Brentford lo cede a titolo definitivo al , con cui Joseph nella stagione 1987-1988 realizza 2 reti in 11 presenze nella seconda divisione inglese; conclude per\u00f2 la stagione con due periodi in prestito, prima ai (3 presenze in terza divisione) e successivamente all' (10 presenze e 2 reti in quarta divisione). Nell'estate del 1988 va a giocare in terza divisione allo allenato da Dave Bassett, suo ex allenatore negli anni al Wimbledon; dopo 3 reti in 13 presenze viene ceduto a stagione in corso al , con cui nella seconda met\u00e0 del campionato di terza divisione mette a segno una rete in 18 presenze. Gioca in questa categoria anche nella stagione 1989-1990, prima al (16 presenze e 2 reti) e poi al (4 presenze). In seguito gioca in Belgio con il , negli Stati Uniti con i , nella quarta divisione inglese con il (una sola presenza, nel 1991) e con vari club semiprofessionistici inglesi, ritirandosi definitivamente nel 1995, all'et\u00e0 di 35 anni."}
{"id": "9220869", "revid": "465169", "url": "https://it.wikipedia.org/wiki?curid=9220869", "title": "Pabandom i\u0161 naujo! 2022", "text": "La terza edizione di \"Pabandom i\u0161 naujo!\" si tenuta dall'8 gennaio al 12 febbraio 2022 presso gli studi televisivi di LRT a Vilnius e ha selezionato il rappresentante della Lituania all'Eurovision Song Contest 2022.\nLa vincitrice \u00e8 stata Monika Liu con \"Sentimentai\".\nOrganizzazione.\nL'emittente radiotelevisiva pubblica Lietuvos Nacionalinis Radijas ir Televizija (LRT) ha confermato la partecipazione della Lituania all'Eurovision Song Contest 2022 a Torino il 16 agosto 2021. Il successivo 1\u00ba ottobre ha annunciato la terza edizione di \"Pabandom i\u0161 naujo!\" per la selezione del rappresentante eurovisivo nazionale, aprendo la possibilit\u00e0 agli artisti interessati di inviare le proprie canzoni per la competizione entro il 25 novembre.\nLo show si \u00e8 tenuto in sei serate dall'8 gennaio al 12 febbraio 2022 presso gli studi televisivi di LRT nella capitale lituana. In ciascuna delle prime tre serate, 11 o 12 partecipanti si sono contesi 6 posti per le due semifinali, da cui hanno acceduto alla finale 4 artisti per evento, per un totale di 8 finalisti. Il voto combinato di giuria e pubblico ha decretato tutti i risultati.\nPartecipanti.\nLa lista completa degli artisti partecipanti \u00e8 stata pubblicata il 7 dicembre 2021. Fra gli artisti figurano quattro rappresentanti eurovisive lituane: la frontwoman degli Skamp Erica Jennings (2001), Vilija Mata\u010di\u016bnait\u0117 (2014), Monika Linkyt\u0117 (2015) e Ieva Zasimauskait\u0117 (2018). L'11 gennaio 2022 Alekas e Monika Linkyt\u0117 si sono ritirati dalla competizione prima della loro prima esibizione, rispettivamente per motivi personali e per motivi di salute.\nQuarti di finale.\nPrimo quarto.\nIl primo quarto si \u00e8 tenuto l'8 gennaio 2022 presso gli studi televisivi di LRT. L'ordine di uscita \u00e8 stato reso noto il 4 gennaio 2022. Durante questa serata si sarebbero dovuti esibire i Basas Pegasas ma, a causa di problemi di salute di un membro della band, la loro esibizione \u00e8 stata posticipata ad un quarto successivo. La giuria \u00e8 stata composta da Ram\u016bnas Zilnys, Ieva Narkut\u0117, Ger\u016bta Grini\u016bt\u0117, Vytautas Bikus e Vaidotas Valiukevi\u010dius.\nAd accedere alle semifinali sono stati August\u0117 Vedrickait\u0117, Joseph June, Elonas Pokanevi\u010d, Urt\u0117 \u0160ilagalyt\u0117, Mary Mo ed Erica Jennings.\nSecondo quarto.\nIl secondo quarto si \u00e8 tenuto il 15 gennaio 2022 presso gli studi televisivi di LRT. L'ordine di uscita \u00e8 stato reso noto l'11 gennaio 2022. La giuria \u00e8 stata composta da Ram\u016bnas Zilnys, Ieva Narkut\u0117, Ger\u016bta Grini\u016bt\u0117, Vytautas Bikus e Vaidotas Valiukevi\u010dius.\nAd accedere alle semifinali sono stati Just\u0117 Kraujelyt\u0117, Titas &amp; Benas, Emilijana, Ieva Zasimauskait\u0117, Moosu X e le Queen of Roses.\nTerzo quarto.\nIl terzo quarto si \u00e8 tenuto il 22 gennaio 2022 presso gli studi televisivi di LRT. L'ordine di uscita \u00e8 stato reso noto il 18 gennaio 2022. La giuria \u00e8 stata composta da Ram\u016bnas Zilnys, Ieva Narkut\u0117, Ger\u016bta Grini\u016bt\u0117, Vytautas Bikus e Vaidotas Valiukevi\u010dius.\nAd accedere alle semifinali sono stati R\u016bta Loop, Vilija, Gintar\u0117 Korsakait\u0117, Monika Liu, Gebrasy e Lolita Zero.\nSemifinali.\nPrima semifinale.\nLa prima semifinale si terr\u00e0 il 29 gennaio 2022 presso gli studi televisivi di LRT. La giuria \u00e8 stata composta da Ram\u016bnas Zilnys, Ieva Narkut\u0117, Ger\u016bta Grini\u016bt\u0117, Vytautas Bikus e Vaidotas Valiukevi\u010dius.\nAd accedere alle semifinali sono stati le Queen of Roses, Just\u0117 Kraujelyt\u0117, Gebrasy e Lolita Zero.\nSeconda semifinale.\nLa seconda semifinale si \u00e8 tenuta il 5 febbraio 2022 presso gli studi televisivi di LRT. La giuria \u00e8 stata composta da Ram\u016bnas Zilnys, Ieva Narkut\u0117, Ger\u016bta Grini\u016bt\u0117, Vytautas Bikus e Stanislavas Stavickis-Stano.\nAd accedere alle semifinali sono stati Ieva Zasimauskait\u0117, August\u0117 Vedrickait\u0117, R\u016bta Loop e Monika Liu.\nFinale.\nLa finale si terr\u00e0 il 12 febbraio 2022 presso gli studi televisivi di LRT. La giuria \u00e8 stata composta da Ram\u016bnas Zilnys, Ieva Narkut\u0117, Ger\u016bta Grini\u016bt\u0117, Vytautas Bikus, Aist\u0117 Smilgevi\u010di\u016bt\u0117, Vaidotas Valiukevi\u010dius e Stanislavas Stavickis-Stano. The Roop, i rappresentanti lituani all'Eurovision Song Contest 2021, si sono esibiti durante la serata come ospiti.\nMonika Liu \u00e8 stata proclamata vincitrice trionfando sia nel televoto che nel voto della giuria."}
{"id": "9220870", "revid": "716642", "url": "https://it.wikipedia.org/wiki?curid=9220870", "title": "Connor Ruane", "text": "Caratteristiche tecniche.\nAd inizio carriera giocava come terzino sinistro, ma durante gli anni all' \u00e8 stato impiegato frequentemente anche come terzino destro.\nCarriera.\nAll'et\u00e0 di 9 anni si \u00e8 trasferito in Spagna con la famiglia, iniziando a giocare a calcio nel Paese iberico; in seguito \u00e8 tornato in patria per giocare nelle giovanili dell', salvo poi nel 2013 tornare nuovamente in Spagna per iniziare a giocare tra i professionisti con il , in terza divisione; dopo una stagione in quarta divisione con la squadra riserve del , dal 2016 al 2019 ha giocato nuovamente in terza divisione (per due stagioni con l'H\u00e9rcules e per una stagione in prestito al ). Nel 2019, dopo un ulteriore periodo nella terza divisione spagnola al , si \u00e8 trasferito in Finlandia all': qui, tra il 2019 ed il 2020 ha segnato 4 reti in 28 presenze nella prima divisione finlandese, alle quali ha aggiunto anche una presenza nei turni preliminari di Europa League, conquistando tra l'altro due secondi posti consecutivi in campionato e perdendo una finale di Coppa di Finlandia nel 2020. Nell'estate del 2020 si \u00e8 poi trasferito in Bulgaria alla , club della prima divisione locale, con cui nella stagione 2020-2021 ha giocato 10 partite di campionato; nell'estate del 2021 gioca poi 4 partite nei turni preliminari di Conference League, sempre con il club bulgaro. L'1 gennaio 2022 dopo complessive 21 partite di campionato nell'arco di una stagione e mezzo si svincola dal club bulgaro. Sempre nel gennaio del 2022 si accasa poi alla , club della terza divisione spagnola."}
{"id": "9220890", "revid": "76963", "url": "https://it.wikipedia.org/wiki?curid=9220890", "title": "Bashy", "text": "Dopo aver esordito nel 2009 con l\u2019album \"Catch Me If You Can\", intraprende la carriera da attore, recitando in 7 pellicole cinematografiche e nel cortometraggio premiato con l\u2019Oscar \"Skin\".\nPrende parte a serie di successo come \"The Night Of\" e \"\", per poi ottenere il ruolo principale nella serie Amazon Original \"Loro\"."}
{"id": "9220901", "revid": "47767", "url": "https://it.wikipedia.org/wiki?curid=9220901", "title": "Domenico Zeni", "text": "Biografia.\nDomenico Zeni nacque a Bardolino nel 1762, figlio del pittore Bartolomeo, da cui venne istruito nell'arte del dipingere. Si trasfer\u00ec con lui a Riva del Garda. Frequent\u00f2 l'accademia di pittura di Verona e tra il 1779 e il 1780 si trasfer\u00ec a Trento, come pittore ufficiale al servizio della corte dell'ultimo principe vescovo di Trento, Pietro Vigilio Thun. Legato ancora alla tradizione barocca, nella prima fase della sua produzione sono da ricordare i quadri del presbiterio della chiesa dei Santi Filippo e Giacomo nuova di Sardagna, il ritratto del vescovo Emanuele Maria Thun nel museo diocesano tridentino e soprattutto la serie di vescovi di Trento affrescata al castello del Buonconsiglio nel 1780.\nOltre ai vescovi, Zeni ritrasse anche la locale committenza nobiliare e sono da ricordare, tra gli altri, i ritratti di Carlantonio Pilati, della contessa Marianna Bossi Fedrigotti e del barone Giuseppe Girolamo de Taxis Bordogna Valnigra. Altri affreschi a soggetto religioso si trovano nella parrocchiale di Sant'Udalrico di Lavis e in quella dei Santi Fabiano e Sebastiano di Villamontagna. Dipinse inoltre pale di altare e quadri in varie altre chiese della diocesi, come ad esempio a Civezzano, Cavedine e Cunevo. Tra i temi sacri si specializz\u00f2 nella composizione della \"Via Crucis\", di cui rimangono raffinate testimonianze nella chiesa di San Sisto di Caldonazzo e nelle cinque tele conservate presso il museo diocesano tridentino; quest'ultimo ciclo inizialmente era stato ideato per la chiesa di Santa Maria Maggiore di Trento. Negli ultimi anni della sua attivit\u00e0, l'artista pass\u00f2 rapidamente alla moda neoclassica, come si pu\u00f2 rilevare dai dipinti murali della Villa Tambosi a Trento. Oltre a questi lavori, Zeni ritrasse anche soggetti della vita civile e politica del suo tempo, come ad esempio, nel 1806, ad Innsbruck, Andreas Hofer, opera che si trova al Museo Statale Tirolese, e un quadro con la Rivista della Guardia nazionale, conservata presso il Palazzo Thun, sede del Municipio di Trento. Dopo il lungo soggiorno nel capoluogo trentino, nel 1812 si trasfer\u00ec a Brescia e poi in Val Camonica, dove dipinse parecchi affreschi e cinque medaglioni in calce. Mor\u00ec a Brescia il 1\u00ba febbraio 1819."}
{"id": "9220902", "revid": "793215", "url": "https://it.wikipedia.org/wiki?curid=9220902", "title": "Adolf Winkelmann (medico)", "text": "Biografia.\nWinkelmann super\u00f2 l'esame di stato nel 1913 all'Universit\u00e0 di Kiel, e il 26 settembre 1914 ottenne la licenza per esercitare la professione di medico. Lavor\u00f2 in vari ospedali e fu impiegato come medico nella marina imperiale tedesca durante la prima guerra mondiale. Nel 1918, dopo la guerra, fu membro di un corpo di volontari, prima di stabilirsi a Lippstadt.\nCarriera.\nIl 1\u00b0 maggio 1933 entr\u00f2 a far parte del NSDAP, iscrizione n\u00b0 , e il 18 giugno 1933 si un\u00ec alle Schutzstaffel, SS n\u00b0 . Winkelmann fu promosso SS-Unterscharf\u00fchrer il 15 settembre 1935, SS-Oberscharf\u00fchrer il 9 novembre 1936 e Hauptsturmf\u00fchrer il 30 gennaio 1939. Dal gennaio all'ottobre 1940 fu impiegato come medico di reggimento con il grado di SS-Hauptsturmf\u00fchrer nell'8\u00b0 reggimento Waffen SS a Cracovia.\nFino al 1\u00b0 dicembre 1944 lavor\u00f2 come ufficiale medico a Cz\u0119stochowa. Dopo brevi incarichi nei campi di concentramento di Gross-Rosen e Sachsenhausen, alla fine del febbraio 1945 fu trasferito nel campo di concentramento di Ravensbr\u00fcck.\nA Ravensbr\u00fcck.\nWinkelmann ammise di aver selezionato insieme al dottor Richard Trommer i prigionieri impossibilitati a lavorare.\nFu presente solo poche volte. A ci\u00f2 si contrapposero le dichiarazioni di tutti i testimoni che all'unanimit\u00e0 confermarono la sua partecipazione alle selezioni nel campo. Durante il suo servizio a Ravensbr\u00fcck, insieme a Trommer \"selezionarono da 1.500 a 2.000 prigionieri\". Winkelmann descrisse queste selezioni in tribunale:\nWinkelmann sostenne di non sapere che la selezione poteva significare la morte per i prigionieri, n\u00e9 che ci fosse una camera a gas nel campo. Ag\u00ec solo su ordine di Trommer, riferendogli che fosse una scelta per evacuare il campo, fino ad allora non si era mai sentito parlare di gasazioni in Germania e aveva saputo solo del caso di Auschwitz-Birkenau. Dato che Percival Treite e Franz Lucas furono direttamente impegnati nella selezione per la camera a gas di Ravensbr\u00fcck, Winkelmann fu ritenuto il terzo medico responsabile dell'area. Per scagionarlo, una testimone rifer\u00ec che Winkelmann le rifiut\u00f2 l'aborto perch\u00e9 avrebbe violato la sua etica medica. Secondo le sue stesse informazioni, non vide maltrattamenti di prigionieri nella zona.\nWinkelmann mor\u00ec il 1\u00b0 febbraio 1947 per le conseguenze di un attacco di cuore, durante il primo dei sette processi di Ravensbr\u00fcck ad Amburgo. Nonostante alcuni dubbi, il tribunale lo dichiar\u00f2 colpevole anche se non fu emessa alcuna condanna a morte."}
{"id": "9220908", "revid": "2223692", "url": "https://it.wikipedia.org/wiki?curid=9220908", "title": "Alfons Goppel", "text": " \nDal 1962 a 1978 fu Presidente della Baviera.\nVita e carriera.\nDurante lo studio di giurisprudenza a Monaco, divent\u00f2 membro di varie fraternit\u00e0 accademiche cattoliche. Nel 1930, entr\u00f2 nel Partito Popolare di Baviera. Nel 1933, l\u00b4anno della presa del potere dai nazisti, ader\u00ec alla SA, la squadra d\u00b4assalto del partito nazista. Quattro anni dopo viene accettato come membro del partito. Goppel fu soldato della Wehrmacht e partecip\u00f2 alla guerra ai fronti occidentale e orientale. Dopo la guerra Goppel si integr\u00f2 nel CSU, il gruppo bavarese del Unione Cristiano-Democratica. Il ministero dell\u00b4interno bavarese blocc\u00f2 la sua elezione a un incarico locale stante del suo ruolo durante la dittatura nazista. Nel 1954 viene eletto al Landtag, il parlamento bavarese. Sotto i presidenti Hanns Seidel e Hans Ehard, Goppel fu ministro interiore. Nel 1962, divent\u00f2 capo del governo e rimase in ufficio per seidici anni, la durata della carica pi\u00f9 lunga nella storia dello stato. Goppel aiut\u00f2 a trasformare la Baviera da stato ancora contadino in uno stato industriale moderno. Dopo la sua carica, \u00e8 stato membro del parlamento europeo. Era Cavaliere di Gran Croce Ordine al Merito della Repubblica Italiana."}
{"id": "9220910", "revid": "125381840", "url": "https://it.wikipedia.org/wiki?curid=9220910", "title": "Sirivannavari di Thailandia", "text": "Biografia.\nInfanzia e primi anni.\nNacque l'8 gennaio 1987 quando i suoi genitori non erano ancora sposati e per questo inizialmente non ebbe alcun titolo. La Principessa Sirivannavari nacque inizialmente con il nome \"Mom Chao\" Busyanambejra Mahidol (in thailandese: \"\u0e1a\u0e38\u0e29\u0e22\u0e4c\u0e19\u0e49\u0e33\u0e40\u0e1e\u0e0a\u0e23 \u0e21\u0e2b\u0e34\u0e14\u0e25\"), che in seguito cambi\u00f2 in \"Mom Chao\" Chakkrityapha Mahidol (in thailandese: \"\u0e08\u0e31\u0e01\u0e23\u0e01\u0e24\u0e29\u0e13\u0e4c\u0e22\u0e32\u0e20\u0e32 \u0e21\u0e2b\u0e34\u0e14\u0e25\") e che in seguito cambi\u00f2 nuovamente nell'attuale \"Mom Chao\" Sirivannari Mahidol (in thailandese: \"\u0e2a\u0e34\u0e23\u0e34\u0e27\u0e31\u0e13\u0e27\u0e23\u0e35 \u0e21\u0e2b\u0e34\u0e14\u0e25\"), per ordine della Regina Sirikit Kitiyakara.\nLa Principessa Sirivannavari \u00e8 l'ultima di quattro figli maschi che l'allora Principe Ereditario Vajiralongkorn di Thailandia ebbe dalla compagna, Sujarinee Vivacharawongse. I genitori si sposarono nel 1994 e divorziarono nel 1996 e sua madre si trasfer\u00ec nel Regno Unito con Sirivannavari e i suoi fratelli. Poco tempo dopo, suo padre ordin\u00f2 il rapimento di Sirivannavari e il suo ritorno in Thailandia. I fratelli di Sirivannavari vennero privati dei titoli e non riconosciuti dal padre, cos\u00ec come la loro madre, anche Sirivannavari inizialmente perse il titolo di \"Mom Chao\", ma lo ottenne nuovamente al suo ritorno in patria.\nFu elevata allo status di principessa dal comando reale di suo nonno, re Bhumibol Adulyadej, il 15 giugno 2005 ed ebbe diritto al trattamento di Altezza Reale.\nStudi.\nSirivannavari si \u00e8 laureata con un Bachelor of Arts presso l'Universit\u00e0 Chulalongkorn e un master in design presso l'\"\u00c9cole de la chambre syndicale de la couture parisienne\". \nVita privata.\nSport.\nSirivannavari ha rappresentato la Thailandia nel badminton nel 2005 ai 23 Giochi del Sud-Est Asiatico nelle Filippine, vincendo un oro a squadre. In questo, segue le orme di suo nonno, Re Bhumibol Adulyadej, che ha rappresentato il suo paese in eventi velici internazionali. Un torneo di badminton che ha fatto il suo debutto nel 2016, il \"Thailand Masters\", \u00e8 stato nominato in suo onore come il \"Princess Sirivannavari Thailand Masters\".\nSirivannavari ha iniziato a cavalcare cavalli all'et\u00e0 di nove anni. Si \u00e8 formata in Francia presso l'\"International Moniteur d'Equitation\", \"Le Cadre Noir de Saumur\". Ha gareggiato come membro della \"Thai equestrian sports team\" nel 2013 e 2017 ai Giochi del Sud-est asiatico.\nModa.\nNel 2007, Sirivannavari \u00e8 stata invitata da Pierre Balmain, il couturier francese, a presentare la sua sfilata a Parigi. La sua collezione di debutto a Parigi si intitola \"Presence of the Past\", che attinge ai ricordi della nonna reale oltre a dare un'interpretazione moderna al costume tradizionale thailandese. L'anno seguente, ha presentato la sua sfilata di moda a Parigi. Ha disegnato un abito indossato da un concorrente thailandese nella \"Parata del Miss Universo Thailandia 2018\". L'utente di YouTube Wanchaleom Jamneanphol \u00e8 stato successivamente minacciato di essere perseguito ai sensi della legge sulla lesa maest\u00e0 in Thailandia, dopo aver descritto l'abito come brutto.\nHa un marchio di abbigliamento personale, chiamato \"Sirivannavari\". La Principessa Sirivannavari ha creato un marchio di decorazione personale chiamato \"Sirivannavari Maison\".\nPopolarit\u00e0.\nNel 2008, Sirivannavari \u00e8 stata inclusa come sedicesima nella lista dei \"20 Hottest Young Royals\", compilata dalla rivista di economia Forbes."}
{"id": "9220912", "revid": "110157", "url": "https://it.wikipedia.org/wiki?curid=9220912", "title": "Danko Brankovi\u0107", "text": ""}
{"id": "9220913", "revid": "124444916", "url": "https://it.wikipedia.org/wiki?curid=9220913", "title": "Josefa Goldar", "text": "Biografia.\nNata in Galizia, emigr\u00f2 con la famiglia in Argentina nel 1909.\nInsieme al marito Le\u00f3nidas Barletta fondarono il Teatro del Pueblo, nel cui palcoscenico vennero eseguite diverse opere teatrali considerate a quel tempo rivoluzionarie. \nMilitante di sinistra, fece il suo debutto cinematografico nel 1941 con il film \"Los afincaos\". Partecip\u00f2 in seguito a diversi altri film, spesso in ruoli secondari."}
{"id": "9220916", "revid": "124420711", "url": "https://it.wikipedia.org/wiki?curid=9220916", "title": "J Alvarez", "text": ""}
{"id": "9220948", "revid": "1096485", "url": "https://it.wikipedia.org/wiki?curid=9220948", "title": "Doc Gyn\u00e9co", "text": "Il suo primo album \"Premi\u00e8re consultation\" \u00e8 considerato uno dei pi\u00f9 grandi classici del hip hop francese. Nel 2012, la rivista Les Inrockuptibles ha classificato l'album al primo posto nella classifica dei migliori album rap francesi di tutti i tempi.\nNel 2003, il suo album \"Solitaire\" ha vinto il premio del miglior album rap/hip hop dell'anno alla cerimonia di Victoires de la musique."}
{"id": "9220950", "revid": "110157", "url": "https://it.wikipedia.org/wiki?curid=9220950", "title": "Lovro Gnjidi\u0107", "text": ""}
{"id": "9220951", "revid": "2121138", "url": "https://it.wikipedia.org/wiki?curid=9220951", "title": "Parco nazionale del monte Elbrus", "text": "Il parco nazionale del monte Elbrus (in russo \u041d\u0430\u0446\u0438\u043e\u043d\u0430\u043b\u044c\u043d\u044b\u0439 \u043f\u0430\u0440\u043a \u00ab\u041f\u0440\u0438\u044d\u043b\u044c\u0431\u0440\u0443\u0441\u044c\u0435\u00bb, \"Nacional'nyj park \u00abPriel'brus'ye\u00bb\") tutela l'ecosistema del monte Elbrus, la pi\u00f9 alta montagna d'Europa, con i suoi m. Il relativo isolamento delle sue impervie gole ha fatto s\u00ec che la zona sia ricca di endemismi e biodiversit\u00e0. Il parco si trova nella parte centrale della catena del Caucaso ed \u00e8 uno dei 22 parchi nazionali presenti su queste montagne, appartenenti a diverse nazionalit\u00e0, che proteggono complessivamente l'1,8% della regione. Dal punto di vista amministrativo, \u00e8 ripartito tra l'\u0116l'brusskij rajon e lo Zol'skij rajon, nell'angolo sud-occidentale della repubblica di Cabardino-Balcaria, in Russia.\nGeografia.\nIl parco nazionale del monte Elbrus si estende attraverso le cime e le pendici settentrionali del Caucaso centrale, comprendendo anche alcune aree delle pendici meridionali, ad altitudini che vanno dai ai m. Il territorio comprende ambienti diversi con alte vette, lunghi costoni, ghiacciai, colate di lava, laghi e, in basso, valli fluviali rivestite di foreste. Il monte Elbrus si trova ai confini occidentali del parco, sulla frontiera con la repubblica della Kara\u010daj-Circassia. Dai ghiacciai dell'Elbrus traggono origine i rami sorgentiferi del fiume Malka che, attraverso un altopiano al di sotto delle sorgenti glaciali, si dirigono verso nord e verso est. Il Baksan scorre a est della montagna attraverso le zone meno elevate del parco. Lungo il confine meridionale del parco corre la frontiera nazionale con la Georgia. Circa 155 km\u00b2, ovvero circa il 15,3% del territorio del parco, \u00e8 costituito da ghiacciai o nevi perenni.\nClima.\nIl parco \u00e8 situato nell'ecoregione delle \u00abForeste miste del Caucaso\u00bb, una delle pi\u00f9 ricche di biodiversit\u00e0 del mondo a causa della confluenza di zone ecologiche diverse e delle notevoli escursioni altimetriche.\nA causa della sua altitudine, il parco \u00e8 caratterizzato da un \"clima artico\" (\"ET\" secondo la classificazione dei climi di K\u00f6ppen). Si tratta di un clima locale in cui almeno un mese ha una temperatura media abbastanza alta da sciogliere la neve (0 \u00b0C), ma nessun mese ha una temperatura media superiore a 10 \u00b0C. Le temperature effettive, tuttavia, presentano un'elevata escursione a causa delle grandi differenze di altitudine.\nFlora e fauna.\nLe diverse fasce altitudinali modellano la flora del parco. Nelle vallate fluviali di bassa quota si trovano fitte foreste di conifere, principalmente di pini. Il sottobosco a questo livello \u00e8 costituito da un misto di ginepro, crespino e rosa selvatica. Dove le zone sono pi\u00f9 umide, nel sottobosco crescono boschetti di lamponi selvatici, ribes e uva spina. Al di sopra si estende una sottile fascia di latifoglie e, nella zona subalpina, di arbusti. Sopra ancora ci sono prati alpini e infine, alle quote pi\u00f9 elevate, neve, roccia e ghiaccio.\nTra i mammiferi pi\u00f9 comuni nella foresta vi sono lupi, sciacalli dorati, volpi rosse, linci, cinghiali e orsi bruni.\nTurismo.\nIl parco \u00e8 una meta prediletta per gli amanti degli sport di montagna - sci, escursionismo e arrampicata. Vengono praticati anche il campeggio, i tour in veicoli fuoristrada e l'ecoturismo. Il turismo, sia nazionale che estero, viene incoraggiato ed esistono strutture apposite all'interno del parco (entro i cui confini si trovano sei piccoli insediamenti). Il parco si trova 90 km a ovest della citt\u00e0 di Nal'\u010dik."}
{"id": "9220952", "revid": "1896180", "url": "https://it.wikipedia.org/wiki?curid=9220952", "title": "Partido Morado", "text": ""}
{"id": "9220956", "revid": "1310927", "url": "https://it.wikipedia.org/wiki?curid=9220956", "title": "Carlos Javier Delgado Rodr\u00edguez", "text": "Carriera.\nHa giocato nella massima serie indiana e nella seconda divisione spagnola.\nStatistiche.\nPresenze e reti nei club.\n\"Statistiche aggiornate all'8 dicembre 2021.\""}
{"id": "9220976", "revid": "1310927", "url": "https://it.wikipedia.org/wiki?curid=9220976", "title": "Mario Barco", "text": "Carriera.\nHa giocato nella seconda divisione spagnola.\nStatistiche.\nPresenze e reti nei club.\n\"Statistiche aggiornate all'8 dicembre 2021.\""}
{"id": "9220985", "revid": "1522738", "url": "https://it.wikipedia.org/wiki?curid=9220985", "title": "Colpo di Stato in Etiopia", "text": ""}
{"id": "9220996", "revid": "1184093", "url": "https://it.wikipedia.org/wiki?curid=9220996", "title": "MLS Next Pro", "text": "La MLS Next Pro \u00e8 un torneo calcistico professionistico che opera negli Stati Uniti d'America e in Canada.\nFondata dalla Major League Soccer, ha raccolto l'eredit\u00e0 del campionato riserve della lega ed operer\u00e0 dal 2022 come terza divisione calcistica del Nordamerica.\nStoria.\nIl 21 giugno 2021 la Major League Soccer annunci\u00f2 la creazione di un nuovo campionato professionistico a partire dalla stagione sportiva successiva. La prima stagione della sua storia vedr\u00e0 ai nastri di partenza 21 squadre, 20 delle quali sono le formazioni riserve dei club di MLS, ai quali si aggiunge il Rochester New York. \u00c8 inoltre gi\u00e0 stato annunciato che ulteriori otto formazioni riserve delle squadre MLS si uniranno al campionato a partire dal 2023."}
{"id": "9221000", "revid": "76963", "url": "https://it.wikipedia.org/wiki?curid=9221000", "title": "Stephen Kearin", "text": "\u00c8 sposato con l'attrice Jo McGinley."}
{"id": "9221009", "revid": "481666", "url": "https://it.wikipedia.org/wiki?curid=9221009", "title": "Lanier Bartlett", "text": ""}
{"id": "9221010", "revid": "31886", "url": "https://it.wikipedia.org/wiki?curid=9221010", "title": "Tuberculosa", "text": "Tuberculosa \u00e8 un genere di ragni appartenente alla famiglia Lycosidae.\nDistribuzione.\nLe quattro specie sono state rinvenute in Australia: la \"T. harveyi\" nel Territorio del Nord; le altre tre specie nel Queensland.\nTassonomia.\nLe caratteristiche di questo genere sono state desunte dall'esame degli esemplari di \"T. harveyi\" dagli aracnologi Framenau e Yoo .\nNon sono stati esaminati esemplari di questo genere dal 2006.\nAttualmente, a dicembre 2021, si compone di 4 specie:"}
{"id": "9221035", "revid": "93556", "url": "https://it.wikipedia.org/wiki?curid=9221035", "title": "Pooja Hegde", "text": "Biografia.\nPooja Hegde \u00e8 nata e cresciuta a Mumbai, nel Maharashtra, in una famiglia Bunt di lingua Tulu. I suoi genitori sono Manjunath Hegde e Latha Hegde. Sono originari di\u00a0Udupi,\u00a0Karnataka. Ha anche un fratello maggiore Rishabh Hegde. Parla fluentemente\u00a0Tulu, Inglese e\u00a0Hindi.\nNel 2010 \u00e8 stata classificata seconda al concorso Miss Universo India 2010. Ha fatto il suo debutto nel\u00a0film\u00a0in lingua Tamil\u00a0\"Mugamoodi\"\u00a0(2012) di Mysskin. Ha fatto il suo debutto cinematografico in lingua Telugu insieme a\u00a0Naga Chaitanya\u00a0in\u00a0\"Oka Laila Kosam\"\u00a0(2014). Nel 2016 ha fatto il suo debutto in lingua Hindi al fianco di Hrithik Roshan in \"Mohenjo Daro\" di Ashutosh Gowariker.\nHa poi recitato come protagonista in film di successo come\u00a0\"Mukunda\"\u00a0(2014),\u00a0\"Duvvada Jagannadham\"\u00a0(2017),\u00a0\"Aravinda Sametha Veera Raghava\"\u00a0(2018),\u00a0\"Maharshi\"\u00a0(2019),\u00a0\"Gaddalakonda Ganesh\"\u00a0(2019),\u00a0\"Housefull 4\"\u00a0(2019),\u00a0\"Ala Vaikunthapurramuloo\"\u00a0(2020) e\u00a0\"Most Eligible Bachelor\"\u00a0(2021)."}
{"id": "9221037", "revid": "144796", "url": "https://it.wikipedia.org/wiki?curid=9221037", "title": "Alexandros Kantakouzinos", "text": "Biografia.\nAlexandros Kantakouzinos nacque a Ia\u0219i, nel principato di Moldavia, figlio minore del boiardo Matei Cantacuzino-Deleanu (c. 1750 \u2013 c. 1817), giustiziere di Moldavia e consigliere di stato dell'Impero russo, e di sua moglie, la principessa Ralou ('Rhalouka', 'Ralitza') Callimachi (1763\u20131837). Matei Cantacuzino apparteneva alla nobile famiglia fanariota dei Cantacuzino che da tempo si era insediata nei principati danubiani.\nAlexandros Kantakouzinos nacque negli anni della guerra russo-turca del 1787-1792, durante la quale la Russia aveva occupato parte dei principati danubiani mantenendoli per diversi anni. Nel 1791, Matei Cantacuzino si pose al servizio della Russia e Alexandros divenne ciambellano dello zar. Ancora giovanissimo spos\u00f2 la nobile ucraina Elisabeta Darahan, pronipote di Kirill Grigor'evi\u010d Razumovskij, ultimo hetman dell'Ucraina, ultimo sovrano dei cosacchi Zoporozhian. Il fratello di Alexandros, Grigori, divenne colonnello dell'esercito russo e mor\u00ec nella battaglia di Borodino del 1812.\nNel 1812, dopo l'ennesima guerra russo-turca, la Moldavia orientale venne annessa all'Impero russo e il padre di Alexandros decise di fare ritorno nelle terre d'origine della sua famiglia. Nel 1821, assieme al fratello Gheorghe (1786\u20131857), Alexandros si un\u00ec alle forze di Alexandros Ypsilantis, capo della societ\u00e0 segreta \"Filik\u00ed Eter\u00eda\", con la quale attravers\u00f2 il fiume Pruth e lanci\u00f2 una rivolta anti-ottomana nella regione. La rivolta dei principati danubiani venne schiacciata poco dopo, ma Ypsilantis invi\u00f2 il fratello minore Dimitrios assieme ad Alexandros Kantakouzinos nel Peloponneso in Grecia, dove i due fecero scoppiare una rivolta parallela che scoppi\u00f2 a marzo di quello stesso anno.\nKantakouzinos prese parte alla cattura di Monemvasia ed all'assedio di Tripolitsa, ma nel 1822 prefer\u00ec schierarsi col rivale di Ypsilantis, il fanariota Alexandros Mavrokordatos. Lasci\u00f2 la Grecia e si insedi\u00f2 quindi a Dresda, in Sassonia. Torn\u00f2 in Grecia nel 1829, dopo che il conte Ioannis Kapodistrias ne divenne governatore. Quando l'indipendenza greca venne internazionalmente riconosciuta, inizi\u00f2 ad acquistare vaste propriet\u00e0 terriere in Attica, in particolare dal \"mufti\" di Atene e da Omer Pasha di Karystos, compresa la vasta tenuta di Tatoi (luogo della futura residenza estiva dei re di Grecia).\nAlexandros Kantakouzinos mor\u00ec nel 1841 ad Atene"}
{"id": "9221040", "revid": "6923", "url": "https://it.wikipedia.org/wiki?curid=9221040", "title": "Franco Estil", "text": "Biografia.\nInizia l'attivit\u00e0 di ballerino negli anni '60 collaborando con Don Lurio e Gino Landi. Nel 1970 partecipa come primo ballerino alla trasmissione \"Canzonissima\", accanto a Raffaella Carr\u00e0, prendendo parte anche alla successiva edizione.\nIn seguito si dedic\u00f2 alla coreografia per diversi variet\u00e0 televisivi, tra i quali \"Che combinazione\" (1979), \"Signori si parte\" (1981), la versione televisiva di \"Gran variet\u00e0\" su Rete 4 (1983), lavorando tra gli altri con Delia Scala, Rita Pavone, Stefania Rotolo, Beryl Cunningham, Karina Huff e Franco Miseria. Negli ultimi anni intraprese l'attivit\u00e0 di scopritore di nuovi talenti come organizzatore di concorsi di danza.\nPerse la vita in un incidente stradale nei pressi di Roma, la notte di Capodanno del 1998, all'et\u00e0 di 63 anni."}
{"id": "9221041", "revid": "486946", "url": "https://it.wikipedia.org/wiki?curid=9221041", "title": "Estil", "text": ""}
{"id": "9221049", "revid": "91792", "url": "https://it.wikipedia.org/wiki?curid=9221049", "title": "Chiesa della Beata Vergine Assunta (Crescentino)", "text": "La chiesa Santa Maria Assunta \u00e8 la parrocchiale di Crescentino, in provincia e arcidiocesi di Vercelli; fa parte del vicariato di Trino.\nStoria.\nL'originaria cappella crescentinese sorse con ogni probabilit\u00e0 nel 1242, anno di fondazione del paese; nel 1486 l'edificio venne dotato di una cappella laterale dedicata a san Pietro, voluta dalla contessa Giovanna Tizzoni.\nNel 1546 venne posta la prima pietra della nuova chiesa, che fu consacrata cinque anni dopo, sebbene non ancora completa; i lavori terminarono infatti solo nel 1580. Nel 1592 l'arcivescovo Marcantonio Visia la eresse a parrocchiale durante la sia visita pastorale.\nLa chiesa fu interessata da un intervento di rifacimento e di ammodernamento nel XVIII secolo; l'architetto Ferdinando Bonsignore present\u00f2 un progetto per la nuova facciata, che per\u00f2 non venne mai eseguito a causa dei successivi accadimenti del periodo napoleonico.\nNel 1906 fu eretto su disegno dall'ingegner Canetti il nuovo campanile, dopo la demolizione della precedente torre; nel 1927 la chiesa venne restaurata e negli anni settanta si provvide, in ossequio alle norme postconciliari, a installare il nuovo altare rivolto verso l'assemblea.\nDescrizione.\nEsterno.\nLa facciata a salienti della chiesa, rivolta a ponente e suddivisa da una cornice marcapiano in due registri, entrambi scanditi da paraste, presenta in quello inferiore i tre portali d'ingresso e due finestre e in quello superiore, che \u00e8 affiancato da due volute e coronato dal timpano triangolare, si apre il rosone, caratterizzato dalla raffigurazione di \"San Crescentino\".\nAnnesso alla parrocchiale \u00e8 il campanile a base quadrata, spartito in pi\u00f9 ordini, in ognuno dei quali si aprono quattro monofore; \u00e8 coperto dal tetto a quattro falde.\nInterno.\nL'interno dell'edificio \u00e8 suddiviso da pilastri a base cruciforme, sorreggenti archi a tutto sesto, in tre navate, su cui si aprono le cappelle laterali: al termine dell'aula si sviluppa il presbiterio, rialzato di alcuni gradini e chiuso dall'abside semicircolare.\nQui sono conservate diverse opere di pregio, tra le quali l'affresco ritraente il \"Martirio di San Crescentino\" e la pala con soggetto la \"Beata Vergine col Bambino\", attribuita a Guglielmo Caccia detto \"il Moncalvo\"."}
{"id": "9221052", "revid": "1609015", "url": "https://it.wikipedia.org/wiki?curid=9221052", "title": "Lino Pertile", "text": "Biografia.\nLaureato all\u2019Universit\u00e0 di Padova, ha insegnato in Francia e in Inghilterra, prima di arrivare alla cattedra di Letteratura italiana della Harvard University e alla carica di rettore della Eliot House e direttore di Villa I Tatti, il Center for Italian Renaissance Studies, aperto a Firenze dalla Harvard University. Studioso dai larghi interessi, autore di libri pubblicati in Italia e all'estero, ha curato con Peter Brand \"The Cambridge history of Italian literature\" (Cambridge, Cambridge university press, 1996), l'edizione critica delle \"Annotationi nel Dante fatte con m. Trifon Gabriele in Bassano\" (Bologna, Commissione per i testi di lingua, 1993). \u00c8 socio corrispondente dell'Accademia Nazionale dei Lincei. "}
{"id": "9221056", "revid": "6923", "url": "https://it.wikipedia.org/wiki?curid=9221056", "title": "Jonathan Lemalu", "text": "Biografia.\nNato da genitori samoani emigrati in Nuova Zelanda, fu educato a Dunedin. Il suo primo insegnante di canto fu Honor McKellar, che inizi\u00f2 a insegnargli mentre frequentava la Otago Boys' High School. Ha studiato legge e musica all'Universit\u00e0 di Otago, laureandosi in giurisprudenza nel 1999.\nLemalu ha studiato al Royal College of Music (RCM), dove ha vinto la medaglia d'oro del college nel 2002. Nello stesso anno ha vinto il prestigioso Kathleen Ferrier Award con sede a Londra (precedentemente vinto da Malvina Major nel 1966). \u00c8 stato un BBC Radio 3 New Generation Artist dal 2002 al 2004. Nel 2004 \u00e8 stato il vincitore del premio della Royal Philharmonic Society come giovane artista dell'anno. Alla 52a edizione dei Grammy Awards, Lemalu \u00e8 stato co-vincitore del Grammy Award per la Migliore Registrazione d'Opera per il suo lavoro in \"Britten: Billy Budd\". Nel 2013 \u00e8 stato insignito del Senior Pacific Artist Award ai Creative New Zealand Arts Pasifka Awards.\nLa moglie di Lemalu \u00e8 il mezzosoprano croato Sandra Martinovi\u0107, con la quale ha tenuto recital congiunti. Vivono a Londra con il figlio. Attualmente \u00e8 professore di studi vocali presso la Guildhall School of Music and Drama."}
{"id": "9221058", "revid": "214753", "url": "https://it.wikipedia.org/wiki?curid=9221058", "title": "Coppa Nordamericana di bob 2022", "text": "La Coppa Nordamericana di bob 2022, ufficialmente denominata \"IBSF Bobsleigh North American Cup 2021/22\", \u00e8 stata l'edizione 2021-2022 del circuito continentale nordamericano del bob, manifestazione organizzata annualmente dalla Federazione Internazionale di Bob e Skeleton; \u00e8 iniziata il 7 novembre 2021 a Whistler, in Canada, e si \u00e8 conclusa il 20 dicembre 2021 a Lake Placid, negli Stati Uniti d'America.\nSono state disputate ventiquattro gare, otto per le donne e sedici per gli uomini, distribuite in tre tappe tenutesi in altrettante differenti localit\u00e0.\nClassifiche.\nCombinata uomini.\nPer il trofeo della combinata maschile vengono presi in considerazione tutti i risultati ottenuti nelle discipline del bob a due e del bob a quattro, a patto che i piloti siano presenti in entrambe le graduatorie delle singole specialit\u00e0."}
{"id": "9221060", "revid": "762947", "url": "https://it.wikipedia.org/wiki?curid=9221060", "title": "Stephen Costello", "text": "Istruzione e formazione vocale.\nNativo di Filadelfia, Costello si \u00e8 laureato del 2007 nell'Accademia delle Arti vocali della citt\u00e0, dove ha eseguito il Duca in \"Rigoletto\", Rodolfo in \"La boh\u00e8me\", Nemorino in \"L'Elisir D'Amore\", Ferrando in \"Cos\u00ec Fan Tutte\", Fritz in \"L' Amico Fritz\", Roberto in \"Le Villi\", e Des Grieux nell \"Manon\" di Massenet. Ha studiato con l'insegnante vocale Bill Schuman.\nCarriera operistica professionale.\nMentre era ancora a scuola, Costello fece il suo debutto professionale come Rodolfo in \"La Boh\u00e8me\" con la Fort Worth Opera nel marzo 2006 e il suo debutto europeo col Grand Th\u00e9\u00e2tre de Bordeaux come Nemorino in \"L'Elisir D'Amore\" nel settembre 2006. Sempre nel 2006 fece debutti con la Dallas Opera come Leicester in \"Maria Stuarda\" e con Opera Orchestra di New York come il Pescatore nel \"Guglielmo Tell\" (il suo debutto alla Carnegie Hall).\nCostello ha debuttato al Metropolitan Opera nella serata di apertura della sua stagione 2007-2008, come Arturo in \"Lucia di Lammermoor\". Ha interpretato Cassio nell\"'Otello\" di Verdi al Festival di Salisburgo nel 2008. Ha debuttato al Covent Garden nel 2009 come Carlo in \"Linda di Chamounix\". Nella stessa stagione debutta all'Opera di Chicago nel ruolo di Camille ne \"La vedova allegra\" e alla Tchaikovsky Concert Hall di Mosca nel ruolo di Rom\u00e9o in \"Romeo e Giulietta\", ruolo del suo successivo debutto all'Opera di San Diego. Altri ruoli degni di nota includono Christian in \"Cyrano de Bergerac\" con la Opera Company of Philadelphia, il ruolo principale di \"Roberto Devereux\" alla Dallas Opera e Rinuccio in \"Gianni Schicchi\" al Festival dei Due Mondi diretto da James Conlon.\nIl 30 aprile 2010 Costello ha interpretato il ruolo di Greenhorn (Ishmael) nella prima mondiale di \"Moby-Dick\" di Jake Heggie alla Dallas Opera (con Ben Heppner nel ruolo del Capitano Achab). Nel 2010 \u00e8 apparso anche nel ruolo di Rodolfo ne \"La boh\u00e8me\" alla Deutsche Oper di Berlino, all'Opera di Cincinnati e al Festival di Salisburgo in \"Romeo e Giulietta\". Nel novembre 2010 ha interpretato Henry Percy in \"Anna Bolena\", e quindi ha interpretato i 3 personaggi principali del tenore in ciascuna delle opere sui Tudor di Donizetti in un arco di 4 stagioni alla Dallas Opera. Il suo debutto all'Opera di Santa Fe fu nel ruolo di Rom\u00e9o in \"Rom\u00e9o et Juliette\" nel luglio 2016.\nOnorificenze.\nOltre al Richard Tucker Award 2009, Costello ha ricevuto una borsa di studio per la carriera nel 2007 dalla Richard Tucker Music Foundation e una borsa di studio Sara Tucker nel 2006. Nel 2006 ha vinto il Primo Premio al Concorso George London Foundation For Singers, il Primo Premio e il Premio del Pubblico al Concorso Giargiari Bel Canto dell'Academy of Vocal Arts e il Primo Premio al Concorso Licia Albanese Puccini Foundation."}
{"id": "9221061", "revid": "599013", "url": "https://it.wikipedia.org/wiki?curid=9221061", "title": "Orion Garo", "text": "Carriera.\nEsordisce giovanissimo nel massimo campionato nazionale albanese disputando una stagione al Teuta e due Partizani. Dal 1998 al 2000 gioca nelle minors italiane con il Petritoli Basket prima di affrontare un percorso in NCAA con Saint Bonaventure University e Dakota State University.\nNel 2004 rientra in Albania al Partizani, ma dalla stagione successiva tenta la carriera europea prima a Cipro con l'ENAD poi in Danimarca con l'AaB Aalborg. Da febbraio 2007 torna in Patria e fino al 2012 sar\u00e0 un giocatore del PBC Tirana. Chiude la carriera nel 2013 al Teuta.\nCon l' esordisce in gare ufficiali nel 2004 e nel 2009 partecipa ai Giochi del Mediterraneo."}
{"id": "9221074", "revid": "465169", "url": "https://it.wikipedia.org/wiki?curid=9221074", "title": "Saudi Telecom Company", "text": "La Saudi Telecom Company, abbreviato con l'acronimo stc (in arabo: \u0634\u0631\u0643\u0629 \u0627\u0644\u0627\u062a\u0635\u0627\u0644\u0627\u062a \u0627\u0644\u0633\u0639\u0648\u062f\u064a\u0629) \u00e8 una multinazionale saudita di telefonia mobile che opera in diversi stati del Medio Oriente. \nLa societ\u00e0, fondata nel 1998 con sede a Riyadh in Arabia Saudita, si occupa di servizi di telecomunicazioni, telefonia fissa, servizi internet e reti informatiche. \u00c8 inoltre quotata al Tadawul, ovvero la borsa valori nazionale dell'Arabia Saudita."}
{"id": "9221076", "revid": "46291", "url": "https://it.wikipedia.org/wiki?curid=9221076", "title": "Scorzonera cana", "text": "La scorzonera delle argille (nome scientifico Scorzonera cana ) \u00e8 una specie di pianta angiosperma dicotiledone della famiglia delle Asteraceae.\nEtimologia.\nIl nome del genere (\"Scorzonera\") ha una etimologia incerta; potrebbe derivare da pi\u00f9 radici quali \"scorzon\" in francese antico, \"\"Scorsone\" in italiano e \"escorzonera\"\" in spagnolo, il cui significato \u00e8 \"scorza nera\"; ma anche \"vipera\", forse dall'uso delle sue radici come antidoto al morso dei serpenti.. L'epiteto specifico (\"cana\" = color cenere, grigio, canuto) fa probabilmente riferimento al colore dei petali.\nIl binomio scientifico di questa pianta \u00e8 stato proposto dai botanici Carl Anton von Meyer (1795-1855) e Karl August Otto Hoffmann (1853-1909) nella pubblicazione \"Naturlichen Pflanzenfamilien\" ( Nat. Pflanzenfam. [Engler &amp; Prantl] 4(5): 365 ) del 1893.\nDescrizione.\nHabitus. La forma biologica \u00e8 emicriptofita scaposa (\"H scap\"), ossia in generale sono piante erbacee, a ciclo biologico perenne, con gemme svernanti al livello del suolo e protette dalla lettiera o dalla neve e sono dotate di un asse fiorale eretto e spesso privo di foglie.\nFusto. \nFoglie. Le foglie si dividono in basali e in cauline. Quelle basali, ragnatelose, hanno una lamina a forma pennatosetta con 3 - 4 paia di segmenti lineari subopposti (quello apicale \u00e8 lineare-lanceolato); il rachide \u00e8 largo 1,5\u00a0mm. Le foglie cauline sono simili ma ridotte e sessili. Lunghezza delle foglie basali: 6 \u2013 8\u00a0cm. Dimensione dei segmenti delle foglie inferiori: larghezza 1\u00a0mm; lunghezza 10\u00a0mm.\nInfiorescenza. Le infiorescenze sono composte da alcuni capolino terminali. I capolini sono formati da un involucro di tipo cilindrico composto da diverse brattee (o squame) disposte su parecchie serie all'interno delle quali un ricettacolo fa da base ai fiori tutti ligulati. Le brattee con forme lanceolate spesso all'apice hanno una punta eretta. Il ricettacolo \u00e8 nudo, ossia privo di pagliette a protezione della base dei fiori. Diametro dei capolini: 1,5 \u2013 3\u00a0cm. Dimensioni dell'involucro: larghezza 8\u00a0mm; lunghezza 15\u00a0mm. Alla fruttificazione l'involucro si allunga fino a 4\u00a0cm.\nFiori. I fiori sono tutti del tipo ligulato (il tipo tubuloso, i fiori del disco, presente nella maggioranza delle Asteraceae, qui \u00e8 assente), sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi e zigomorfi.\nFrutti. I frutti sono degli acheni con pappo formato da setole piumose. L'achenio \u00e8 bruno ed \u00e8 lungo 8 \u2013 10\u00a0mm; alla base \u00e8 cavo. Il pappo \u00e8 grigiastro ed \u00e8 lungo 10 \u2013 13\u00a0mm.\nDistribuzione e habitat.\nFitosociologia.\nAreale alpino.\nDal punto di vista fitosociologico alpino la specie di questa voce appartiene alla seguente comunit\u00e0 vegetale:\nAreale italiano.\nPer l'areale completo italiano questa sottospecie appartiene alla seguente comunit\u00e0 vegetale:\nDescrizione: l'alleanza \"Podospermo laciniati-elytrigion athericae\" appartiene alle comunit\u00e0 pioniere emicriptofitiche, camefitiche e alofile delle aree argillose spesso affette da processi di erosione rapida dei suoli. Questa comunit\u00e0 \u00e8 distribuita prevalentemente nella variante submediterranea del macrobioclima temperato e si estende dai calanchi e biancane dell'Italia centro-settentrionale fino al Molise.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nIl genere di questa voce appartiene alla sottotrib\u00f9 Scorzonerinae della trib\u00f9 Cichorieae (unica trib\u00f9 della sottofamiglia Cichorioideae). In base ai dati filogenetici la sottofamiglia Cichorioideae \u00e8 il terz'ultimo gruppo che si \u00e8 separato dal nucleo delle Asteraceae (gli ultimi due sono Corymbioideae e Asteroideae). La sottotrib\u00f9 Scorzonerinae \u00e8 il secondo clade che si \u00e8 separato dalla trib\u00f9.\nCon gli ultimi studi filogenetici da questo genere (\"Scorzonera\") sono stati scorporati diverse sezioni (\"Takhtajaniantha\", \"Lipschitzia\", \" Ramaliella\", \"Epilasia\" e altre ancora trasformate in generi autonomi). Da questa operazione \"Scorzonera\" \u00e8 risultato un genere monofiletico con quattro cladi maggiori e poche specie isolate. La specie \"S. cana\" appartiene al \"Podospermum clade\", individuato dai seguenti caratteri: l'habitus \u00e8 erbaceo aromatico; le foglie sono pennate; le brattee esterne dell'involucro hanno un corno apicale; il carpoforo \u00e8 presente; l'epidermide degli acheni \u00e8 glabra. In Italia di questo clade fa parte anche la specie \"S. laciniata\".\nIl numero cromosomico di \"S. cana\" \u00e8: 2n = 14.\nNella \"Flora d'Italia\" di Sandro Pignatti questa specie \u00e8 indicata come \"Podospermum canum\" . Nella pubblicazione \"An annotated checklist of the Italian Vascular Flora\" questa specie \u00e8 indicata come \"Scorzonera jacquiniana \" .\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "9221077", "revid": "633110", "url": "https://it.wikipedia.org/wiki?curid=9221077", "title": "Spyridon Milios", "text": "Biografia.\nNado ad Himara, nell'attuale Albania meridionale, all'epoca parte dell'Impero ottomano, era figlio di Milios, un militare locale. Nel 1810 si port\u00f2 a Napoli in Italia, dove rimase sino al 1819, studiando all'accademia militare ed apprendendo latino e francese. Nel 1819 torn\u00f2 nella sua terra natia per studiare geografia ma venne notato da Al\u00ec, Pasci\u00e0 di Giannina, che lo volle impiegato alla sua corte come consigliere militare.\nLa guerra d'indipendenza greca.\nNell'agosto del 1824, dopo la morte di Ali, assieme ai suoi fratelli Nikolaos e Zachos Milios, \"Spyromilios\" (come inizi\u00f2 a divenire noto), viaggi\u00f2 verso sud per entrare in contatto coi rivoluzionari greci. Nell'agosto del 1825 combatt\u00e9 nel terzo assedio di Missolonghi alla testa di un gruppo di 250 himarioti armati. Nominato generale nel settembre di quello stesso anno, venne inviato come membro di una commissione a Nauplia nel gennaio del 1826, per chiedere al governo ulteriori aiuti per la citt\u00e0 assediata. Questa ambasceria ottenne ben poco, anche se \"Spyromilios\" riusc\u00ec a recuperare un'imbarcazione inglese per far evacuare la guarnigione locale, ma era ormai troppo tardi. \"Spyromilios\" venne quindi costretto a rimanere spettatore inerme del tentativo della guarnigione di sfndare le linee ottomane, operazione nella quale suo fratello Nikolaos rimase ucciso.\nSuccessivamente con suo fratello Zachos, prese parte alle operazioni militari in Grecia centrale sotto il comando di Georgios Karaiskakis. Sotto il governo di Ioannis Kapodistrias (1828\u20131829), \"Spyromilios\" venne posto come capitano della guardia personale di Dimitrios Ypsilantis.\nDopo l'indipendenza.\nDopo la fine della guerra d'indipendenza, \"Spyromilios\" si stabil\u00ec a Tebe, ma continu\u00f2 a sostenere a distanza Kapodistrias e venne per questo imprigionato per nove mesi nella fortezza di Palamidi (settembre 1833-giugno 1834). Rilasciato e reintegrato nell'esercito, divenne direttore dell'Accademia Militare Ellenica dal 1840 al 1844. Primo militare greco a ricoprire tale incarico, scrivendo inoltre il primo regolamento d'accademia. In questa posizione prese parte alla rivoluzione del 3 settembre 1843 che port\u00f2 poi alla concessione della prima costituzione della Grecia. Quest'azione lo port\u00f2 ad essere considerato un nemico da parte di Ottone di Grecia, ma seppe ben presto riguadagnarsi la fiducia del sovrano. Venne nominato segretario generale del ministero degli affari militari nel 1848 e aiutante personale del re, e nel 1850 venne nominato ministro degli affari militari, incarico che mantenne poi sino al 1853. Con lo scoppio della guerra di Crimea, support\u00f2 le rivolte greche nell'Impero ottomano malgrado la neutralit\u00e0 a cui fu costretta la Grecia da Gran Bretagna e Francia. Il suo coinvolgimento nella rivolta dell'Epiro del 1854 port\u00f2 alle sue dimissioni ed alla sua sospensione dall'esercito.\nDecise a questo punto di ritirarsi definitivamente dall'esercito e ritorn\u00f2 in politica nel 1859, prestando servizio sempre come ministro degli affari militari in diversi gabinetti di governo: nel 1859 in quello di Athanasios Miaoulis, nel 1862 in quello di Gennaios Kolokotronis, nel 1867 in quello di Aristidis Moraitinis e nel 1869 in quello di Dimitrios Voulgaris.\nNel 1864-1865, fu membro del Consiglio di Stato, mentre nel 1872, venne eletto presidente del Parlamento greco.\nLe sue memorie (pubblicate nel 1926), danno un resoconto dettagliato della sua vita, ed in particolare dell'assedio di Missolonghi."}
{"id": "9221080", "revid": "404449", "url": "https://it.wikipedia.org/wiki?curid=9221080", "title": "Emanuele Papi", "text": "Biografia.\nProfessore di Archeologia all'Universit\u00e0 di Siena, \u00e8 direttore della Scuola archeologica italiana di Atene e socio corrispondente dell'Accademia Nazionale dei Lincei. Ha condotto scavi e ricerche a Roma (pendici settentrionali del Palatino), e in diversi paesi dell'area mediterranea."}
{"id": "9221081", "revid": "260676", "url": "https://it.wikipedia.org/wiki?curid=9221081", "title": "Silvia P\u00e9rez Cruz", "text": ""}
{"id": "9221082", "revid": "83531", "url": "https://it.wikipedia.org/wiki?curid=9221082", "title": "Collegio elettorale di Reggio Calabria - Sbarre (Camera dei deputati)", "text": "Il collegio di Reggio Calabria - Sbarre fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Calabria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Reggio Calabria - Sbarre era uno dei 17 collegi uninominali in cui era suddivisa la Calabria e, come previsto dal D.Lgs. del 20 dicembre 1993 n. 536, comprendeva parte del comune di Reggio Calabria, in particolare i quartieri Archi, Centro storico, Condera, Eremo, Ferrovie, Gebbione, Modena, Pineta Zerbi, San Giorgio, San Sperato, Santa Caterina, Sbarre, Stadio, Trabocchetto, Tremulini e Vito."}
{"id": "9221083", "revid": "1654832", "url": "https://it.wikipedia.org/wiki?curid=9221083", "title": "Ufficio per il controterrorismo", "text": "LUfficio per il controterrorismo (\"United Nations Office of Counter-Terrorism\", UNOCT) \u00e8 un organismo operativo delle Nazioni Unite,\nche \u00abfornisce agli Stati membri il supporto politico e una conoscenza approfondita della strategia globale antiterrorismo delle Nazioni Unite e, ove necessario, accelera la fornitura di assistenza tecnica in materia di terrorismo\u00bb.\nCostituzione.\nL'Ufficio delle Nazioni Unite per il controterrorismo \u00e8 stato approvato dall'Assemblea Generale con risoluzione 71/291 del 15 giugno 2017.\nLa costituzione dell'ufficio \u00e8 stata approvata anche dal Segretario generale delle Nazioni Unite Ant\u00f3nio Guterres, che precedentemente aveva proposto il trasferimento di alcune funzioni dal Dipartimento per gli affari politici e per il consolidamento della pace (DPPA) come l'Unit\u00e0 operativa per l'attuazione del controterrorismo (CTITF) e il Centro delle Nazioni Unite per il conroterrorismo (UNCCT).\nSecondo il portavoce Stephane Dujarric, il Segretario Generale ha accolto con favore l'adozione della risoluzione dell'Assemblea Generale \u00abche ha approvato la sua proposta di istituire un nuovo Ufficio delle Nazioni Unite per la lotta al terrorismo. [...] Il Segretario generale considera l'antiterrorismo e la prevenzione dell'estremismo violento una delle massime priorit\u00e0 delle Nazioni Unite per affrontare una crescente minaccia alla pace e alla sicurezza internazionali. [...] Spera quindi che questa riforma dell'architettura antiterrorismo delle Nazioni Unite contribuisca ai pi\u00f9 ampi sforzi delle Nazioni Unite per promuovere la prevenzione dei conflitti, la pace sostenibile e lo sviluppo\u00bb.\nObiettivi.\nL'Ufficio per il controterrorismo ha principalmente cinque obiettivi:\nFunzionamento.\nL'Assemblea generale delle Nazioni Unite stabilisce le priorit\u00e0 dell'UNOCT attraverso le risoluzioni della revisione biennale della strategia globale antiterrorismo delle Nazioni Unite. L'Ufficio lavora a stretto contatto con gli Stati membri delle Nazioni Unite, le entit\u00e0 delle Nazioni Unite, la societ\u00e0 civile, le organizzazioni internazionali e regionali, il mondo accademico e altre parti interessate per rafforzare i partenariati esistenti e svilupparne di nuovi per prevenire e combattere il terrorismo in modo efficace."}
{"id": "9221084", "revid": "83531", "url": "https://it.wikipedia.org/wiki?curid=9221084", "title": "Collegio elettorale di Reggio Calabria - Villa San Giovanni (Camera dei deputati)", "text": "Il collegio di Reggio Calabria - Villa San Giovanni fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Calabria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Reggio Calabria - Villa San Giovanni era uno dei 17 collegi uninominali in cui era suddivisa la Calabria e, come previsto dal D.Lgs. del 20 dicembre 1993 n. 536, era interamente compreso nella provincia di Reggio Calabria e comprendeva i seguenti comuni: Bagnara Calabra, Calanna, Campo Calabro, Cosoleto, Delianuova, Fiumara, Laganadi, Melicucc\u00e0, parte del comune di Reggio Calabria (in particolare i quartieri Cannav\u00f2, Cataforio, Catona, Rosal\u00ec, Gallina, Mosorrofa, Ort\u00ec, Pellaro, Podargoni, Ravagnese, Sambatello, Terret\u00ec e Villa San Giuseppe), San Procopio, San Roberto, Sant'Alessio in Aspromonte, Sant'Eufemia d'Aspromonte, Santo Stefano in Aspromonte, Scilla, Seminara, Sinopoli e Villa San Giovanni."}
{"id": "9221086", "revid": "1652635", "url": "https://it.wikipedia.org/wiki?curid=9221086", "title": "Chiesa del Cuore immacolato di Maria (Crema)", "text": "La chiesa del Cuore immacolato di Maria \u00e8 un edificio di culto, parrocchiale del quartiere Castelnuovo di Crema.\nStoria.\nPrima del XV secolo l'area era sottoposta alla giurisdizione del priorato e dei commendatari della chiesa di San Benedetto, tuttavia nel 1590, di fronte alla perentoria chiusura notturna delle porte imposta dalle autorit\u00e0, monsignor Gian Giacomo Diedo la affid\u00f2 alla parrocchia di Ripalta Vecchia, quindi dal 1594 alla nuova parrocchia di San Bernardino.\nPer le funzioni religiose gli abitanti dei cascinali sparsi si affidavano all'oratorio di San Bartolomeo che alcune fonti definiscono risalente al XV secolo, sempre che non venga confuso con l'omonima chiesa campestre collocata poco discosto dalle mura di Crema. Certamente fu ampiamente ricostruito nel 1708.\nTale situazione rimase immutata fino al 1943 allorch\u00e9, prendendo atto dell'accresciuta popolazione e della scomodit\u00e0 di recarsi a San Bernardino, il vescovo monsignor Francesco Maria Franco istitu\u00ec la nuova parrocchia del Sacro Cuore Immacolato di Maria nominando quale parroco il cappellano don Giovanni Scalvini.\nConstatando l'esiguit\u00e0 e l'insufficienza della vecchia chiesina di San Bartolomeo, fu il suo successore, don Luigi Caprioli, a portare avanti negli anni successivi al secondo conflitto mondiale il progetto per la costruzione di un nuovo edificio. Inizialmente il problema fu il reperimento di un appezzamento di terreno che, alla fine, fu offerto dal signor Isacco Bonizzi per la somma di 250 mila lire oltre a 100 mila lire annue quale vitalizio. L'incarico fu affidato all'architetto Amos Edallo e la posa del prima pietra, alla presenza di monsignor Placido Maria Cambiaghi, avvenne il 4 novembre 1954; nel medesimo anno fu pubblicato sulla Gazzetta ufficiale il Decreto del Presidente della Repubblica tramite il quale si riconosceva agli effetti civili la parrocchia.\nI lavori furono considerati conclusi quattro anni dopo pur non nella loro interezza: la consacrazione solenne avvenne il 6 settembre.\nFu lo stesso parroco Caprioli nel 1976 a chiamare il pittore Rosario Folcini per dipingere l'arco trionfale e la grande volta del presbiterio, opera compiuta nell'arco di tre mesi.\nNei primi anni novanta fu incaricato agli architetti Vania Zucchetti e Mario Scaramuzza il progetto di completamento della facciata e delle strutture educative e ricreative della parrocchia; la solenne cerimonia inaugurale avvenne il 29 marzo 1992 alla presenza dei vescovi Libero Tresoldi e Carlo Manziana (emerito).\nCaratteristiche.\nL'edificio ha una struttura di forma rettangolare, con il campanile a destra e il vano del battistero a sinistra.\nL'esterno.\nLa chiesa fu inaugurata nel 1958 e la facciata incompiuta era assai semplice e sobria: in pratica l'unico elemento qualificante era il portale mentre il pronao su tre livelli era composto da sei specchiature vuote divise solo da colonne in cemento.\nL'intervento realizzato nei primi anni novanta da Vania Zucchetti e Mario Scaramuzza provvide a dotare le specchiature laterali del primo ordine di archi ribassati e a unire quelle centrali del primo e del secondo ordine; i due corpi laterali del secondo ordine furono tamponati con motivo a losanghe (con piccole finestre quadrate e inclinate a 45 gradi) ad imitazione della decorazione del campanile, mentre il terzo ordine fu trasformato in un loggia con ringhiera, sempre con archi ribassati, le cui colonne sorreggono il timpano triangolare all'interno del quale fu posto un rilievo: rappresenta \"L'annunciazione\" ed \u00e8 un'opera di Maurizio Zurla, composto da due figure in adorazione di un cuore.\nLe fiancate sono in caldo mattone con le strutture in cemento a vista, caratterizzate da modesti avancorpi che ospitano all'interno le cappelle e il vano dell'accesso laterale.\nIl campanile.\n\u00c8 collocato lungo la parete sinistra, visibile interamente su tre lati, diviso lungo la canna (a base quadrata, di circa 6,5 metri per lato) da cinque riquadri per lato; il primo ordine \u00e8 tamponato con mattoni a vista di un rosso colore uniforme mentre i successivi riprendono il motivo a losanga della facciata, incluse le finestre quadrate inclinate.\nL'uso dei mattoni bicolori a formare un disegno romboidale, ripreso anche sulla facciata, era stato impiegato da Edallo nel progetto della chiesetta della Madonna della Campagna a Castelvisconti inaugurata nel 1955.\nUn cornicione molto aggettante introduce alla cella campanaria, molto pi\u00f9 larga del fusto del campanile, con due aperture per lato molto ampie e con arco ribassato. Conclude il tutto una cuspide con croce apicale.\nLa sua altezza \u00e8 di circa 47 metri.\nL'interno.\nLa chiesa \u00e8 ad aula unica con cappelle laterali poco profonde introdotte da archi ribassati; le cinque campate sono scandite da pilastri rettilinei che sostengono archi che ripetono la consueta forma ad arco ribassato; il soffitto presenta una volta a botte con cassettoni profondi . Sopra le cappelle scorre una galleria non praticabile con ringhiera che richiama i matronei delle antiche chiese cristiane sovrastata dai finestroni che danno luce all'ambiente.\nL'arco trionfale anticipa un presbiterio ampio e fortemente rastremato, collocato in posizione lievemente sopraelevata cui si accede transitando lungo una piccola scalinata semicircolare affiancata da due amboni; il presbiterio \u00e8 circondato da un ambulacro colonnato cui si sovrappone una galleria posta ad un livello pi\u00f9 basso di quella che corre lungo l'aula.\nLe opere d'arte.\nIl punto focale cade sulla volta del presbiterio con un affollato ciclo pittorico composto da settanta figure realizzato a tempera nel 1976 da Rosario Folcini che realizz\u00f2 in tre mesi gratuitamente a condizione che fosse libero di eseguire l'opera senza condizionamenti.\nLungo la parete sinistra Folcini dipinse le sette opere di misericordia corporale: \"dar da mangiare agli affamati\", \"dar da bere agli assetati\", \"ospitare i forestieri\", \"curare gli ammalati\", \"visitare i carcerati\", \"vestire gli ignudi\", \"seppellire i morti\".\nNella parete di centro vi compaiono i simboli della Chiesa militante: la Cattedrale (vi si riconosce il Duomo di Crema), la Chiesa Cuore Immacolato di Maria, il Vescovo e il popolo di Dio.\nSulla parete di destra l'artista dipinse la scena delle Pentecoste, con Maria e gli apostoli.\nInfine, la volta: vi sono raffigurati il \"Cristo Risorto\" (alimentato da raggi di luce provenienti da una colomba, simbolo della Spirito Santo) circondato dai quattro evangelisti, gli apostoli, i patriarchi e i profeti.\nFolcini decor\u00f2 anche l'arco trionfale con la scena dell'\"Annunciazione\" con le due figure della Madonna e dell'Arcangelo Gabriele.\nNell'aula \u00e8 presente un'altra opera di Folcini: \"San Giuseppe con Ges\u00f9 Bambino\".\nLa chiesa ospita anche una tela antica, una \"Piet\u00e0\" cinquecentesca sulla quale lo storico Cesare Alpini ha compiuto uno studio approfondito individuandovi la mano del pittore Pomponio Amalteo, del quale l'unica opera nota a Crema era ospitata nella chiesa demolita di Sant'Agostino.\nTra le sculture va segnalato il ciclo della Via Crucis, le cui scene in altorilievo sono state realizzate da Carlo Fayer in ceramica invetriata.\nOpere trafugate.\nL'edificio conservava un'altra opera antica che venne trafugata alla fine degli anni novanta: si tratta di una tela attribuita da Cesare Alpini a Giovanni Angelo Ferrario con la \"Madonna col Bambino e i santi Bartolomeo, Carlo e Francesco\" un tempo collocata nel piccolo oratorio di San Bartolomeo lungo via Cremona."}
{"id": "9221087", "revid": "767487", "url": "https://it.wikipedia.org/wiki?curid=9221087", "title": "Josep (film)", "text": "Josep \u00e8 un film d'animazione biografico diretto dal fumettista francese Aurel, al suo esordio alla regia. Tratta dell'esperienza del disegnatore spagnolo Josep Bartol\u00ed durante il suo periodo di detenzione in diversi campi di concentramento in Francia, dove si era rifugiato come profugo durante la guerra civile spagnola."}
{"id": "9221104", "revid": "844563", "url": "https://it.wikipedia.org/wiki?curid=9221104", "title": "Hrvatski nogometni kup 2019-2020 (qualificazioni)", "text": ""}
{"id": "9221106", "revid": "15756", "url": "https://it.wikipedia.org/wiki?curid=9221106", "title": "Assedio di Antiochia (540)", "text": "LAssedio di Antiochia del 540 fu un episodio delle guerre tra Bisanzio e la Persia sasanide. Lo sci\u00e0 di Persia Cosroe I, che in quello stesso anno aveva invaso la Siria, pose assedio alla citt\u00e0 di Antiochia e riusc\u00ec a prendere la citt\u00e0 e a devastarla, deportandone la popolazione in Persia.\nContesto storico.\nNel 532 ebbe termine la guerra iberica tra Bisanzio e la Persia con la stipula della cosiddetta \"Pace eterna\". Con la cessazione delle ostilit\u00e0 sul fronte orientale, Giustiniano pot\u00e9 cos\u00ec concentrare le proprie risorse nella riconquista dell'Africa ai Vandali e dell'Italia agli Ostrogoti. Tuttavia, poco prima del 540, le tensioni con la Persia crebbero. Cosroe denunci\u00f2 il mancato rispetto dei termini della pace accusando Giustiniano di aver istigato gli Unni a invadere la Persia e di aver cercato di subornare il capo lakhmide Alamundaro, vassallo dei Sasanidi, affinch\u00e9 passasse dalla parte dell'Impero bizantino. Inoltre intorno al 539 Cosroe ricevette ambascerie dagli Ostrogoti e dagli Armeni, all'epoca entrambi in guerra con l'Impero, che lo istigarono a riprendere le ostilit\u00e0 contro Bisanzio.\nNel 540 Cosroe, sulla base di questi motivi, ruppe la pace eterna invadendo la Siria e assediando ed espugnando Sura. Nel frattempo l'Imperatore invi\u00f2 in Oriente suo cugino Germano con un esercito di 300 uomini; questi, giunto ad Antiochia, esamin\u00f2 le fortificazioni della citt\u00e0 e not\u00f2 che vi era una parte delle mura, nella zona \"Orocasias\", che era facilmente assaltabile dal nemico a causa della presenza di una roccia un poco meno alta delle stesse fortificazioni; Germano intendeva prendere delle contromisure per impedire ai Persiani di avvalersi della roccia, ad esempio suggerendo di scavare un canale lungo le mura oppure di costruire sulla roccia una torre e di connetterla alle mura cittadine, ma gli ingegneri gli fecero notare che i lavori avrebbero richiesto troppo tempo e che probabilmente i Persiani avrebbero attaccato la citt\u00e0 prima del loro completamento.\nPoich\u00e9 non arrivavano rinforzi dall'Imperatore e la citt\u00e0 rischiava di essere assediata da Cosroe, gli antiocheni presero la decisione di versare un tributo allo sci\u00e0 di Persia per spingerlo al ritiro. Inviarono a tal fine il vescovo di Beroea Megas che riusc\u00ec a ottenere da Cosroe I la promessa che si sarebbe ritirato in cambio di dieci centenaria d'oro. Megas tent\u00f2 di convincere gli abitanti di Antiochia a versare i dieci centenaria a Cosroe ma per l'opposizione di Giuliano, un segretario di Giustiniano inviato dall'imperatore come ambasciatore a Cosroe e presente in quel momento in citt\u00e0, ci\u00f2 non fu possibile. Nel frattempo il patriarca di Antiochia, temendo l'attacco persiano, decise di rifugiarsi in Cilicia e lo stesso fece Germano, che port\u00f2 con s\u00e9 alcuni dei suoi uomini ma lasci\u00f2 gran parte di essi in citt\u00e0.\nAssedio.\nNel giugno del 540 Cosroe si diresse verso Antiochia. Quando la notizia arriv\u00f2 agli Antiocheni, parte della popolazione cerc\u00f2 riparo altrove mentre altri rimasero in citt\u00e0, rassicurati dai duci del Libano Teoctisto e Molatze, arrivati ad Antiochia con uomini per difenderla dai Persiani.\nNel frattempo Cosroe, arrivato in prossimit\u00e0 della citt\u00e0 accampandosi nelle vicinanze del fiume Oronte, invi\u00f2 il suo interprete Paolo per comunicare agli Antiocheni che si sarebbe ritirato in cambio di dieci centenaria d'oro. Tuttavia l'indomani il popolo d'Antiochia lanci\u00f2 dalle mura della citt\u00e0 pesanti insulti indirizzati a Cosroe, e inoltre per poco non uccisero Paolo quando li esort\u00f2 di nuovo a pagare quella cifra. Furente per questi affronti, Cosroe assalt\u00f2 le mura.\nCosroe assalt\u00f2 l'altura dove le fortificazioni erano pi\u00f9 vulnerabili a causa della presenza della suddetta roccia. I Bizantini, legando insieme lunghe travi, le sospesero fra le torri, e in questo modo resero gli spazi molto pi\u00f9 ampi, per far s\u00ec che ancora pi\u00f9 uomini potessero fronteggiare gli aggressori da l\u00e0. Cosicch\u00e9 per molto tempo i Bizantini riuscirono a tener testa all'esercito sasanide. Ma la rottura delle funi che tenevano sospese le travi, e il fracasso provocato dalla caduta di esse, fecero credere ai romano-orientali che combattevano sulle altre torri che le mura in quel tratto fossero state distrutte, e perci\u00f2 si ritirarono precipitosamente cercando di fuggire da Antiochia.\nSolo i giovani antiocheni aderenti alle fazioni dell'ippodromo decisero di proseguire la difesa della loro citt\u00e0, mentre i soldati con Teoctisto e Molatze fuggirono a cavallo verso le porte, raccontando agli altri il racconto infondato che il generale Buze stesse per arrivare con rinforzi e che non stessero fuggendo ma intendessero riceverlo in citt\u00e0 e con i nuovi rinforzi respingere il nemico. Anche una considerevole parte della popolazione, colta dal panico, si diresse precipitosamente verso le porte ma a causa degli spazi molto stretti furono travolti dai soldati a cavallo e uccisi, soprattutto in prossimit\u00e0 delle porte. I soldati con parte della popolazione fuggirono passando per la porta che conduce a Dafne, sobborgo di Antiochia; si trattava dell'unica porta che i Persiani avevano deciso di non bloccare.\nI Persiani nel frattempo avevano scalato le mura ma esitavano a scendere nel timore di eventuali imboscate. Solo quando si furono accertati che tutti i soldati bizantini avevano abbandonato la citt\u00e0, i Persiani decisero di scendere ma furono affrontati dai giovani antiocheni che, nonostante solo una minoranza di essi disponesse di un'armatura e vere armi mentre la maggioranza combatteva lanciando pietre, opposero una vigorosa resistenza al nemico mettendolo in serie difficolt\u00e0. In ogni caso, quando Cosroe mand\u00f2 avanti gran parte delle sue truppe pi\u00f9 valorose, i Persiani ebbero la meglio stroncando ogni resistenza e massacrando buona parte della popolazione. Procopio narra la storia di due donne illustri antiochene che, pur di non cadere nelle mani dei Persiani e di subire violenze da essi, preferirono coprirsi i volti con il velo e gettarsi nel fiume Oronte, trovando cos\u00ec la morte.\nConseguenze.\nCosroe ordin\u00f2 all'esercito di catturare e di ridurre in schiavit\u00f9 gli antiocheni superstiti, e di saccheggiare tutte le loro propriet\u00e0, per poi dirigersi con gli ambasciatori nella chiesa cittadina dove trov\u00f2 grandi quantit\u00e0 di oro e d'argento che depred\u00f2 insieme ai marmi pregiati che intendeva portare in Persia. Una volta terminato il saccheggio, lo sci\u00e0 persiano ordin\u00f2 ai soldati di incendiare la citt\u00e0. L'ordine fu eseguito e solo la chiesa cittadina fu risparmiata per insistenze degli ambasciatori che avevano implorato il sovrano sasanide di risparmiare almeno quella. Tuttavia, anche diversi edifici del quartiere periferico di \"Cerataeum\" non furono raggiunti dalle fiamme, essendo separati dal resto della citt\u00e0, e si salvarono dalla distruzione. I Persiani incendiarono anche le parti al di fuori delle mura, eccetto il santuario di S. Giuliano e le abitazioni nelle vicinanze ma non demolirono o danneggiarono le fortificazioni.\nAl ritorno in Persia Cosroe fece edificare in Assiria una nuova citt\u00e0, \"Antiochia di Cosroe\", insediandovi gli antiocheni fatti prigionieri che divennero sudditi del monarca persiano. La nuova citt\u00e0, edificata in un sito a un giorno di marcia dalla capitale persiana Ctesifonte, fu munita di terme e di un ippodromo. Secondo alcune fonti il nome della citt\u00e0 era \"Veh Antioch-Khusro\" che significa \"meglio di Antiochia l'ha costruita Cosroe\"."}
{"id": "9221107", "revid": "71155", "url": "https://it.wikipedia.org/wiki?curid=9221107", "title": "Ashley Thomas", "text": ""}
{"id": "9221109", "revid": "96758", "url": "https://it.wikipedia.org/wiki?curid=9221109", "title": "U.S. Open Cup 1998", "text": "La U.S. Open Cup 1998 \u00e8 stata la ottantacinquesima edizione della coppa nazionale statunitense. \u00c8 iniziata nel giugno 1998 e si \u00e8 conclusa il 30 ottobre dello stesso anno.\nIl torneo \u00e8 stato vinto per la prima volta dal avendo battuto in finale il per 2-1.\nCollegamenti esterni.\nThe Cup.us"}
{"id": "9221110", "revid": "729019", "url": "https://it.wikipedia.org/wiki?curid=9221110", "title": "Cumberland Terrace", "text": "Cumberland Terrace \u00e8 una casa a schiera neoclassica sul lato orientale di Regent's Park nel borgo londinese di Camden, completata nel 1826. Si tratta di un edificio classificato di grado I.\nStoria.\nEra una delle numerose case a schiera e \"crescent\" situate intorno a Regent's Park e progettate dall'architetto britannico John Nash sotto il patrocinio del principe reggente (poi Giorgio IV). Il complesso doveva trovarsi di fronte al palazzo proposto dal principe nel parco ed era quindi di particolare importanza nel progetto. Prese il nome dallo zio del principe reggente, il duca di Cumberland (fratello minore di re Giorgio III), poi re di Hannover.\nFu costruita da William Mountford Nurse, con James Thomson come architetto residente, e completata nel 1826. Si compone di tre blocchi principali, collegati da archi decorativi di tipico stile e imponenza neoclassica. Il blocco centrale comprende un grande frontone scultoreo di J.G. Bubb sopra un lungo colonnato ionico. L'immobile era originariamente composto da 31 case che sono state interamente ricostruite dietro la facciata originale negli anni 1960. Alcune sono state trasformate in appartamenti, ma molte sono ancora case unifamiliari separate.\nDurante la seconda guerra mondiale gli edifici di Nash intorno al parco, tra cui Cumberland Terrace, caddero in quello che un giornale defin\u00ec \"un triste stato di abbandono ... causato dai bombardamenti e dalle ingiurie del tempo\". Un rapporto ufficiale comment\u00f2 \"non c'\u00e8 una sola casa a schiera che non dia l'impressione di un disperato abbandono\". Nei primi anni 1950 i lavori di restauro riportarono il portico di Cumberland Terrace al \"suo antico splendore\". La Terrace fu occupata principalmente da dipartimenti governativi durante e dopo la guerra, e negli anni 1950 ci fu una proposta, di breve durata, per trasformarla in una residenza per l'Universit\u00e0 di Londra. Nel 1957 il proprietario, la Crown Estate, aveva adottato la politica di restituirla, assieme alle altre Terrace di Nash, ad uso residenziale privato, come raccomandato dieci anni prima nel rapporto di un comitato governativo sulla destinazione delle costruzioni nel dopoguerra.\nResidenti notevoli.\nIl primo residente, lo stesso William Mountford Nurse, vi si trasfer\u00ec nel 1828 anche se l'edificio non fu completamente occupato fino al 1836.\nUn altro dei primi residenti fu il collezionista d'arte Henry Vaughan, che visse al n. 28 dal 1834 fino alla sua morte nel 1899. Don\u00f2 il dipinto Il carro da fieno alla National Gallery dopo averlo avuto a casa per una ventina d'anni.\nNegli anni 1920 e 1930 il pianista Mark Hambourg visse al 27 di Cumberland Terrace con sua moglie, la violinista Dorothea Muir Mackenzie e le loro quattro figlie, tra cui la pianista Michal Hambourg. Altri residenti furono le attrici Gladys Cooper e Fay Compton. Wallis Simpson si trasfer\u00ec al n. 16 nel 1936 dopo aver lasciato il marito. Tra i nati a Cumberland Terrace ci furono il manager teatrale Sir Bronson Albery, l'insegnante e storico Oscar Browning, l'autrice Daphne du Maurier (al n. 24, a casa di suo padre, l'attore Gerald du Maurier) e la drammaturga Gertrude Jennings."}
{"id": "9221112", "revid": "260676", "url": "https://it.wikipedia.org/wiki?curid=9221112", "title": "Josep", "text": "Josep \u00e8 la versione catalana del nome di persona maschile Giuseppe. Pu\u00f2 riferirsi a:"}
{"id": "9221113", "revid": "465169", "url": "https://it.wikipedia.org/wiki?curid=9221113", "title": "Breaking Dawn (disambigua)", "text": ""}
{"id": "9221116", "revid": "31886", "url": "https://it.wikipedia.org/wiki?curid=9221116", "title": "Varacosa", "text": "Varacosa \u00e8 un genere di ragni appartenente alla famiglia Lycosidae.\nDistribuzione.\nLe sei specie sono state rinvenute in America settentrionale: la \"V. hoffmannae\" in Messico; le altre 5 specie fra USA e Canada.\nTassonomia.\nRimossa dalla sinonimia con \"Trochosa\" a seguito di un lavoro degli aracnologi Jim\u00e9nez &amp; Dondale del 1988.\nNon sono stati esaminati esemplari di questo genere dal 2008.\nAttualmente, a dicembre 2021, si compone di 6 specie:"}
{"id": "9221118", "revid": "158913", "url": "https://it.wikipedia.org/wiki?curid=9221118", "title": "La tenda rossa (miniserie televisiva)", "text": "La tenda rossa (\"The Red Tent\") \u00e8 una miniserie televisiva del 2014 diretta da Roger Young, basata sull'omonimo romanzo del 1997 scritto da Anita Diamant e ispirato alla storia biblica di Dina.\nTrama.\nDina, l'unica figlia femmina del patriarca Giacobbe, cresce educata da sua madre Lia e dalle matrigne Rachele, Bila e Zilpa. Le quattro matriarche hanno come punto d'incontro una tenda rossa, riservata alle parenti strette di Giacobbe, dove la ragazza impara tutti i segreti delle donne. Divenuta adulta, Dina si innamora appassionatamente di Shalem, principe di Sichem, e i due si sposano in fretta senza prima avvisare Giacobbe. Venuto a sapere la cosa, Giacobbe si dispiace ma decide di stringere un patto di fratellanza con gli abitanti di Sichem se questi accetteranno di circoncidersi. Pur titubanti, essi accettano, ma Simeone e Levi, fratelli di Dina, organizzano un assalto notturno a Sichem mentre gli uomini sono indeboliti per la circoncisione e li uccidono."}
{"id": "9221120", "revid": "439868", "url": "https://it.wikipedia.org/wiki?curid=9221120", "title": "Adli", "text": ""}
{"id": "9221122", "revid": "219355", "url": "https://it.wikipedia.org/wiki?curid=9221122", "title": "Scuole Pascoli (Viareggio)", "text": "Le scuole Pascoli costituiscono un complesso architettonico di stile eclettico-neoclassico situato nel centro di Viareggio, a breve distanza dalla stazione ferroviaria. \nStoria.\nProgettato nel 1925, \u00e8 stato il secondo edificio scolastico della citt\u00e0, dopo le scuole Lambruschi (1908). Fu inaugurato ancora incompleto nel 1932, e ultimato l'anno successivo. Nel 1936 venne costruito il muro di cinta a delimitazione della propriet\u00e0 e nello stesso anno la scuola fu intitolata \"9 Maggio XIV\u00b0 E.F.\", data della proclamazione dell'impero italiano da parte del regime fascista.\nIl 4 agosto 1945 la scuola venne intitolata al poeta Giovanni Pascoli. Nel 1959 l'edificio fu sopraelevato di un piano e fu realizzato un secondo ingresso, su via Mazzini, oltre ai due di via Puccini.\nNella scuola ha lavorato come maestro il pittore Aldo Ordavo (1913-1991).\nDescrizione.\nL'edificio, composto da tre piani, \u00e8 libero su quattro lati, due dei quali danno su strada: via Puccini e via Mazzini, e due sul cortile della scuola. La facciata principale d\u00e0 su via Puccini e presenta due portali di ingresso speculari, sovrastati da due piani di balconi. Su via Mazzini si apre invece una scalinata che porta ad un terzo portale. \nL'edificio presenta semplici decorazioni in stile neoclassico."}
{"id": "9221123", "revid": "199745", "url": "https://it.wikipedia.org/wiki?curid=9221123", "title": "Podospermum purpureum", "text": ""}
{"id": "9221125", "revid": "86599", "url": "https://it.wikipedia.org/wiki?curid=9221125", "title": "395141 C\u00e9sarmanrique", "text": "395141 C\u00e9sarmanrique \u00e8 un asteroide della fascia principale. Scoperto nel 2010, presenta un'orbita caratterizzata da un semiasse maggiore pari a e da un'eccentricit\u00e0 di 0,1655216, inclinata di 6,37052\u00b0 rispetto all'eclittica."}
{"id": "9221127", "revid": "1652635", "url": "https://it.wikipedia.org/wiki?curid=9221127", "title": "Marco Tiussi", "text": "Affrescatore di modesta levatura che ha lavorato in Friuli nel XVI secolo.\nLa sua opera maggiormente ammirata, per gli eventi particolari che l'hanno interessata, \u00e8 la \"Madonna di Rosa\", affresco di Madonna col Bambino custodito e venerato nel Santuario della Madonna di Rosa e Ges\u00f9 Misericordioso.\nBiografia.\nNon sono chiaramente accertate n\u00e9 la data di nascita (indicativamente ad inizio XVI secolo) n\u00e9 quella di morte (si presume fra il 1574 ed il 1575). Sicuramente il padre era Giampietro da Spilimbergo, pittore di basso profilo.\nLa sua presenza \u00e8 documentata nel 1527 a Treviso, dove \u00e8 stato alunno del pittore Domenico di Pasqualino da Venezia, probabilmente dopo aver appreso i primi rudimenti del mestiere dal padre. Si trasferisce quindi a Spilimbergo, dove risiede certamente nel 1532.\nLo stile.\nNonostante la possibilit\u00e0 di riferirsi direttamente ai lavori di altri importanti pittori friulani suoi contemporanei, quali il Pordenone, Pomponio Amalteo e Giovanni da Udine, si rivela un semplice ed approssimativo interprete della loro arte, dimostrando notevoli limiti tecnici ed espressivi. Ciononostante riesce a farsi commissionare un significativo numero di lavori in varie localit\u00e0 friulane, affrescando capitelli votivi, piccole chiese, case private e, stranamente visti gli interpreti di ben altro spessore disponibili in zona (per pi\u00f9 tempo l'Amalteo e il da Udine), anche edifici di prestigio come il castello di Spilimbergo, la casa della confraternita di San Remigio a Cavasso Nuovo (demolita nel 1945) e la chiesa di Sequals.\nAffresc\u00f2 soprattutto immagini sacre, definendo figure statiche, dai lineamenti dei volti semplici, quasi na\u00eff, inserite in scenari sommariamente delineati e perlopi\u00f9 privi di riferimenti al paesaggio: la Madonna col Bambino \u00e8 fra i suoi soggetti pi\u00f9 proposti.\nUbicazione delle opere principali.\nAltre figure sacre sono dipinte su e ville di vari paesi tra i quali Spilimbergo, Codroipo, Arzenutto di San Martino al Tagliamento (Villa Italia Pozzan), Ramuscello di Sesto al Reghena (Villa Freschi Piccolomini) e Saletto di Morsano al Tagliamento."}
{"id": "9221128", "revid": "62748", "url": "https://it.wikipedia.org/wiki?curid=9221128", "title": "Cambridge Terrace", "text": "Cambridge Terrace \u00e8 una fila di ville a schiera su Regent's Park nel borgo di Camden a Londra. Gli immobili sono classificati di I grado dal 1974. \nStoria.\nVenne progettata da John Nash e completata nel 1825. Prende il nome dal principe Adolfo, duca di Cambridge, vicer\u00e9 di Hannover. \u00c8 pi\u00f9 piccola, sotto ogni aspetto, rispetto alla vicina Chester Terrace. Il centro, e le due ali sono contraddistinte da portici di ordine romano o pseudo-dorico, con colonne bugnate. La sovrastruttura, sopra i portici, che sono dell'altezza fino al piano terra, \u00e8 molto semplice.\nNel 2015 \u00e8 stato installato un sistema di riscaldamento e raffreddamento a energia rinnovabile che non brucia combustibile in loco."}
{"id": "9221129", "revid": "439868", "url": "https://it.wikipedia.org/wiki?curid=9221129", "title": "Arcand", "text": ""}
{"id": "9221136", "revid": "729019", "url": "https://it.wikipedia.org/wiki?curid=9221136", "title": "Zoogamia", "text": "La zoogamia (detta anche impollinazione zoofila) \u00e8 una forma di impollinazione per mezzo della quale il polline viene trasferito dagli animali, solitamente da invertebrati ma in alcuni casi vertebrati (in particolare uccelli e pipistrelli). L'impollinazione \u00e8 definita come il trasferimento di polline dall'antera allo stigma.\nEsistono molti vettori per l'impollinazione, inclusi quelli abiotici (vento e acqua) e biotici (animali). Ci sono vantaggi e svantaggi associati a qualsiasi vettore. L'uso dell'impollinazione animale \u00e8 vantaggiosa perch\u00e9 il processo \u00e8 pi\u00f9 diretto e spesso porta all'impollinazione; allo stesso tempo \u00e8 costoso per la pianta produrre \u201cricompense\u201d, come il nettare, per attirare gli animali impollinatori. Non produrre tali ricompense \u00e8 uno dei vantaggi dell'utilizzo di impollinatori abiotici, ma un costo associato a questo approccio \u00e8 che il polline pu\u00f2 essere distribuito in modo pi\u00f9 casuale.\nLe specie zoofile hanno spesso evoluto meccanismi per rendersi pi\u00f9 attraenti per il particolare tipo di impollinatore, ad esempio mostrano fiori dai colori vivaci, o nettare profumato e forme e motivi accattivanti. Queste relazioni pianta-animale sono spesso reciprocamente vantaggiose a causa della fonte di cibo fornita in cambio dell'impollinazione.\nIn generale, l'impollinazione da parte degli animali avviene dopo aver raggiunto l'interno dei fiori per il nettare; mentre si nutre del nettare, l'animale strofina o tocca gli stami ed \u00e8 ricoperto di polline. Parte di questo polline si depositer\u00e0 sullo stigma del prossimo fiore che visiter\u00e0, impollinando il fiore."}
{"id": "9221156", "revid": "2136684", "url": "https://it.wikipedia.org/wiki?curid=9221156", "title": "Stazione di Maredolce", "text": ""}
{"id": "9221158", "revid": "780783", "url": "https://it.wikipedia.org/wiki?curid=9221158", "title": "U.S. Open Cup 1997", "text": "La U.S. Open Cup 1997 \u00e8 stata la ottantaquattresima edizione della coppa nazionale statunitense. \u00c8 iniziata il 18 giugno 1997 e si \u00e8 conclusa il 29 ottobre dello stesso anno.\nIl torneo \u00e8 stato vinto per la prima volta dal avendo battuto in finale il ai calci di rigore.\nCollegamenti esterni.\nThe Cup.us"}
{"id": "9221159", "revid": "62748", "url": "https://it.wikipedia.org/wiki?curid=9221159", "title": "Park Square", "text": "Park Square \u00e8 una grande piazza con giardino o appendice privata di Regent's Park a Londra ed \u00e8 divisa da un'altra area verde, il lungo lato nord di Park Crescent, da Marylebone Road e (ingresso singolo) della stazione della metropolitana di Regent's Park. Si compone di due file affacciate di grandi case a schiera di forma molto classica, stuccate, con balconi decorativi al piano inferiore e un colonnato di portici consecutivi dell'architetto John Nash, e fu costruita nel 1823-1824. Allo stesso modo, case a schiera fiancheggiano i suoi angoli.\nI Park Square Gardens, al centro, sono terreni comunali privati per i residenti. Di fronte al lato nord si trova l'Outer Circle (strada) a traffico limitato di Regent's Park. La piazza si trova nella storica parrocchia di Marylebone, City of Westminster, fatta eccezione per il lato orientale che appartiene a Camden (pi\u00f9 in particolare, alla sua storica parrocchia dominante di Saint Pancras). \nInsolitamente ha otto edifici e, omettendo lo spazio del giardino, le strade e i marciapiedi dei lati est e ovest si estendono per 2,5 ettari e lo spazio tra i due lati edificati \u00e8 di 218\u00a0metri. I giardini sono di propriet\u00e0 della Crown Estate che mantiene quattro degli edifici interni. Vengono aperti al pubblico alcune volte all'anno per i fine settimana delle London Gardens Squares. I giardini sono dominati da grandi platani piantati nel 1817 per celebrare la pace conquistata dalla battaglia di Waterloo nel 1815. Interessante \u00e8 anche un albero di tulipani, \"Liriodendron tulipifera\".\nTunnel pedonale classico per residenti.\nUna caratteristica costruita nel 1821 nel giardino \u00e8 il \"Tunnel delle bambinaie\", un tunnel pedonale privato e comunale, raro negli odierni quartieri interni di Londra, che collega privatamente i giardini con quelli di Park Crescent. I suoi portali sono ben eseguiti in stucco, ciascuno con colonne doriche scanalate che fiancheggiano gli ingressi ad arco. La galleria ha volte a crociera sostenute da lesene in laterizio e pareti concave. La strada trafficata era considerata pericolosa, soprattutto per i bambini che spesso venivano portati al parco da una bambinaia, e i ricchi futuri residenti chiesero la sua costruzione. "}
{"id": "9221163", "revid": "2136684", "url": "https://it.wikipedia.org/wiki?curid=9221163", "title": "Stazione di Guadagna", "text": ""}
{"id": "9221165", "revid": "363629", "url": "https://it.wikipedia.org/wiki?curid=9221165", "title": "Zoofilia (botanica)", "text": "In botanica con il termine zoofilia si indicano le relazioni mutualistiche tra vegetali e animali, come ad esempio la disseminazione zoocora o la zoogamia (impollinazione zoofila).\nAnalogamente i termini \u00abzoofilo\u00bb e \u00abzoofila\u00bb indicano una pianta o fiore che presenta zoofilia."}
{"id": "9221166", "revid": "767487", "url": "https://it.wikipedia.org/wiki?curid=9221166", "title": "Violenza alla deriva", "text": "Violenza alla deriva (\"The Beat\") \u00e8 un film drammatico statunitense del 1988 scritto e diretto da Paul Mones. Fu presentato a Cannes nel 1987.\nTrama.\nUn nuovo studente in una scuola di periferia porta i compagni verso il mondo della poesia.\nDistribuzione.\nIl film venne presentato a Cannes nel 1987 e distribuito negli USA nel 1988."}
{"id": "9221167", "revid": "2136684", "url": "https://it.wikipedia.org/wiki?curid=9221167", "title": "Stazione di Vespri", "text": ""}
{"id": "9221169", "revid": "547034", "url": "https://it.wikipedia.org/wiki?curid=9221169", "title": "Reazione di Appel", "text": "La reazione di Appel \u00e8 una reazione usata in sintesi organica per convertire alcoli in organocloruri usando trifenilfosfina e tetraclorometano. Se si utilizza tetrabromometano o bromo come fonte di alogeno si ottengono organobromuri, e se si usa tetraiodometano o iodio di ottengono organoioduri. La reazione prende il nome da Rolf Appel (1921-2012), autore di numerose ricerche in questo campo, anche se la reazione era gi\u00e0 nota in precedenza. \nAspetti negativi della reazione sono l'uso di agenti alogenanti tossici e la necessit\u00e0 di separare il prodotto organico dai sottoprodotti organofosforici concomitanti. Inoltre la reazione \u00e8 tipicamente stechiometrica e caratterizzata da scarsa economia atomica. Tuttavia il reagente fosforico pu\u00f2 essere impiegato in quantit\u00e0 catalitica, ed \u00e8 stata descritta anche una modifica che rende pi\u00f9 sostenibile la reazione eliminando i solventi clorurati.\nMeccanismo.\nLa reazione di Appel inizia con la formazione del sale di fosfonio 3, che si pensa formi una coppia ionica con 4, e non possa quindi dare alfa-eliminazione per formare il diclorocarbene. La deprotonazione dell'alcol rilascia cloroformio e fornisce l'alcossido 5. La sostituzione nucleofila del cloruro da parte dell'alcossido porta all'intermedio 7. L'alogenuro reagisce con un meccanismo SN2 con alcoli primari e secondari formando l'alogenuro alchilico 8 e ossido di trifenilfosfina. Gli alcoli terziari formano i prodotti 6 e 7 con un meccanismo SN1.\nLa forza trainante di questa e altre reazioni simili \u00e8 la formazione del forte legame doppio P=O. La reazione di Appel \u00e8 simile alla reazione di Mitsunobu, che converte alcoli in esteri sfruttando un nucleofilo, un composto organofosforico come accettore di ossido, e un azocomposto come accettore di idrogeno."}
{"id": "9221170", "revid": "2136684", "url": "https://it.wikipedia.org/wiki?curid=9221170", "title": "Stazione di Palazzo Reale-Orleans", "text": ""}
{"id": "9221171", "revid": "363629", "url": "https://it.wikipedia.org/wiki?curid=9221171", "title": "Guardia ecozoofila", "text": ""}
{"id": "9221178", "revid": "2136684", "url": "https://it.wikipedia.org/wiki?curid=9221178", "title": "Stazione di Belgio", "text": ""}
{"id": "9221182", "revid": "219355", "url": "https://it.wikipedia.org/wiki?curid=9221182", "title": "Migliarina (Viareggio)", "text": " \nLa Migliarina \u00e8 un quartiere del comune di Viareggio.\nI nomi di molte strade, ideati dal carrista Sergio Baroni, richiamano fiori, alberi e le vette delle Alpi Apuane, un tempo ben visibili dalla zona, (prima della costruzione di edifici a molti piani).\nStoria.\nAntichit\u00e0.\nIn epoca etrusca arcaica nell'area si trovava un cordone dunale sopraelevato rispetto ai terreni paludosi circostanti, che si estendeva lungo tutta l'odierna Migliarina fino a Lido di Camaiore. Su tale cordone si trovava un insediamento produttivo-commerciale etrusco, attivo fino all\u2019epoca romana, forse a servizio del villaggio che si trovava in localit\u00e0 San Rocchino.\nFin dal XVII secolo nell'area sono avvenuti ritrovamenti archeologici. Negli anni \u201960, durante la costruzione dell\u2019autostrada A12, sono stati raccolti numerosi reperti databili dalla tarda et\u00e0 del Ferro all'epoca etrusco-arcaica in localit\u00e0 \"Campo Rosso\", oggi conservati al Museo Blanc.\nEpoca contemporanea.\nFino agli anni \u201940 l'area era prettamente rurale, con piccoli insediamenti lungo la viabilit\u00e0 principale. \nDurante la Seconda Guerra Mondiale, a seguito dello sfollamento di Viareggio, i capanni agricoli della zona servirono da rifugio ai viareggini. I sacerdoti di San Paolino svolgevano le funzioni in una baracca sita via della Migliarina.\nTerminata la guerra, la popolazione chiese di poter mantenere il presidio religioso e tra il 1950 e il 1954 fu realizzata una chiesa in via della Gronda, intitolata a Santa Maria Assunta che divent\u00f2 parrocchia nel 1965. \nL'area conobbe un rapido sviluppo edilizio, il fosso Fiumetto, che correva lungo via della Gronda, fu quasi interamente tombato e dell\u2019originaria campagna oggi rimane poco. \nNegli anni '60 esistevano nel quartiere diversi impianti sportivi tra i quali un campo da baseball in via Bartoletti."}
{"id": "9221183", "revid": "2136684", "url": "https://it.wikipedia.org/wiki?curid=9221183", "title": "Stazione di Papireto", "text": ""}
{"id": "9221192", "revid": "481666", "url": "https://it.wikipedia.org/wiki?curid=9221192", "title": "William Anthony McGuire", "text": ""}
{"id": "9221194", "revid": "254059", "url": "https://it.wikipedia.org/wiki?curid=9221194", "title": "Annalena Malatesta", "text": "Biografia.\nEra figlia di Galeotto Malatesta, signore di Ghiaggiolo, e di Maria Orsini.\nRimasta orfana della madre da bambina, fu trasferita a Firenze presso la casa della contessa Elisabetta Guidi, figlia di Roberto da Battifolle (1315/1320-1375). Nel 1438 venne maritata al famoso condottiero fiorentino Baldaccio d'Anghiari, fatto uccidere nel 1441; gli sposi si stabiliorono nel castello di Sorci ad Anghiari. \nDopo la morte del marito, Annalena si diede alle opere di carit\u00e0 e alla vita religiosa. Nel 1454 divenne terziaria domenicana e trasform\u00f2 la propria abitazione nel primo nucleo del convento, grazie anche all'autorizzazione di papa Niccol\u00f2 V e rimasto attivo fino al 1786. Il convento, grazie agli aiuti di cittadini e della famiglia Medici, accolse fino a cento religiose. \nMor\u00ec nel 1491 e fu sepolta nella chiesa del convento, del quale fu badessa.\nPosterit\u00e0.\nLa storia di Annalena ci \u00e8 tramandata da Niccol\u00f2 Machiavelli nelle sue Istorie fiorentine, pubblicata postuma nel 1532.\nDiscendenza.\nAnnalena e Baldaccio ebbero un figlio, Guidantonio, morto di peste nel 1450."}
{"id": "9221195", "revid": "363629", "url": "https://it.wikipedia.org/wiki?curid=9221195", "title": "Stallone (cavallo)", "text": ""}
{"id": "9221196", "revid": "6923", "url": "https://it.wikipedia.org/wiki?curid=9221196", "title": "Park Crescent", "text": "Park Crescent si trova all'estremit\u00e0 nord di Portland Place e a sud di Marylebone Road a Londra. La mezzaluna \u00e8 costituita da eleganti case a schiera stuccate dell'architetto John Nash, che formano un semicerchio. La mezzaluna faceva parte delle visioni urbanistiche di Nash e pi\u00f9 ampie degli approcci imperiali del West End di ispirazione romana a Regent's Park. Originariamente era stato concepito come un cerchio di case per essere chiamato Regent's Circus, ma invece venne costruita Park Square a nord. Gli unici edifici sul lato della piazza di Regent's Park sono piccoli edifici con giardino, che consentono ai piani superiori degli edifici di Park Crescent di avere una vista settentrionale maggiore sul verde.\nFu costruito sotto il patrocinio del Principe Reggente. In qualit\u00e0 di proprietaria, la Crown Estate co-organizza le riparazioni, mantiene i giardini e ha un interesse minore e generale, che le da diritto ai premi di rinnovo del contratto di locazione e agli eventuali canoni di locazione concordati.\nSia le case a schiera che il giardino condominiale godono di protezione statutaria nelle categorie pi\u00f9 alte e pi\u00f9 rare. Il complesso \u00e8 stato dichiarato monumento di grado I nella lista del patrimonio nazionale per l'Inghilterra e nel registro dei parchi e giardini storici (come parte di Regent's Park).\nStoria.\nIn una fase iniziale, Nash propose la costruzione di un \"circo\" (uno sviluppo circolare), comportando un'altra mezzaluna a nord, ma fu invece costruita Park Square. I lavori per Park Crescent iniziarono nel 1806, ma nelle difficili condizioni economiche delle guerre napoleoniche, il costruttore Charles Mayor fall\u00ec dopo la costruzione di sei case e il complesso fu completato solo nel 1819-1821. Residenti famosi nel XIX secolo sono stati Lord Lister, che, prima della sua elevazione al titolo nobiliare, fu creato baronetto, di Park Crescent nella parrocchia di St Marylebone nella contea di Middlesex.\nGli interni degli edifici sono stati completamente ricostruiti. Dopo la seconda guerra mondiale, Park Crescent era in cattive condizioni (come lo erano altri edifici di Nash vicino a Regent's Park). Il Rapporto Gorell sul futuro delle case a schiera di Regent's Park raccomandava di salvare le facciate di Park Crescent. Le facciate furono restaurate negli anni 1960, quando vennero messi in atto i contratti di locazione per il rinnovo, e ora sono protette come edifici di I grado. Tuttavia, dietro la curva della mezzaluna, la Crown Estate ha costruito nuove strutture, a volte per uffici piuttosto che per uso residenziale. Le caratteristiche interne visibili dalla strada, come i corpi illuminanti, devono rispettare lo stile Regency della facciata.\nNegli ultimi anni il Crescent ha ospitato istituzioni come International Students House, London e l' Institute of Chartered Secretaries and Administrators. Molte case sono ora convertite in appartamenti costosi.\nGiardino.\nIl semicerchio \u00e8 diviso in due met\u00e0 da Portland Place. Tra i bracci della mezzaluna si trova un giardino privato, riconosciuto di interesse storico. La voce Register of Parks and Gardens per Regent's Park \u00e8 stata modificata nel novembre 2008 per includere Park Crescent e Park Square.\nIl giardino viene aperto ogni anno come parte del London Open Garden Squares Weekend, un'iniziativa del London Parks &amp;amp; Gardens Trust.\nLe logge est e ovest del giardino di fronte a Marylebone Road sono classificate di grado II. Anche le ringhiere intorno al giardino sono classificate di II grado, cos\u00ec come l'abbeveratoio fronte al n. 14 Park Crescent.\nStatua.\nAppena dentro la ringhiera del giardino, di fronte alla cima di Portland Place, c'\u00e8 una statua in bronzo del padre della regina Vittoria, il principe Edoardo, duca di Kent e Strathearn. Scolpita da Sebastian Gahagan e installata nel gennaio 1824, la statua \u00e8 alta 2 metri e rappresenta il duca nella sua uniforme da feldmaresciallo, sulla quale indossa l'abito ducale e le insegne dell'Ordine della Giarrettiera.\nStrutture correlate.\nMews.\nDietro la mezzaluna ci sono le scuderie Park Crescent Mews Est e Ovest."}
{"id": "9221200", "revid": "271907", "url": "https://it.wikipedia.org/wiki?curid=9221200", "title": "Stazione di Lolli", "text": ""}
{"id": "9221204", "revid": "481666", "url": "https://it.wikipedia.org/wiki?curid=9221204", "title": "W. Anthony McGuire", "text": ""}
{"id": "9221209", "revid": "1442080", "url": "https://it.wikipedia.org/wiki?curid=9221209", "title": "Enrique B. Moreno", "text": "Fu inviato come ministro argentino in Paraguay, Uruguay e Brasile.\nBiografia.\nEnrique B. Moreno nacque a Tacna, Per\u00f9, nel 1846, dove si erano rifugiati i suoi genitori per motivi politici. Nel 1860, ritorn\u00f2 a Buenos Aires con l'intenzione di continuare gli studi, ma si arruol\u00f2 a 16 anni nella Guardia Nazionale al comando di Manuel Quintana. Intraprese la carriera militare e nel 1865 partecip\u00f2 alla Guerra del Paraguay. Fu promosso capitano e fu anche ferito a Carcara\u00f1\u00e1. Lasci\u00f2 il servizio attivo dedicandosi alla diplomazia ma nel 1872, nominato tenente colonnello, intervenne per reprimere la rivoluzione di L\u00f3pez Jord\u00e1n impedendo lo sbarco sulla costa di Quilmes. \nNel 1880 fu eletto deputato nazionale, carica che ricopr\u00ec per poco tempo poich\u00e9 il presidente Avellaneda lo invi\u00f2 in Paraguay come rappresentante di affari internazionali. Nel 1881 prese parte alla fondazione di Necochea \nNel 1883 fu di nuovo in Uruguay come Ministro plenipotenziario e due anni pi\u00f9 tardi venne mandato in Brasile dove rimase sino al 1891. Le sue doti di diplomatico lo portarono quindi in Italia nel 1895, nominato dal presidente Jos\u00e9 Evaristo di Uriburu, ampliando in seguito il raggio d'azione in altri paesi europei come la Svizzera, il Belgio e i Paesi Bassi. Nel 1909 svolse lo stesso incarico di nuovo in Uruguay. Per il suo lavoro nella diplomazia ebbe numerosi riconoscimenti. \nNel 1895 Enrique B. Moreno arriv\u00f2 a Roma. Oltre ad essere responsabile del pensionato argentino in Italia, Moreno, ministro plenipotenziario a Roma dal 1895 al 1911, conosceva molto da vicino l'ambiente artistico e intellettuale della citt\u00e0 e svolse un ruolo importante nei desideri di proiezione internazionale della Repubblica Argentina (Katzenstein, 1997) e fu il promotore diretto nel progetto di creare una scuola argentina di belle arti a Roma. Nel suo primo rapporto dalla capitale italiana, che fu pubblicato nelle Memorie del Ministero degli Affari Esteri e del Culto del 1897, elogi\u00f2 l'\"invidiabile esaltazione in materia istituzionale\" che la Repubblica Argentina aveva raggiunto, rilevando tuttavia che mancava \"qualcosa di indispensabile nei popoli che aspirano a mantenere l'alto livello di cultura che sono stati in grado di conquistare, ci manca l'educazione artistica\" (Moreno, 1897: 211-212). Fin dal suo arrivo \u2013 probabilmente aiutato da amici del mondo intellettuale e artistico \u2013 aveva studiato il funzionamento delle accademie di belle arti italiane e straniere che vi si erano insediate, affermava nel rapporto, e si chiedeva: \"Perch\u00e9 la Repubblica Argentina che marcia alla testa delle sue sorelle in Sud America, non dovrebbe avviare la creazione di un'accademia di belle arti a Roma?\" (Moreno, 1897: 212). \nMoreno ebbe un ruolo anche nell'accordo sulla linea di confine tra Uruguay e Argentina lungo il corso del fiume Uruguay, indefinita fino 1916. I due paesi rispettavano un modus vivendi, per il quale la linea di confine coincideva con la linea del canale usato dalle navi di maggiore stazza. Analisi tecniche successivo per\u00f2 erano arrivate alla conclusione che, in molti settori del fiume, il confine non seguiva in realt\u00e0 il canale pi\u00f9 profondo, quindi per molte isole non era chiara l'effettiva sovranit\u00e0.\nNel gennaio 1916, il governo uruguaiano invi\u00f2 al governo argentino un progetto di trattato in cui il confine era stabilito in base al criterio del talweg, andando cos\u00ec incontro alla posizione tradizionale del governo argentino su cui fino ad allora non c'era stato accordo. La proposta fu tradotta nel trattato del 28 settembre 1916 e firmata dal cancelliere uruguaiano Baltasar Brum e da Enrique B. Moreno in qualit\u00e0 di ministro argentino a Montevideo. La prima clausola di questo trattato ha disposto che \"la linea divisoria tra la Repubblica Argentina e la Repubblica Orientale dell'Uruguay dallo sbocco del Cuareim, seguir\u00e0 per il talweg del fiume Uruguay fino allo sbocco nel Mar del Plata, ponendo sotto il dominio argentino le isole situate a occidente della linea divisoria e sotto il dominio uruguaiano le isole situate a oriente di tale linea\".\nMor\u00ec ad Alta Grazia, C\u00f3rdoba, nel 1923. I suoi resti riposano nel cimitero della Recoleta."}
{"id": "9221211", "revid": "1318658", "url": "https://it.wikipedia.org/wiki?curid=9221211", "title": "Erich \u00dcbelacker", "text": "\u00dcbelacker studi\u00f2 ingegneria meccanica all'Universit\u00e0 tecnica di Praga, dove successivamente lavor\u00f2 come assistente del professor Rudolf D\u00f6rfl. Dal 1927 al 1939 lavor\u00f2 alla Tatra a Kop\u0159ivnice in Moravia sotto la guida di Hans Ledwinka . Insieme al figlio di Ledwinka, Erich, \u00dcbelacker svilupp\u00f2 la Tatra tipo 57 e progett\u00f2 le prime vetture aerodinamiche Tatra con motori posteriori raffreddati ad aria T77, T77a, T87 e T97 . Nel periodo 1939-1941 lavor\u00f2 per la fabbrica automobilistica austriaca Steyr, trasferendosi in seguito alla Daimler-Benz di Stoccarda, dove costru\u00ec motori a turbina tra il 1941 e il 1945. Come prigioniero di guerra continu\u00f2 il lavoro sui motori a turbina presso la Turbomeca a Pau, in Francia . Dal 1949 al 1961 fu capo progettista di utilitarie e automobili speciali alla Borgward a Brema, in Germania . \u00c8 stato autore di un gran numero di brevetti relativi al design automobilistico. "}
{"id": "9221222", "revid": "594360", "url": "https://it.wikipedia.org/wiki?curid=9221222", "title": "Yun Hyong-keun", "text": "Biografia.\nYun Hyong-keun nasce a Cheongju il 12 aprile 1928, terzogenito su sei figli maschi e due figlie femmine, dal pittore letterato e calligrafo Yun Yong-han del clan Yun di Papyeong. Mostra una predisposizione per l'arte durante l'adolescenza, progettando di studiare la materia a Tokyo, ma i bombardamenti di Hiroshima e Nagasaki al termine della Guerra del Pacifico lo fanno restare in Corea, dove lavora per un periodo come segretario, prima di licenziarsi e iscriversi alla Cheongju Normal School per imparare disegno: la decisione incontra l'opposizione del padre e del fratello maggiore, perci\u00f2 Yun si trasferisce a Seul dalla sorella maggiore. Nel 1947 inizia a frequentare l'Universit\u00e0 Nazionale della capitale, ma la sua partecipazione alle proteste contro il ruolo dell'esercito statunitense nella fondazione dell'ateneo lo portano all'arresto e all'espulsione; a causa di questi precedenti, nel 1950 viene condannato alla fucilazione come parte della lega di Bodo; riesce fortunosamente a fuggire, ed \u00e8 in seguito costretto a lavorare per l'esercito nordcoreano durante l'occupazione di Seul, motivo per il quale sconta sei mesi di carcere nel 1956. Dopo essersi laureato al college d'arte dell'universit\u00e0 Hongik nel 1957, diviene professore presso la scuola superiore femminile Cheongju, ma \u00e8 costretto a licenziarsi dopo aver criticato il regime di Syngman Rhee in seguito alla rivoluzione d'aprile. Il 22 marzo 1960 sposa la figlia maggiore del pittore Whanki Kim, Kim Young-sook.\nInizia a dipingere nel 1961, stesso anno in cui ottiene una cattedra da insegnante d'arte alla scuola superiore femminile Sookmyung; nel 1973 viene arrestato e imprigionato quattro volte per violazione delle leggi anti-comunismo dopo aver criticato l'ammissione raccomandata di una studentessa legata al capo del Servizio di Intelligence Nazionale. Quando torna in libert\u00e0, il suo nome viene inserito in una lista nera e, non riuscendo a trovare un impiego fisso, decide di dedicarsi completamente alla pittura. Nel dicembre 1974 espone \"Policromo e blu No.39\" () alla seconda edizione della mostra Andepandang al National Museum of Modern and Contemporary Art; contemporaneamente il collega Joseph Love lo presenta al curatore della Tokyo Gallery Takashi Yamamoto, e nell'agosto 1977 Yun partecipa a un'esposizione dedicata all'arte coreana contemporanea al Tokyo Central Museum of Art. Negli anni 1980 frequenta l'Acad\u00e9mie de la Grande Chaumi\u00e8re a Parigi.\nAll'inizio del decennio successivo conosce Donald Judd, che lo invita a esporre presso la propria fondazione a New York nel 1993 e alla Fondazione Chinati di Marfa nel 1994. L'anno seguente rappresenta la Corea del Sud alla Biennale di Venezia. Muore a Seul il 28 dicembre 2007 di tumore al tratto biliare.\nContenuti.\nYun Hyong-keun \u00e8 stato una figura chiave del Dansaekhwa, il movimento pittorico monocromatico coreano, sebbene non volesse essere associato ad esso. Una recensione della sua quarta mostra a Seul nel dicembre 1975 pubblicata sul \"Dong-a Ilbo\" ha sostenuto che il suo approccio rifletta la spiritualit\u00e0 e la vuotezza dell'Asia orientale.\nInizi\u00f2 a dipingere ispirato dal calligrafo Kim Ch\u014fng-hui. Le sue prime opere, realizzate tra gli anni Sessanta e Settanta, sono piccoli dipinti chiari e astratti influenzati dal suo mentore e suocero, Whanki Kim. Tra il 1973 e la fine degli anni Ottanta adott\u00f2 uno stile da lui chiamato \"la porta di cielo e terra\" (), dipingendo forme simili a cancelli su tele di cotone o lino con una mistura oleosa scura, tendente al nero, di blu oltremare (\"cielo\") e terra d'ombra (\"terra\"). Queste opere sono caratterizzate da ampi spazi negativi e da un forte contrasto tra bianco e nero, differenziandosi dai dipinti monocromatici della sua epoca. Nel 1980 dipinse \"Ombra bruciata\" (), una coppia di tele raffigurante dei pilastri che cadono l'uno addosso all'altro, immortalando il sentimento d'ira per il massacro di Gwangju. Successivamente elimin\u00f2 i colori, utilizzando il nero puro, e diminu\u00ec la quantit\u00e0 d'olio nella mistura.\nLe sue opere sono esposte, tra gli altri, al National Museum of Modern and Contemporary Art e al Leeum, Samsung Museum of Art in Corea del Sud, alla Fondazione Chinati in Texas e all'M+ Museum a Hong Kong."}
{"id": "9221233", "revid": "297059", "url": "https://it.wikipedia.org/wiki?curid=9221233", "title": "Carta dei Baroni", "text": "Gli articoli dei Baroni (o carta dei Baroni) \u00e8 un documento degli inizi del XIII secolo redatto dai nobili del regno d'Inghilterra e contenente alcune richieste da presentare al re Giovanni d'Inghilterra. E' conservato presso la British Library di Londra. E' considerata una prima formulazione della \"Magna Carta\" promulgata pochi giorni dopo.\nStoria e descrizione.\nFin dalla salita sul trono di Inghilterra del primo re della dinastia dei plantageneti, Inghilterra, i rapporti tra la corona e i nobili del regno erano andati a deteriorarsi sempre di pi\u00f9. Enrico e il figlio Riccardo I regnarono con grande autorit\u00e0 imponendo spesso pesanti tasse ai propri sudditi per finanziare guerre (in particolare per la spedizione della terza crociata a cui Riccardo prese parte). Ci\u00f2 continu\u00f2 anche con il successore di Riccardo, Giovanni d'Inghilterra che impose una pesante pressione fiscale per sostenere i suoi tentativi di riconquista degli antichi possedimenti famigliari in Francia che sfociarono nella sconfitta nella battaglia di Bouvines del 1214.\nIl malcontento tra i baroni del regno si era manifestato nella formazione di una schiera di nobili ribelli apertamente ostili alla corona. Per tentare di mettere pace nel regno, l'arcivescovo di Canterbury Stephen Langton inizi\u00f2 nel giugno del 1215 una serie di negoziati tra il re e i ribelli presso Runnymede. Si presume che nei primi giorni dei colloqui, probabilmente il 10 giugno, i baroni composero una carta dove erano formalizzate alcune richieste da presentare al sovrano.\nLa carta, conosciuta oggi appunto come \"carta dei Baroni\", conta una prima sezione di 74 righe in cui si elencano, non numerandole, 48 clausole (o articoli) corrispondenti alle richieste. Una sezione successiva, separata dalla prima da uno spazio di circa 4 righe, presenta una sorta di clausola di garanzia, lunga 14 righe, in cui si dichiarava l'istituzione di un consiglio di 25 baroni che avesse vigilato sul rispetto da parte del re Giovanni degli articoli precedenti.\nLa carta dei Baroni fu il preludio alla \"Magna Carta\", promulgata da Giovanni pochi giorni dopo, il 15 giugno, e in cui sono contenute tutte le sue 48 clausole e una formulazione, sostanzialmente simile, della stessa clausola di garanzia.\nLa carta, di cui oggi esiste un solo esemplare probabilmente conservato dall'arcivescovo Stephen Langton, \u00e8 costituita da un unico foglio di pergamena autenticato da un sigillo reale, oggi conservato separatamente, in cera bianca. La carta si apre con la formula \"Questi sono gli articoli che i Baroni chiedono e il re concede\"."}
{"id": "9221237", "revid": "599013", "url": "https://it.wikipedia.org/wiki?curid=9221237", "title": "Jacek Winnicki", "text": ""}
{"id": "9221243", "revid": "1762097", "url": "https://it.wikipedia.org/wiki?curid=9221243", "title": "Enhypen", "text": "Gli Enhypen (in lingua coreana: ; in lingua giapponese: ) sono una boy band sudcoreana fondata nel 2020 dall'etichetta discografica Belift Lab, parte del gruppo della CJ ENM e della Hybe Corporation.\nStoria.\nCon la loro formazione composta dal leader Jungwon e da Heeseung, Jake, Jay, Ni-ki, Sunghoon e Sunoo, gli Enhypen sono stati introdotti al pubblico il 18 settembre 2020 durante la finale del reality show \"I-Land\", format utilizzato per creare una nuova boy band fra 23 aspiranti. Il nome deriva dal tratto d'unione (\"hyphen\" in lingua inglese): come il simbolo unisce varie parole formando nuovi significati, gli Enhypen sono stati creati con lo scopo di \u00abunirsi e connettersi, scoprire e crescere insieme per creare un nuovo fenomeno musicale\u00bb.\nIl loro primo EP \"Border: Day One\" \u00e8 stato pubblicato il 30 novembre 2020 e ha debuttato alla 2\u00aa posizione della Gaon Chart, finendo per vendere oltre mezzo milione di copie in madrepatria e ottenendo due dischi di platino dalla Korea Music Content Association. \u00c8 stato l'album di debutto di maggior successo dell'anno. Il brano apripista \"Given-Taken\" \u00e8 stato successivamente incluso in \"Border: Hakanai\", primo singolo pubblicato in Giappone, dove ha vinto un disco di platino con pi\u00f9 di vendite fisiche. Il successo del progetto ha valso loro un premio al migliore artista esordiente ai Seoul Music Award nel gennaio 2021, oltre che a The Fact Music Award, Golden Disc Award e Gaon Chart Music Award. Il 6 e il 7 febbraio 2021 hanno tenuto il loro primo concerto solista alla Blue Square Mastercard Hall di Seul, davanti a un pubblico di spettatori, ridotto dalle restrizioni anti-COVID.\nIl 26 aprile 2021 \u00e8 uscito il secondo EP, \"Border: Carnival\", numero uno in classifica sia in Corea (dove \u00e8 certificato triplo disco di platino), sia in Giappone. Ha inoltre avuto successo in suolo statunitense, debuttando al 18\u00ba posto nella Billboard 200. La settimana successiva il gruppo ha ottenuto la sua prima vittoria a uno show musicale, trionfando a \"The Show\" su SBS MTV con \"Drunk-Dazed\". A luglio hanno avviato una collaborazione con il cartone animato per bambini \"Kkomabus Ta-yo\", realizzando per l'occasione due tracce, \"Hey Tayo\" e \"Billy Poco\".\nL'album di debutto degli Enhypen, \"Dimension: Dilemma\", \u00e8 uscito il 12 ottobre 2021 e ha nuovamente raggiunto la vetta delle classifiche coreana e giapponese. Con oltre un milione di copie vendute in tre settimane, \u00e8 stato il secondo album pi\u00f9 acquistato del mese di ottobre in Corea. Il singolo di lancio \"Tamed-Dashed\" ha inoltre fruttato loro una nuova vittoria a \"The Show\", presto seguita da altre partecipazioni di successo a \"Show Champion\" e \"Music Bank\". L'album ha inoltre esordito all'11\u00ba posto negli Stati Uniti."}
{"id": "9221244", "revid": "1753245", "url": "https://it.wikipedia.org/wiki?curid=9221244", "title": "Adolf Arndt", "text": "Biografia.\nNato a K\u00f6nigsberg, figlio del professore di diritto \"Gustav Adolf Arndt\", si trasfer\u00ec molto presto a Berlino con la sua famiglia, dove consegu\u00ec la maturit\u00e0 presso il Gymnasium Philippinum Marburg. In seguito Arndt ha studiato legge, economia e filosofia presso l' Universit\u00e0 di Berlino e l' Universit\u00e0 di Marburg . Dopo aver superato il secondo esame e la promozione a Marburgo nel 1927, lavor\u00f2 come avvocato nel famoso studio legale del Professor Max Alsberg. Dal 1932 lavor\u00f2 come giudice, ma si ritir\u00f2 nel 1933, dichiarando di non volersi iscrivere al partito nazista. Entr\u00f2 quindi a far parte dello studio legale di Fritz Sch\u00f6nberg a Berlino, aiutando (tra gli altri) Wilhelm Leuschner e Theodor Leipart . Dopo essere stato classificato come mezzo ebreo, Arndt fu costretto ai lavori forzati nell'Organizzazione Todt.\nNell'agosto 1945, Arndt super\u00f2 l'esame come avvocato e notaio a Marburg. Nel novembre 1945 divenne \"Ministerialrat\" (Capo Divisione) di diritto penale presso il Ministero della Giustizia dell'Assia.\nArndt era sposato con Ruth Arndt (1901-1989), nata Helbing. Suo figlio \u00e8 Claus Arndt, membro del Bundestag dal 1968 al 1972 e dal 1974 al 1976.\nArndt mor\u00ec a Kassel. Il corpus dei suoi scritti si trova nell'archivio della socialdemocrazia della Fondazione Friedrich Ebert.\nAttivit\u00e0 politica.\nA partire dal 1945, Arndt fu un iscritto della SPD. Negli anni '50 fu membro della direzione e partecip\u00f2 alla creazione del Programma Godesberg.\nNel 1948 e nel 1949, fu membro del consiglio economico della cosiddetta \"Bizona\" (l'unione delle aree tedesche sotto il controllo inglese e statunitense), presiedendo il consiglio per la legge, il diritto d'ufficio e il \"DM-Er\u00f6ffnungsbilanz\" (dichiarazione delle condizioni finanziarie per il marco tedesco). Dal 1949 al 1969 Arndt \u00e8 stato membro del Bundestag per la SPD. Dal 1949 al 1961 \u00e8 stato avvocato e segretario della SPD. Inoltre, nel biennio 1951/52 \u00e8 stato vicedirettore generale del consiglio di amministrazione del Bundestag per il diritto e il diritto costituzionale nonch\u00e9 vicedirettore del consiglio di amministrazione del Bundestag per la revisione dell'amministrazione del Bund (il cosiddetto \"Platow-Ausschuss\"). Dal 1953 al 1961 ha presieduto il gruppo di ricerca \"Rechtswesen\" del Partito Socialdemocratico di Germania \nArndt \u00e8 famoso soprattutto per il suo discorso nel dibattito sulla punizione, stabilita dalla legge, dei crimini nazisti, in cui afferma di sentirsi moralmente in colpa per aver preso parte a tali crimini.\nIn molti casi, Arndt ha rappresentato il suo partito dinanzi alla Corte Costituzionale Federale.\nDall'11 marzo 1963 al 31 marzo 1964 Arndt \u00e8 stato senatore per la scienza e le arti a Berlino."}
{"id": "9221249", "revid": "2136684", "url": "https://it.wikipedia.org/wiki?curid=9221249", "title": "Stazione di Roccella", "text": ""}
{"id": "9221256", "revid": "6923", "url": "https://it.wikipedia.org/wiki?curid=9221256", "title": "Saint-Tropez Open 2021", "text": "Il Saint-Tropez Open 2021 \u00e8 stato un torneo maschile di tennis giocato sul cemento. Era la 1\u00aa edizione del torneo, facente parte della categoria Challenger 80 nell'ambito dell'ATP Challenger Tour 2021, con un montepremi di \u00a0\u20ac. Si \u00e8 giocato al Tennis Club de Saint Tropez di Saint-Tropez, in Francia, dal 30 agosto al 5 settembre 2021.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono entrati in tabellone come \"alternate\":\nI seguenti giocatori sono passati dalle qualificazioni:\nI seguenti giocatori sono entrati in tabellone come \"lucky loser\":\nCampioni.\nSingolare.\n Benjamin Bonzi ha vinto il torneo per il ritiro in finale di Christopher O'Connell sul punteggio di 610\u20137, 6\u20131.\nDoppio.\n Antonio \u0160an\u010di\u0107 / Artem Sitak hanno sconfitto in finale Romain Arneodo / Manuel Guinard con il punteggio di 7\u201365, 6\u20134."}
{"id": "9221258", "revid": "124626880", "url": "https://it.wikipedia.org/wiki?curid=9221258", "title": "Tempietto di San Martino (Chioggia)", "text": "Il Tempio di San Martino \u00e8 un edificio religioso che chiude sul lato nord il Campo del Duomo di Chioggia. \nStoria.\nL'edificazione fu voluta da ser Francesco e ser Bartolomeo degli Orsi Carnelli i quali, attraverso i loro lasciti testamentari, vollero dare un luogo di culto al popolo di Chioggia Minore (Sottomarina), esule in Chioggia Maggiore per l'interdizione del Senato Veneziano, il quale dopo la guerra contro i Genovesi aveva vietato di costruire qualsiasi edificio al di fuori della mura cittadine. La realizzazione di questo tempio avvenne anche grazie ai beni delle chiese distrutte durante il conflitto ultimato nel 1381. Infatti fu costruito nel 1394-95 nel Campo del Duomo e venne intitolato ai santi Martino, Matteo apostolo e Antonio abate, raccogliendo simbolicamente le devozioni delle chiese di Chioggia Minore, distrutte dai Genovesi. \nLa Chiesa di San Martino in Sottomarina sar\u00e0 ricostruita, col consenso della Serenissima, solo a partire dal 1712 in seguito al ripopolamento della zona litoranea. \nDal 1726 al 1749 venne ospitato in questo tempio un germoglio della congregazione religiosa dei Filippini nascente a Chioggia, che edific\u00f2 poi la propria chiesa in Riva Vena nel 1772. Successivamente il tempio di San Martino venne ceduto temporaneamente alla comunit\u00e0 della Chiesa di San Giacomo, trasferitasi qui a sua volta per rendere possibili i lavori di ricostruzione della propria chiesa. \nDopo i restauri di inizio Novecento, progettati dall'architetto chioggiotto Aristide Naccari, e i pi\u00f9 recenti ultimati nel 2002, la chiesa viene praticamente usata per esposizioni temporanee, tranne nel periodo di restauro della Chiesa di San Francesco dentro le mura in cui vennero celebrate nuovamente all'interno del tempietto nel solo periodo invernale le funzioni liturgiche nei giorni feriali assieme all'adorazione eucaristica quotidiana. A seguito del completamento dei lavori di restauro della Chiesa di San Francesco non vennero pi\u00f9 svolte celebrazioni, tornando a diventare sede di esposizioni temporanee.\nDescrizione.\nEsterno.\nL'ingresso della chiesa, rivolto a sud, riporta nell'architrave le origini del tempio, con degli stemmi della citt\u00e0 e della famiglia Orsi Carnelli, da cui parte un timpano verticalizzato a piramide. \nLe pareti esterne sono adornate da lesene che, nella parte superiore, formano piccoli archi ogivali il tutto coronato con mattoni lavorati.\nIl campaniletto che si alzava ad ovest \u00e8 stato demolito a met\u00e0 Novecento.\nInterno.\nL'interno della chiesetta \u00e8 spoglio e a pianta rettangolare di 10 metri di larghezza, 16 di lunghezza, arrivando ai 12,60 di altezza sulla cupola. Il grande arco trionfale, da cui pende un crocefisso dipinto, divide la parte del coro dal resto della chiesa. "}
{"id": "9221260", "revid": "124687420", "url": "https://it.wikipedia.org/wiki?curid=9221260", "title": "Vanni Canepele", "text": "Fu per tre volte campione italiano assoluto di tennis nel singolare (1938, 1939 e 1949) e capitano non giocatore della squadra italiana di Coppa Davis tra il 1955 e il 1964.\nBiografia.\nCarriera nella pallacanestro.\nPier Giovanni Canepele, per tutti Vanni, si alterna inizialmente tra i campi di tennis e quelli di pallacanestro. \u00c8 presente nella prima sfida internazionale della pallacanestro bolognese che si svolge il 17 gennaio 1932, quando una rappresentativa bolognese affronta il Kalev Tallin, uscendo sconfitta per 12-86. A quel tempo Canepele militava nel Galvani. \u00c8 poi in formazione nella Virtus Pallacanestro Bologna 1938-1939 raggiungendo il terzo posto in Serie A, disputando 12 gare e realizzando 56 punti.\nCarriera come giocatore di tennis.\nBen pi\u00f9 interessante \u00e8 la sua carriera di tennista. \u00c8 stato tre volte campione d\u2019Italia assoluto nel singolare (1938-1939 e 1949). Nel 1948 \u00e8 finalista a Milano, quando perde da Gianni Cucelli solo al quinto set 7-5 1-6 4-6 6-0 8-6. In precedenza, nel 1937, \u00e8 finalista anche nel doppio misto, con Lucia Manfredi. \nNei tornei del Grand Slam Canepele ha perso al primo turno degli Internazionali di Francia 1935 dalla testa di serie n. 13 Andr\u00e9 Merlin. Partecipa anche nel 1937 quando arriva al terzo turno perdendo dal francese Bernard Destremau. Al Torneo di Wimbledon dello stesso anno giunge al terzo turno. Stesso risultato nel 1949 quando si arrende al fuoriclasse australiano Frank Sedgman. Nel 1950 perde al primo turno in cinque set dall'olandese Van Swol. Agli U.S. National Championships 1949 perde al primo turno da Frank Parker. Vanta due partecipazioni agli Internazionali d'Italia. Nel 1935 batte al secondo turno l'autraliano Harry Hopman e poi \u00e8 eliminato al terzo. Nel 1952 \u00e8 eliminato al secondo turno.\nCanepele ha vinto il Torneo di Trieste del 1948 e quello di Saint Moritz nel 1949 e nel 1950. \u00c8 stato finalista ai Campionati Internazionali di Sicilia del 1939 sconfitto dal rumeno Constantin Tanasescu in tre set. Nel 1950 al Torneo di Trieste, \u00e8 sconfitto da Giuseppe Merlo per abbandono.\nCome giocatore della nazionale di coppa Davis, nel periodo 1937-1949, Canepele ha giocato 16 match, vincendone dieci . Nel 1937 ha vinto i due match di singolare contro il Principato di Monaco ma ha dovuto cedere ai pi\u00f9 forti Gottfried von Cramm e Henner Henkel, nei quarti di finale contro la Germania. Nel 1938 si aggiudica entrambi i match sull\u2019erba contro l'Irlanda e quelli contro la Polonia ma perde in semifinale nuovamente dal francese Destremau. Nel 1939 batte il tennista del Principato ma, in semifinale contro la Jugoslavia, dopo aver battuto Mitic, perde l\u2019incontro decisivo per il passaggio del turno contro Franjo Pun\u010dec. Dopo la pausa bellica, torna a giocare nel 1949 contro il Sudafrica (perde in apertura da Sturgess ma si aggiudica il punto decisivo per il passaggio del turno battendo Fannin). Nella semifinale europea persa contro la Jugolavia si aggiudica il punto della bandiera.\nCapitano non giocatore di Coppa Davis.\nCanepele gioca ancora saltuariamente sino a quando, nel 1955, \u00e8 nominato capitano non giocatore della squadra italiana di Coppa Davis. Lascia l\u2019incarico l\u2019anno successivo a Ferrante Cavriani. \u00c8 poi richiamato nel 1958 sino al 1964, fatte salve alcune interruzioni quando \u00e8 sostituito da Giorgio Dal Fiume (1958), Giorgio Neri ed Eugenio Migone (1960) .\nNel 1955 subentra in corso d\u2019opera ai quarti di finale con la Danimarca. Conferma come singolaristi Gardini e Merlo e, in doppio, Pietrangeli-Sirola. Si vince 5-0. Stesso risultato in semifinale contro la Gran Bretagna dove Canepele promuove Pietrangeli titolare nel singolare per indisponibilit\u00e0 di Merlo. . L'alto-atesino torna titolare nella finale europea contro la Svezia dove, a risultato acquisito (4-1), \u00e8 schierato anche Sirola nel singolare. Nulla da fare nella finale interzone contro l'Australia, a Filadelfia, dove Merlo non \u00e8 nemmeno convocato. Il doppio si arrende a Hartwig-Hoad, campioni uscenti di Wimbledon, e nulla possono i singolaristi Gardini, Pietrangeli e Sirola (schierato a risultato acquisito per l'Australia) contro i fuoriclasse Rosewall e Hoad.\nDopo due anni di assenza, nel 1958 Vanni Canepele torna a sedersi sulla panchina di capitano non giocatore della squadra di Davis ma anche stavolta a partire dall'incontro con la Danimarca, nei quarti di finale. Essendosi temporaneamente ritirato Gardini, sceglie come secondo singolarista Orlando Sirola, al posto del pi\u00f9 quotato Giuseppe Merlo, che ritiene inadatto per la manifestazione. 5-0 per l\u2019Italia. Per le finali interzone lascia la panchina ad Eugenio Mingone.\nRitorna alla guida della squadra all'inizio del 1959, confermando Sirola come titolare anche nel singolare. L'Italia si prende una rivincita sul Belgio (4-1), grazie alla vittoria del doppio Pietrangeli-Sirola su Brichant-Washer (6-2, 6-3, 6-4) mentre a risultato acquisito vi \u00e8 l'esordio di Sergio Tacchini . Ai quarti di finale \u00e8 superato anche il Sudafrica per 4-1, con Merlo schierato a risultato acquisito.\nPoi furono superate la Francia 4-1 (con Merlo nuovamente schierato a risultato acquisito e sconfitto) e la Spagna nella finale europea con il medesimo risultato (ad essere schierato a risultato acquisito e sconfitto stavolta fu Sergio Tacchini) . Purtroppo, nella semifinale interzone, l'ostacolo australiano \u00e8 ancora una volta insormontabile. Nulla possono Pietrangeli e Sirola contro Laver e Fraser, cos\u00ec come in doppio contro Fraser-Emerson. Ininfluente fu la vittoria di Pietrangeli, nell\u2019ultimo giorno, contro Roy Emerson, in tre set (1-4 il risultato finale) .\nNella Coppa Davis 1960 Gardini torna in attivit\u00e0 ma gli si preferisce comunque Sirola come secondo singolarista. Canepele \u00e8 alla guida della squadra solo a partire dalla finale interzone, che si gioca nell\u2019erba di Perth (Australia), contro gli Stati Uniti. Il primo giorno vede gli statunitensi condurre per 2-0, con vittorie di Buchholz su Sirola e di MacKay su Pietrangeli (13-11 al quinto set). Nel doppio Pietrangeli e Sirola battono gli statunitensi Buchholz-McKinley per 13-11 al quarto set. Nell'ultima giornata, Pietrangeli batte Buchholz in cinque tirati set ma il punto decisivo lo ottiene Orlando Sirola, che sconfigge il n. 1 USA Barry MacKay in tre set (9-7, 6-3, 8-6). Per la prima volta nella storia, l'Italia accede alla finalissima di Coppa Davis, contro l'Australia, ed \u00e8 dal 1937 che tale sfida non \u00e8 disputata tra Australia e Stati Uniti. Sull\u2019erba di Sydney, tuttavia, per l\u2019Italia non c'\u00e8 nuovamente nulla da fare. Anche in questo caso \u00e8 ininfluente la vittoria di Pietrangeli su Neale Fraser. 4-1 il risultato finale per i campioni uscenti.\nDi rientro da Wimbledon viene riscontrato a Sirola un trauma al gomito destro e prescritto riposo e roentgenterapia. La Commissione tecnica, di cui Canepele fa parte, decide di esonerarlo dai match di singolare ma nel doppio \u00e8 ritenuto indispensabile. Sulla panchina della Coppa Davis si alterna con Giovanni Migone, ance lui componente della Commissione. Nella semifinale contro la Francia, Canepele richiama Gardini come secondo singolarista. L\u2019Italia vince 4-1, con l'unica sconfitta subita da Merlo a cui Pietrangeli ha ceduto il posto a risultato acquisito. Nella finale europea contro la Svezia, siede invece Migone. Pietrangeli perde contro Lundquist ma poi vince in doppio con Sirola e ottiene il punto decisivo contro Schmidt. 4-1 per l'Italia. Si giunge cos\u00ec alla finale interzone, al Foro Italico, con Canepele nuovamente capitano non giocatore contro gli Stati Uniti che si presentano con una squadra di rincalzi. Nonostante ci\u00f2 Douglas batte Gardini in apertura. Il punto decisivo \u00e8 ottenuto da Pietrangeli sullo stesso Douglas al terzo giorno in tre set. Si giunge nuovamente alla finalissima, per la seconda volta nella storia del tennis italiano ma la si gioca ancora in Australia, a Melbourne. Canepele mette in campo Sirola anche nel singolare, ritenendolo il pi\u00f9 \"erbivoro\" dei nostri tennisti nonostante l'infortunio al gomito. \u00c8 comunque una disfatta (0-5). In casa e sulla superficie preferita, gli australiani Laver ed Emerson e il doppio Emerson-Fraser si rivelano imbattibili. \nNel 1962, il posto di secondo singolarista \u00e8 assegnato a Gardini. La stagione inizia con una vittoria per 5-0 contro l'Unione Sovietica, a Firenze . Prosegue con una vittoria per 4-1 contro l'Ungheria, a Brescia, ma dove Pietrangeli, il primo giorno, \u00e8 sconfitto dall'anziano Istv\u00e1n Guly\u00e1s, in quattro set. Sicuramente pi\u00f9 confortante \u00e8 il risultato di 5-0 contro la Gran Bretagna a Milano, in semifinale. Nella finale europea, a B\u00e5stad, invece, la Svezia si vendica delle tante sconfitte, eliminando l\u2019Italia per 4-1. Pietrangeli non conquista nessun punto, nemmeno quello, apparentemente scontato, del doppio, con Sirola (sconfitta 9-7 al quinto set contro Lundquist e Schmidt). Anche Gardini perde con Lundquist.\nNel 1963, un sorteggio sfortunato abbina, al primo turno, la Spagna e l'Italia, da giocarsi a Barcellona. Pietrangeli compie il miracolo di sconfiggere, in apertura, il bravissimo idolo locale Manuel Santana in quattro set (6-3, 6-4, 3-6, 8-6). Poi, Pietrangeli-Sirola perdono da Santana e Jos\u00e9 Luis Arilla in tre soli set e il trentatreenne Gardini perde entrambi i singolari determinando l'eliminazione. 4-1 il punteggio finale per la Spagna. L'Italia non veniva eliminata al primo incontro di Davis dal 1936. Sirola si ritira dalla Coppa Davis.\nConvinto del declino irreversibile di Gardini, nel 1964 Canepele lancia Sergio Tacchini che, al primo turno contro l'Egitto, \u00e8 fondamentale per la vittoria 4-1 dell'Italia, vincendo entrambi i singolari e il doppio, in coppia con Pietrangeli. Questi, dopo aver sconfitto il suo avversario il primo giorno, lascia il campo a Giordano Maioli, per l'ultimo non decisivo match. Non c'\u00e8 storia anche al secondo turno, contro la Rhodesia, sconfitta per 5-0, con Merlo secondo singolarista e l'inedito doppio Pietrangeli-Maioli. In semifinale con la Svezia, Canepele schiera nuovamente Tacchini. Questi perde in singolare sia con Lundquist, sia con Schmidt e cos\u00ec il doppio Pietrangeli Maioli. Ininfluente la vittoria di Pietrangeli su Schmidt. L'Italia \u00e8 eliminata per 3-1 e Canepele esonerato.\nIn ogni caso, Canepele, insieme a Nicola Pietrangeli (1976-1977) e Vittorio Crotta (1960-1961) \u00e8 l'unico capitano non giocatore ad aver guidato la squadra italiana in due finalissime di Coppa Davis.\nVita extrasportiva.\nOltre all\u2019attivit\u00e0 sportiva, Canepele svolgeva la professione di avvocato civilista. Era sposato e padre di tre figli e risiedeva a Firenze. In vacanza nella sua casa tra Forte dei Marmi e Marina di Massa, \u00e8 colpito da improvviso malore e trasportato all'ospedale di Pietrasanta, dove muore l\u20198 luglio 1983, a soli sessantasette anni."}
{"id": "9221262", "revid": "2039387", "url": "https://it.wikipedia.org/wiki?curid=9221262", "title": "Collegio elettorale di Palmi (Camera dei deputati)", "text": "Il collegio di Palmi fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Calabria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Palmi era uno dei 17 collegi uninominali in cui era suddivisa la Calabria e, come previsto dal D.Lgs. del 20 dicembre 1993 n. 536, era interamente compreso nella provincia di Reggio Calabria e comprendeva i seguenti comuni: Cittanova, Gioia Tauro, Melicucco, Molochio, Oppido Mamertina, Palmi, Rizziconi, Rosarno, San Ferdinando, San Giorgio Morgeto, Santa Cristina d'Aspromonte, Scido, Taurianova, Terranova Sappo Minulio e Varapodio."}
{"id": "9221269", "revid": "486946", "url": "https://it.wikipedia.org/wiki?curid=9221269", "title": "Geroldo II di Ginevra", "text": "Origine.\nSecondo la \"Flodoardi Annales\", Geroldo era figlio di Berta, figlia di Matilde, figlia del Re di Arles o delle due Borgogne, Corrado III di Borgogna e di Matilde di Francia; secondo \"Il conte Umberto i e il re Ardoino\" il padre di Berta era Ugo III, conte di Egisheim.\n&lt;br&gt;Il padre di Geroldo, sia secondo lo storico e diplomatico, Domenico Carutti, nel suo \"Il conte Umberto i e il re Ardoino\", che dallo storico e Genealogista, Samuel Guichenon, nel suo \"Histoire g\u00e9n\u00e9alogique de la royale maison de Savoie\" era Geroldo I di Ginevra, figlio del conte di Ginevra, Aimone, sia secondo Guichenon che secondo \"Le Grand dictionnaire historique, Volume 5\".\nBiografia.\nSecondo \"l'origine de G\u00e9rold, comte de Gen\u00e8ve ( 1867 )\", Geroldo era nato tra il 1010 ed il 1011.\nNel 1034, il suo presunto padre, Geroldo I, veniva sconfitto da Corrado il Salico, imperatore del Sacro Romano Impero e nuovo re di Borgogna, e Geroldo, che aveva appoggiato, Corrado il Salico, gli succedette come Geroldo II; secondo \"le comt\u00e9 de Gen\u00e8ve\", Geroldo II pur essendo presente all'assemblea di Soleure, nel 1038, dove Corrado proclamava il figlio, Enrico III il Nero, suo successore, dopo la morte di Corrado, al seguito di Rinaldo I, conte di Borgogna, fu tra coloro che si ribellarono a Enrico III.\n&lt;br&gt;Nel 1044, secondo il \"Herimanni Augiensis Chronicon\", Geroldo II, unitamente a Rinaldo I, furono sconfitti dal conte di Mousson, Luigi di Montbelliard, mentre l'anno dopo, furono sconfitti dall'imperatore stesso, a cui fecero atto di sottomissione, nella citt\u00e0 di Soleure. Questi avvenimenti vengono riportati anche dalle \"Regeste genevois\".\nAncora secondo il documento n\u00b0 209 delle \"Regeste genevois\", nel 1061, Geroldo II fece una donazione assieme al figlio, Conone.\nNon si conosce l'anno esatto della morte di Geroldo II, che avvenne verso il 1080, anno in cui, secondo \"Le Grand dictionnaire historique, Volume 5\", era ancora vivente; in quello stesso anno, il suo successore, il figlio, Aimone I, secondo \"le comt\u00e9 de Gen\u00e8ve\", fece una donazione, seguendo l'esempio del padre e del fratello, Conone.\nMatrimoni e discendenza.\nSecondo Samuel Guichenon, Geroldo II, verso il 1040, aveva sposato Gisela di Borgogna, nipote del conte, Rodolfo I di Borgogna (molto probabilmente figlia di Willa II di Borgogna).\n&lt;br&gt;Geroldo II da Gisela ebbe due figli:\nDopo essere rimasto vedovo, Geroldo IIsi spos\u00f2, in seconde nozze, con Tetberga di Svevia, che, secondo \"l'origine de G\u00e9rold, comte de Gen\u00e8ve ( 1867 )\", era figlia di Rodolfo di Rheinfelden; anche Tetberga si spos\u00f2 due volte: non si conosce la successione dei matrimoni, ma spos\u00f2 anche Luigi di Faucigny; questo secondo matrimonio viene confermato dal documento n\u00b0 3940 del \"Recueil des chartes de l'abbaye de Cluny. Tome 5\", nel quale il vescovo di Ginevra, Guido di Faucigny fece una donazione per l'anima dei propri genitori.\n&lt;br&gt;Geroldo II da Tetberga ebbe un figlio:"}
{"id": "9221270", "revid": "1924342", "url": "https://it.wikipedia.org/wiki?curid=9221270", "title": "Danilo Tasi\u0107", "text": ""}
{"id": "9221274", "revid": "1421057", "url": "https://it.wikipedia.org/wiki?curid=9221274", "title": "Hockey Milano Rossoblu", "text": ""}
{"id": "9221308", "revid": "465169", "url": "https://it.wikipedia.org/wiki?curid=9221308", "title": "Tarja Lunnas", "text": "Biografia.\nTarja Lunnas \u00e8 salita alla ribalta nel 1989 con la sua partecipazione al festival del tango finlandese Sein\u00e4joen Tangomarkkinat, dove \u00e8 stata incoronata principessa, classificandosi 2\u00aa dietro ad Arja Koriseva. Ha successivamente lasciato il suo impiego nel campo dell'informatica per dedicarsi a tempo pieno all'attivit\u00e0 di cantante, firmando con l'etichetta Bluebird e partecipando, nel 1990, alla selezione del rappresentante finlandese all'Eurovision Song Contest con l'inedito \"Naurus sun ja katseesi sun\", con cui si \u00e8 classificata 5\u00aa. L'anno successivo \u00e8 uscito il suo album di debutto, \"Rakkautes sun\". Ha ritentato la selezione eurovisiva finlandese nel 1994, questa volta piazzandosi 4\u00aa con \"Kuka tykk\u00e4\u00e4 suukoista\".\nNel 1997 ha partecipato per la prima volta al programma televisivo canoro \"Syksyn s\u00e4vel\", ma \u00e8 stata squalificata perch\u00e9 il suo brano \"Seine\" non rispettava i criteri necessari. L'album omonimo contenente il pezzo ha per\u00f2 ottenuto successo, diventando il suo primo piazzamento nella classifica finlandese, dove ha raggiunto la 31\u00aa posizione. Nel 1998 l'album \"Pariisin kuu\" le ha fruttato il suo primo disco d'oro per le copie vendute a livello nazionale. Prender\u00e0 nuovamente parte a \"Syksyn s\u00e4vel\" nel 1999 e nel 2000, classificandosi 3\u00aa in entrambe le edizioni, rispettivamente con \"Lemmenp\u00f6ly\u00e4\" e \"Paratiisisaari\".\nLa cantante ha continuato di godere di successo commerciale nel corso degli anni 2000, ottenendo due nuovi dischi d'oro per \"Onnen tahdoin jakaa\" e per la raccolta \"Kaikki parhaat\", nonch\u00e9 il suo miglior piazzamento in classifica con l'album del 2002 \"Oon rakastunut\", che ha raggiunto il 19\u00ba posto."}
{"id": "9221311", "revid": "203463", "url": "https://it.wikipedia.org/wiki?curid=9221311", "title": "Howard P. Robertson", "text": ""}
{"id": "9221313", "revid": "203463", "url": "https://it.wikipedia.org/wiki?curid=9221313", "title": "Aberdeen Proving Grounds", "text": ""}
{"id": "9221316", "revid": "1602064", "url": "https://it.wikipedia.org/wiki?curid=9221316", "title": "Abraham H. Taub", "text": "\u00c8 noto per i suoi importanti contributi allo sviluppo della relativit\u00e0 generale e per i suoi lavori sulla geometria differenziale e le equazioni differenziali.\nBiografia.\nSi laure\u00f2 in fisica all'Universit\u00e0 di Princeton nel 1935, discutendo la tesi con Howard P. Robertson. A Princeton fu influenzato dalle idee di Oswald Veblen.\nNel 1948 si trasfer\u00ec all'Universit\u00e0 dell'Illinois per dirigere la costruzione di un computer basato sull'architettura di von Neumann. Il computer, chiamato ORDVAC, fu completato nel 1952 e consegnato alla base militare Aberdeen Proving Grounds. Taub diresse il Digital Computer Laboratory dell'universit\u00e0 dell'Illinois dal 1961 al 1964. In un suo lavoro del 1948 sulle onde d'urto gravitazionali, introdusse la teoria relativistica oggi nota come 'Taub Adiabat', basata sull'equazione di Rankine-Hugoniot. Contribu\u00ec anche allo sviluppo dello spazio di Taub-NUT nella relativit\u00e0 generale.\nNel 1964 si trasfer\u00ec alla Universit\u00e0 della California, Berkeley come direttore del Computer Center. Fu docente di matematica a Berkeley fino al suo ritiro nel 1978.\n\u00c8 stato membro della American Academy of Arts and Sciences e della American Physical Society."}
{"id": "9221319", "revid": "203463", "url": "https://it.wikipedia.org/wiki?curid=9221319", "title": "Abraham Haskel Taub", "text": ""}
{"id": "9221323", "revid": "203463", "url": "https://it.wikipedia.org/wiki?curid=9221323", "title": "William John Macquorn Rankine", "text": ""}
{"id": "9221326", "revid": "1186766", "url": "https://it.wikipedia.org/wiki?curid=9221326", "title": "Basilica di Santa Maria nuova", "text": ""}
{"id": "9221328", "revid": "247222", "url": "https://it.wikipedia.org/wiki?curid=9221328", "title": "An Evening with Dando Shaft", "text": ""}
{"id": "9221329", "revid": "844563", "url": "https://it.wikipedia.org/wiki?curid=9221329", "title": "Hrvatski nogometni kup 2020-2021 (qualificazioni)", "text": ""}
{"id": "9221332", "revid": "1005847", "url": "https://it.wikipedia.org/wiki?curid=9221332", "title": "Elezioni parlamentari in Suriname del 2020", "text": "Le elezioni parlamentari in Suriname del 2020 si tennero il 25 maggio per il rinnovo dell'Assemblea nazionale."}
{"id": "9221341", "revid": "199745", "url": "https://it.wikipedia.org/wiki?curid=9221341", "title": "Podospermum roseum", "text": ""}
{"id": "9221342", "revid": "599013", "url": "https://it.wikipedia.org/wiki?curid=9221342", "title": "Gorka Santamar\u00eda", "text": "Carriera.\nHa giocato nella seconda divisione spagnola.\nStatistiche.\nPresenze e reti nei club.\n\"Statistiche aggiornate all'8 dicembre 2021.\""}
{"id": "9221360", "revid": "365417", "url": "https://it.wikipedia.org/wiki?curid=9221360", "title": "MONROMatic CAA-10", "text": " \nLa MONROMatic CAA-10 \u00e8 una calcolatrice da Tavolo Elettromeccanica prodotta da Monroe Systems for Business dal 1946 al 1955 (in tali anni l'azienda si chiamava Monroe Calculating Machine Company), appartenente alla famiglia CAA, comprendente i modelli CAA-8, CAA-10 e CAA-10-3-S.\nLa calcolatrice permetteva di effettuare addizioni, sottrazioni, divisioni e moltiplicazioni. Fa parte dei calcolatori elettro-meccanici presenti prima dell\u2019era elettronica che arriver\u00e0 nei primi anni \u201860."}
{"id": "9221362", "revid": "775372", "url": "https://it.wikipedia.org/wiki?curid=9221362", "title": "Governatore coloniale del Suriname", "text": ""}
{"id": "9221366", "revid": "2039387", "url": "https://it.wikipedia.org/wiki?curid=9221366", "title": "Collegio elettorale di Paola (Camera dei deputati)", "text": "Il collegio di Paola fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Calabria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Paola era uno dei 17 collegi uninominali in cui era suddivisa la Calabria e, come previsto dal D.Lgs. del 20 dicembre 1993 n. 536, era interamente compreso nella provincia di Cosenza e comprendeva i seguenti comuni: Acquappesa, Aieta, Amantea, Belmonte Calabro, Belvedere Marittimo, Bonifati, Buonvicino, Cetraro, Cleto, Diamante, Falconara Albanese, Fiumefreddo Bruzio, Fuscaldo, Grisolia, Guardia Piemontese, Longobardi, Maier\u00e0, Orsomarso, Paola, Praia a Mare, San Lucido, San Nicola Arcella, San Pietro in Amantea, Sangineto, Santa Domenica Talao, Santa Maria del Cedro, Scalea, Serra d'Aiello, Tortora e Verbicaro."}
{"id": "9221369", "revid": "1924342", "url": "https://it.wikipedia.org/wiki?curid=9221369", "title": "P\u0159\u00edb\u011bhy a sny", "text": "P\u0159\u00edb\u011bhy a sny \u00e8 il settimo album in studio del rapper ceco Viktor Sheen, pubblicato il 18 novembre 2021."}
{"id": "9221371", "revid": "404449", "url": "https://it.wikipedia.org/wiki?curid=9221371", "title": "Scuola Primaria Giovanni Pascoli (Viareggio)", "text": ""}
{"id": "9221374", "revid": "439868", "url": "https://it.wikipedia.org/wiki?curid=9221374", "title": "Migliarino (disambigua)", "text": ""}
{"id": "9221378", "revid": "1124164", "url": "https://it.wikipedia.org/wiki?curid=9221378", "title": "Uno scultore con cinque allievi", "text": "Uno scultore con cinque allievi \u00e8 un dipinto realizzato in olio su tela da Bernardino Licinio e conservato nella collezione privata del duca di Northumberland, del castello di Alnwick.\nStoria e descrizione.\nLa prima indicazione del quadro risale alla relazione di Fabio di Maniago del 1776 che lo citava nella collezione veneziana della Galleria Manfrin proveniente dalla raccolta Algarotti anche se nell'inventario realizzato subito la morte dell'Algarotti: \u00abCatalogo de' quadri, de' disegni e de' libri che trattano dell'arte del disegno della Galleria del fu sig. conte Algarotti in Venezia\u00bb redatto da Selva Antonio, il quadro non risultava essere presente. La confusione che si era creata tra l'artista veneziano ma da famiglia proveniente dal bergamasco, con l'omonimo proveniente per\u00f2 da Pordenone port\u00f2 anche questo dipinto a essere considerato non opera sua Il Maniago scrisse infatti: \u00abPordenone con i suoi allievi\u00bb considerando che il dipinto raffigurasse Alessandro Vittoria come indicato da Tommaso Temanza nel suo \"Storia di Alessandro Vittoria\". Il dipinto fu venduto nel 1856 e inserito nella raccolta del duca di Northumberland nel castelo di Alnwick proveniente dalla collezione di Alexander Barker di Londra, ma come lavoro di Il Pordenone. Fu Cavalcasette il primo a farne una precisa descrizione inserendolo tra i lavori di Bernardino Licinio.\nLa tela ritrae l'artista posto davanti a un tavolo rotondo, completo di due statuette, un calamaio e un rotolino di carta, che regge una statua di Venere mutilata, circondato dai suoi cinque allievi, che impegnati nella realizzazione di disegni e sculture dell'antico le presentano al maestro chiedendone il giudizio. Tra le opere presentate vi sono due piccole statue raffiguranti la Venere accovacciata. Uno degli allievi tiene un disegno, anche questo raffigurante la Venere dove \u00e8 inserita la scritta: \"Vard\u00e8 si sta ben sto disegno\". Un secondo allievo posto sul lato opposto del maestro con espressione preoccupata, tiene tra le mani un piccolo manufatto e dice: \"L'\u00e8 dificile sta arte\". Proprio queste scritte aveva avuto un'eco negativa con il critico Adolfo Venturi che ritenevano l'artista non in grado di comunicare attraverso la pittura e che quindi usava frasi scritte, scrisse infatti \u201cl'incapacit\u00e0 espressiva del pittore, costretto a parlare con le scritte, indicate da quei muti attori\u201d. Per\u00f2 Licinio non fu il solo artista a usare le parole sulle raffigurazioni, la medesima cosa era stata fatta gi\u00e0 dal Lotto, e dal Previtali e non avevano avuto il medesimo giudizio negativo.\nIl dipinto per\u00f2 \u00e8 molto armonioso e non avrebbe richiesto la parte scritta essendo di facilissima comprensione che \u00e8 \"viva e piacevole\".Tra questi tre personaggi vi sono inseriti altri tre allievi che seguono attentamente gli eventi. Il dipinto fu pi\u00f9 volte ritoccato, ma questi lavori non hanno alterato l'espressione stanca del maestro, quello preoccupato di un allievo e quello compassionevole di quello che \u00e8 posto tra di loro. L'abbigliamento dei personaggi in particolare nel cappello piatto e la camicia stretta al collo hanno portato l'opera ad essere considerata del 1533 circa.\nBibliografia.\n "}
{"id": "9221380", "revid": "324090", "url": "https://it.wikipedia.org/wiki?curid=9221380", "title": "Freno del debito", "text": "Il freno del debito (o freno all'indebitamento; in tedesco \"Schuldenbremse\") \u00e8 un emendamento al pareggio di bilancio utilizzato dal Governo federale tedesco. \nStoria.\nLa decisione di promuovere questo emendamento \u00e8 nata a seguito dell'aumento del debito pubblico del Paese, causato principalmente dai costi sostenuti per la riunificazione tedesca del 1990. Nel 2009, tale emendamento \u00e8 stato approvato con una maggioranza di due terzi sia dal Bundestag (la camera bassa) che dal Bundesrat (la camera alta e camera di rappresentanza degli Stati nella Federazione). L'approvazione del testo ha comportato una modifica della Legge fondamentale della Germania, andando a riformare l'articolo 109. L'adozione di tale modifica ha portato diversi L\u00e4nder ad adottare, autonomamente, il freno all'indebitamento nella propria legislazione nazionale. Queste riforme legislative hanno portato a bilanci pubblici senza deficit strutturali o con un deficit molto contenuto (0,35% del PIL per lo Stato federale), mentre \u00e8 stato disposto che il disavanzo federale strutturale, e non il disavanzo ciclico, non avrebbe dovuto superare lo 0,35% del PIL a partire dal 2016. Per i L\u00e4nder, invece, i deficit strutturali sono stati completamente vietati a partire dal 2020. Le uniche eccezioni a queste regole, sono i disastri naturali o le forti recessioni.\nLa Germania ha dunque ottenuto avanzi di bilancio per l'intero paese a partire dal 2012 ed \u00e8 stata in grado di ridurre il rapporto debito/PIL dall'82,5% al 74,8%. Nel 2014, la Germania ha realizzato un avanzo di bilancio di 18,0 miliardi di euro (0,6% del PIL): ci\u00f2 significa che il debito della Germania non sta pi\u00f9 crescendo, ma anzi si sta riducendo."}
{"id": "9221383", "revid": "439868", "url": "https://it.wikipedia.org/wiki?curid=9221383", "title": "Moerman", "text": ""}
{"id": "9221389", "revid": "2039387", "url": "https://it.wikipedia.org/wiki?curid=9221389", "title": "Collegio elettorale di Trapani (Camera dei deputati)", "text": "Il collegio di Trapani fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Sicilia 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Trapani era uno dei 41 collegi uninominali in cui era suddivisa la Sicilia e, come previsto dal D.Lgs. del 20 dicembre 1993 n. 536, era interamente compreso nella provincia di Trapani e comprendeva i seguenti comuni: Erice, Favignana, Paceco e Trapani."}
{"id": "9221402", "revid": "439868", "url": "https://it.wikipedia.org/wiki?curid=9221402", "title": "Monpezat (disambigua)", "text": ""}
{"id": "9221416", "revid": "1318658", "url": "https://it.wikipedia.org/wiki?curid=9221416", "title": "Odet (fiume)", "text": "Il fiume Odet \u00e8 un corso d'acqua francese che scorre in Bretagna, nel dipartimento di Finist\u00e8re.\nLungo 62,7\u00a0chilometri, nasce presso Coat-Plencoat, nel territorio comunale di Saint-Goazec, sul versante meridionale delle Montagnes Noires, e sfocia nell'Oceano Atlantico tra i comuni di Combrit e B\u00e9nodet.\nComuni e citt\u00e0 attraversate.\nDa valle risalendo verso monte:\nI principali affluenti.\nDa monte verso valle:\nA livello dell'estuario:"}
{"id": "9221417", "revid": "1745361", "url": "https://it.wikipedia.org/wiki?curid=9221417", "title": "Tindaridi", "text": ""}
{"id": "9221419", "revid": "124688561", "url": "https://it.wikipedia.org/wiki?curid=9221419", "title": "Hellmuth Pfeifer", "text": " Veterano della prima guerra mondiale, ricopr\u00ec posizioni di comando pi\u00f9 elevate nella seconda guerra mondiale, tra le altre, quella della 65. Infanterie-Division in Italia, selezionando il simbolo della bomba a mano che gli \u00e8 valso il soprannome di \"La Divisione bomba a mano\".\nPfeifer fu ucciso in azione a Finale Emilia, nel settore bolognese, il 22 aprile 1945; pochi giorni prima della resa finale dell'Asse in Italia. Fu un destinatario della Croce di Cavaliere della Croce di Ferro con Foglie di Quercia e un convinto nazista.\nBiografia.\nInizio della carriera militare.\nHans-Hellmuth Pfeifer si un\u00ec al 3\u00ba Reggimento di fanteria Kurhessisches \"von Wittich\" n. 83 (\"3.\" \"Kurhessisches Infanterie-Regiment \"von Wittich\" Nr. 83\"), Kassel, il 16 marzo 1912 come allievo ufficiale (Fahnenjunker). Il 18 agosto 1913 fu promosso a tenente nel 4\u00ba Reggimento di fanteria Hannover n\u00ba 164 \"(4.\" \"Hannoversches Infanterie-Regiment nr. 164\"), brevettato il 19 agosto 1911; prestando servizio con esso come ufficiale di compagnia nella prima guerra mondiale.\nDopo la fine della guerra fu accettato nell'esercito imperiale come primo luogotenente. Nel 1919 si un\u00ec al 20\u00ba Reggimento di fanteria del Reichswehr. Con l'esercito di transizione da uomini nella primavera del 1920, fece poi parte dello staff della 10\u00aa Brigata come aiutante di campo (\"Ordonanzoffizier\"). Quando fu formato l'esercito da uomini della Reichswehr, il 1\u00ba ottobre 1920 fu trasferito al 16\u00ba Reggimento di fanteria. Il 1\u00ba ottobre 1921 fu trasferito al 16\u00ba Reggimento di cavalleria come ufficiale di squadriglia. Fu congedato dal servizio attivo nella Reichswehr il 1\u00ba aprile 1922. Lavor\u00f2 poi per gli anni successivi come capo dipartimento nel dipartimento tariffe e merci di \"Gutehoffnungsh\u00fctte Oberhausen\".\nSpos\u00f2 Oda Seitz il 5 aprile 1922.\nDal 1\u00ba aprile 1929 assunse la carica di direttore editoriale della casa editrice \"Volkswarte\" (Osservatorio del popolo) di Ludendorff a Monaco di Baviera. In questa posizione, tra l'altro, diffuse teorie del complotto antisemite. Il 1\u00ba luglio 1934 si riun\u00ec alla Reichswehr come capitano (\"Hauptmann\"). La sua anzianit\u00e0 era stata fissata il 1\u00ba ottobre 1933. Durante l'espansione della Reichswehr nella Wehrmacht, Hans-Hellmuth fu nominato comandante di compagnia in uno dei due reggimenti di fanteria dal VI Comando di Fanteria (Oldenburg o Osnabr\u00fcck). Quando le unit\u00e0 furono esposte il 15 ottobre 1935, fu nominato comandante di compagnia nel 58\u00ba Reggimento di fanteria. Il 1\u00ba agosto 1936 fu promosso maggiore in quanto tale. Dal 1\u00ba ottobre 1937 fu quindi attivo nell'Alto Comando della Wehrmacht (\"Oberkommando der Wehrmacht\", OKW). L\u00ec apparteneva al dipartimento interno (I) dell'Ufficio per gli affari generali della Wehrmacht (\"Amtsgruppe Allgemeine Wehrmachtangelegenheiten\", AWA); rimanendo in tale veste all'inizio della seconda guerra mondiale, nell'estate del 1939. In questo periodo Pfeifer pubblic\u00f2 diversi articoli che trattavano il tema del soldato politico.\nSeconda guerra mondiale.\nInvasione della Francia.\nPfeifer prese il comando del 3\u00ba battaglione del 185\u00ba Reggimento di fanteria nell'87\u00aa Divisione di fanteria il 27 settembre 1939. Come tale, Pfeifer fu promosso tenente colonnello (\"Oberstleutnant\") il 1\u00ba dicembre 1939. Nella primavera del 1940 guid\u00f2 il suo battaglione all'interno della nuova Divisione nella campagna di Francia. L'87\u00aa Divisione di fanteria occup\u00f2 Parigi nel giugno 1940. Fu poi nominato comandante del 185\u00ba Reggimento di fanteria il 5 luglio 1940.\nInvasione dell'Unione Sovietica.\nDall'inizio dell'estate del 1941 guid\u00f2 il suo reggimento nell'operazione Barbarossa nell'attacco alla Russia centrale. Il 1\u00ba ottobre 1941 fu promosso colonnello (\"Oberst\"); la sua anzianit\u00e0 era stata fissata al 1\u00ba giugno 1941. Si distinse durante l'avanzata tedesca, per la quale fu insignito della Croce di Cavaliere della Croce di Ferro il 26 novembre 1941. Pfeifer rimase al comando quando il suo reggimento fu ribattezzato \"Grenadier-Regiment 185\" nell'ottobre 1942.\nIl 31 ottobre 1942 fu insignito della Croce Tedesca in oro nella battaglia di R\u017eev. Il 18 novembre 1942 fu gravemente ferito. Dopo la guarigione, nel luglio 1943 partecip\u00f2 al 5\u00ba o 6\u00ba corso per dirigenti di Divisione a Berlino. Il 1\u00ba settembre 1943 fu promosso maggior generale (\"Generalmajor\"). Come tale fu nominato comandante della 65\u00aa Divisione di fanteria in Italia il 1\u00ba dicembre 1943.\nDifesa d'Italia.\nAll'et\u00e0 di 49 anni fu descritto nella storia divisionale come dotato di \"energia indomita\" e di \"modello militare\"; insolitamente per un generale, Hans-Hellmuth Pfeifer indossava il Distintivo per assalto della fanteria sulla sua uniforme e comandava anche dal fronte. Eredit\u00f2 una Divisione gravemente impoverita, il cui complemento di tedeschi etnici arruolati che regolarmente disert\u00f2 e si arrese agli Alleati. Per ispirare le sue truppe allora scoraggiate, Hans-Hellmut cambi\u00f2 l'insegna tattica della Divisione dalla lettera Z a una bomba a mano stilizzata, un'insegna che divenne molto popolare tra i soldati e che la Divisione mantenne per il resto della guerra.\nIl bollettino della Divisione si chiamava \"Die Handgranate\" (\"La granata a mano\") e per il Natale 1944 furono stampate grandi quantit\u00e0 di un'edizione speciale per le festivit\u00e0 con l'idea che dovessero essere rispedite alle famiglie a casa. L'edizione conteneva elucubrazioni sulla guerra e un breve rapporto \"Dalla storia della guerra della nostra divisione di fanteria\".\nNelle pesanti battaglie difensive del giugno 1944 sui Colli Albani, a sud-est di Roma, si distinse in modo particolare. Il 1\u00ba giugno 1944 fu promosso tenente generale (\"Generalleutnant\") e si ritir\u00f2 dalla linea nel gennaio 1945. Il 2 giugno 1944 fu menzionato per nome nel rapporto quotidiano della Wehrmacht:\"In questa sezione del fronte, la 65\u00aa Divisione di fanteria sotto il tenente generale Pfeiffer, la 3\u00aa Divisione Panzergrenadier sotto il maggiore generale Hecker, rinforzata da parti della 4\u00aa Divisione paracadutisti, e un gruppo di combattimento composto da unit\u00e0 dell'esercito e truppe paracadutiste sotto il tenente Generale Greiner, superbamente supportato dall'artiglieria e dall'artiglieria antiaerea della Luftwaffe, particolarmente eccellente.\"Il 5 settembre 1944 ricevette le Foglie di Quercia per la Croce di Cavaliere della Croce di Ferro. Il 22 aprile 1945 mor\u00ec come comandante della 65. Infanterie-Division nei pressi di Finale Emilia, a nord di Bologna. Un aereo alleato colp\u00ec mortalmente il generale con colpi di mitragliatrice di bordo mentre cercava di attraversare un ponte sul Panaro."}
{"id": "9221420", "revid": "1318658", "url": "https://it.wikipedia.org/wiki?curid=9221420", "title": "Lingua Ignota", "text": "Nel 2017 pubblica i suoi album \"Let the Evil of His Own Lips Cover Him\" e \"All Bitches Die\", che hanno catturato l'attenzione della casa discografica Profound Lore Records, con la quale ha pubblicato il suo terzo album \"Caligula\". Il suo progetto musicale nasce dalla sua esperienza come sopravvissuta alla violenza domestica, e descrive la sua musica come un \u00abinno dei sopravvissuti\u00bb.\nBiografia.\nKristin Hayter nacque a Del Mar nel 1986. Racconta di aver avuto difficolt\u00e0 ad integrarsi con le altre persone e spesso era bullizzata.\n\u00c8 una sopravvissuta della violenza domestica e ha avuto pi\u00f9 relazioni che erano di abuso \u00abfisico, emotivo, sessuale o psicologico\u00bb. La sua relazione pi\u00f9 violenta \u00e8 stata con un musicista noise ed \u00e8 durata cinque anni. Inoltre, afferma che ci\u00f2 che \u00e8 avvenuto dopo \u00e8 stato ancora pi\u00f9 traumatizzante che la relazione stessa, aggiungendo:\nStile musicale.\nLo stile musicale di Lingua Ignota comprende una vasta gamma di generi e influenze, tra cui: industrial, metal estremo, noise, harsh noise wall, black metal, musica barocca, classica, elettronica, sperimentale, neoclassica, doom metal, folk, power electronics e spiritual. Hayter stessa ha difficolt\u00e0 a collocare la sua musica in un genere preciso.\nTra le sue ispirazioni, la cantante cita la band grindcore The Locust, la band estrema Cattle Decapitation, il padre del free jazz Ornette Coleman, il musicista noise sperimentale Aaron Dilloway, John Zorn, i Nine Inch Nails, Blixa Bargeld, Klaus Nomi, Cathy Berberian, Attila Csihar e la musicista d'avanguardia Diamanda Gal\u00e1s."}
{"id": "9221423", "revid": "86599", "url": "https://it.wikipedia.org/wiki?curid=9221423", "title": "33137 Strej\u010dek", "text": "33137 Strej\u010dek \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a e da un'eccentricit\u00e0 di 0,0643196, inclinata di 4,80544\u00b0 rispetto all'eclittica."}
{"id": "9221424", "revid": "599013", "url": "https://it.wikipedia.org/wiki?curid=9221424", "title": "Nino Serdaru\u0161i\u0107", "text": "Carriera.\nIn carriera ha vinto 7 titoli ITF in singolare (il primo nel 2017 a Novi Sad) e 22 in doppio (il primo nel 2015 a Doboj).\nDebutta a livello ATP nel torneo di doppio di Umago nel 2014 in coppia con Dino Marcan, perdendo al primo turno\ncontro Pablo Cuevas e Horacio Zeballos. Nel 2016 nello stesso torneo debutta anche in singolare perdendo al primo turno contro Tejmuraz Gaba\u0161vili.\nNel 2018 raggiunge la sua prima finale Challenger a Ostrava perdendo in tre set contro Arthur De Greef; nello stesso anno partecipa per la prima volta alle qualificazioni di un torneo Slam a Parigi, superando un turno e perdendo al secondo turno contro Ruben Bemelmans. Replicher\u00e0 il passaggio del primo turno delle qualificazioni anche nel 2019, perdendo contro Stefano Travaglia.\nDi nuovo ad Umago vince il primo match a livello ATP contro Marco Trungelliti per poi perdere agli ottavi contro un altro argentino, Facundo Bagnis.\nIn carriera ha anche disputato 4 finali Challenger in doppio, conquistando il primo titolo nel 2021 in coppia con il connazionale Antonio \u0160an\u010di\u0107 a Banja Luka.\nNel 2021 viene convocato per la prima volta nella squadra croata di Coppa Davis: debutta nella manifestazione superando con un doppio 6-4 l'ungherese Fabian Marozsan nella fase a gironi dando alla squadra, poi giunta fino alla sua quarta finale nel torneo, il punto decisivo al passaggio del turno."}
{"id": "9221429", "revid": "1104133", "url": "https://it.wikipedia.org/wiki?curid=9221429", "title": "Somos nada", "text": "Somos nada \u00e8 un brano musicale di Christina Aguilera, secondo singolo estratto dal suo secondo progetto discografico in lingua spagnola.\nPromozione.\nIl brano \u00e8 stato presentato per la prima volta durante una performance dal vivo tenuta ai Latin Grammy 2021 da Christina Aguilera in compagnia del pianista Julio Reyes Copello. Successivamente Aguilera ha cantato il brano in varie altre occasioni, tra cui un medley tenuto ai People's Choice Awards 2021 in occasione della vittoria del premio alla carriera \"Music Icon Award\".\nVideo musicale.\nUn videoclip del brano \u00e8 stato pubblicato in contemporanea al singolo. Il video fa da seguito a quello realizzato per il precedente singolo \"Pa' mis muchachas\"."}
{"id": "9221433", "revid": "709565", "url": "https://it.wikipedia.org/wiki?curid=9221433", "title": "Let the Evil of His Own Lips Cover Him", "text": "Let the Evil of His Own Lips Cover Him \u00e8 l'album di debutto di Lingua Ignota.\nTracce.\nTesti e musiche di Kristin Hayter."}
{"id": "9221434", "revid": "61051", "url": "https://it.wikipedia.org/wiki?curid=9221434", "title": "Nazionale di calcio femminile dell'Iran", "text": "La nazionale di calcio femminile dell'Iran \u00e8 la rappresentativa calcistica femminile dell'Iran, gestita dalla Federazione calcistica dell'Iran (FFIRI).\nCome membro dell'AFC ha accesso alla partecipazione a varie competizioni internazionali tra cui la Coppa del Mondo e la Coppa d'Asia. Come membro della WAFF fino al 2014, ha preso parte al campionato organizzato dalla federazione dal 2005 al 2011, ottenendo tre secondi posti. Dal 2014 la federazione iraniana \u00e8 affiliata alla CAFA, partecipando alle competizioni da essa organizzate. Al 20 agosto 2021 occupa la 72\u00aa posizione nella classifica mondiale della FIFA.\nStoria.\nIl calcio femminile fece la sua comparsa in Iran nel 1969 grazie a Farvis Abutaleb, il quale, di ritorno da un viaggio in Giappone, organizz\u00f2 un mini torneo tra tre squadre nella capitale Teheran. L'evento riscosse l'apprezzamento dell'imperatrice Farah Pahlavi, la quale nel 1971 decise di invitare in Iran la nazionale italiana. Vennero giocate due partite allo stadio Amjadieh di Teheran, entrambe vinte dall'Italia: la prima, disputatasi il 7 maggio, per 2-0, mentre la seconda, disputata due giorni dopo, per 5-0.\nDopo la rivoluzione islamica del 1979 in Iran scattarono diversi divieti per le donne, tra cui assistere alle partite di calcio allo stadio, cos\u00ec che anche il calcio femminile ebbe una battuta d'arresto. La nazionale iraniana torn\u00f2 a giocare una partita solamente nel 2005, in occasione della prima edizione del campionato della Federazione calcistica dell'Asia occidentale (WAFF), torneo che venne concluso al secondo posto alle spalle della . Il 28 aprile 2006 venne disputata a Teheran un'amichevole contro una rappresentativa tedesca, la BSV Al-Dersimspor, in quella che fu la prima partita di calcio femminile disputata in uno stadio dopo la rivoluzione del 1979 e davanti a sole spettatrici - la legge iraniana prevedeva che il calcio femminile potesse svolgersi solamente davanti a un pubblico femminile, solamente in edifici al chiuso e sempre indossando l'hijab.\nNegli anni successivi la nazionale iraniana prese parte alle partite di qualificazione alla Coppa d'Asia e ai campionati organizzati dalla WAFF. Nel giugno 2011 la nazionale venne squalificata dal secondo turno del torneo asiatico di qualificazione ai Giochi della XXX Olimpiade dalla FIFA per il rifiuto a togliere lo hijab nella partita contro la Giordania, in ottemperanza al divieto imposto dalla FIFA alle calciatrici di indossare veli o altro durante le partite. Ne segu\u00ec un'accesa polemica con anche le accuse lanciate dal presidente iraniano Ahmadinejad verso la FIFA. Il 5 luglio 2012 il comitato esecutivo della FIFA diede il via libera all'uso del velo su base volontaria da parte delle calciatrici. Il 21 ottobre 2016 venne disputata la prima partita contro una squadra non asiatica, un'amichevole a G\u00f6teborg contro la , partita che vide la vittoria delle svedesi per 7-0.\nIl 25 settembre 2021 a Tashkent, superando la Giordania ai tiri di rigore, l'Iran ha conquistato l'accesso per la prima volta alla fase finale della Coppa d'Asia 2022. La prima partecipazione a una fase finale si \u00e8 conclusa con l'eliminazione al primo turno dopo le sconfitte contro la per 0-7 e contro il per 0-5, che seguirono allo 0-0 della partita d'esordio contro l', poi esclusa dal torneo."}
{"id": "9221438", "revid": "1609015", "url": "https://it.wikipedia.org/wiki?curid=9221438", "title": "Mos\u00e8 salvato dalle acque (Veronese)", "text": "Mos\u00e8 salvato dalle acque \u00e8 un dipinto del pittore veneto Paolo Veronese realizzato circa nel 1580 e conservato nel Museo del Prado di Madrid in Spagna."}
{"id": "9221452", "revid": "709565", "url": "https://it.wikipedia.org/wiki?curid=9221452", "title": "All Bitches Die", "text": "All Bitches Die \u00e8 il secondo album di Lingua Ignota, prima pubblicato senza etichetta, poi pubblicato dalla Profound Lore Records."}
{"id": "9221477", "revid": "729019", "url": "https://it.wikipedia.org/wiki?curid=9221477", "title": "Marcelle Barbey-Gampert", "text": ""}
{"id": "9221481", "revid": "4252", "url": "https://it.wikipedia.org/wiki?curid=9221481", "title": "M. Barbey-Gampert", "text": ""}
{"id": "9221482", "revid": "4252", "url": "https://it.wikipedia.org/wiki?curid=9221482", "title": "Barb.-Gamp.", "text": ""}
{"id": "9221489", "revid": "709565", "url": "https://it.wikipedia.org/wiki?curid=9221489", "title": "Caligula (album musicale)", "text": "Caligula \u00e8 il terzo album della cantautrice e musicista Lingua Ignota."}
{"id": "9221492", "revid": "762947", "url": "https://it.wikipedia.org/wiki?curid=9221492", "title": "Gene Scheer", "text": "Biografia.\nFormazione e inizio carriera.\nScheer \u00e8 nato a New York. Ha conseguito il Bachelor of Music e il Master of Music presso la Eastman School of Music di Rochester, New York, seguiti da una borsa di studio all'Universit\u00e0 di Colonia e da un International Rotary Fellowship per studiare presso la Hochschule F\u00fcr Musik di Vienna. Mentre era in Europa ha lavorato come attore e cantante in ruoli da protagonista al Theater an der Wien, al Deutsches Theater di Monaco e come assistente del regista George Tabori alla Schauspielhaus di Colonia.\nLibrettista d'opera.\nScheer ha lavorato come librettista con Tobias Picker in \"Th\u00e9r\u00e8se Raquin\" (basato sul romanzo di \u00c9mile Zola), commissionato da un consorzio di compagnie tra cui la Dallas Opera San Diego Opera e l'Op\u00e9ra de Montr\u00e9al, e presentata in anteprima a Dallas nel novembre 2001, con protagonista Diana Soviero. Una versione rivista di \"Th\u00e9r\u00e8se Raquin\" \u00e8 stata eseguita nel marzo 2006 al Linbury Studio Theatre della Royal Opera House, Covent Garden. Scheer ha collaborato di nuovo con Picker in \"An American Tragedy\" (basato sul romanzo di Theodore Dreiser, presentata in anteprima al Metropolitan Opera nel 2005, con Nathan Gunn, Patricia Racette, Susan Graham, Dolora Zajick e Jennifer Larmore.\nScheer ha collaborato con il compositore Jake Heggie a numerosi progetti, tra cui l'acclamato \"Moby-Dick\", presentato in anteprima all'Opera di Dallas nell'aprile 2010, con Ben Heppner e Stephen Costello. Nel febbraio 2008 la collaborazione tra Heggie-Scheer per \"Last Acts\" (basata su un'opera teatrale di Terrence McNally, ha debuttato alla Houston Grand Opera, con Frederica von Stade. (\"Last Acts\" \u00e8 stata successivamente ribattezzata \"Three Decembers\"). Hanno anche collaborato a drammi lirici come \"To Hell and Back\" commissionato e debuttato dalla Philharmonia Baroque Orchestra nel novembre 2006, con il soprano Isabel Bayrakdarian e Patti LuPone, e \"For a Look or a Touch\", scritto per un baritono, un attore e un ensemble da camera (eseguito in anteprima dal gruppo di Seattle Music of Remembrance nel 2007. Nel maggio 2012 Music of Remembrance ha presentato in anteprima un dramma lirico di Heggie/Scheer basato sulla vita di Krystyna \u017bywulska, una sopravvissuta ad Auschwitz.\nPi\u00f9 recentemente Scheer ha lavorato con la compositrice Jennifer Higdon in \"Cold Mountain\", un adattamento operistico dell'omonimo romanzo vincitore del National Book Award per la coproduzione della Santa Fe Opera nel 2015 e di Opera Philadelphia nel 2016.\nCanzoni e cicli di canzoni.\nInoltre come compositore a tutti gli effetti, Scheer ha scritto una serie di canzoni per Ren\u00e9e Fleming, Sylvia McNair, Stephanie Blythe, Jennifer Larmore, Denyce Graves e Nathan Gunn.\n\"American Anthem\", scritto da Scheer nel 1998, \u00e8 stato eseguito per la prima volta da Denyce Graves per il presidente Bill Clinton e Hillary Clinton alla Smithsonian Institution, lanciando l'iniziativa \"Save America's Treasures\" del presidente Clinton. La canzone \u00e8 stata successivamente eseguita con la banda e il coro dell'esercito degli Stati Uniti alle cerimonie di apertura della celebrazione del Millennio al Mall di Washington. Dopo l'11 settembre, Denyce Graves ha eseguito l'inno americano all'Oprah Winfrey Show e al Larry King Live. Nel giugno 2003 Patti Labelle e i Take 6 hanno eseguito un nuovo arrangiamento di \"American Anthem\" in un concerto a Filadelfia, poi trasmesso dalla PBS. La canzone \u00e8 stata eseguita anche da Denyce Graves all'insediamento di George W. Bush il 20 gennaio 2005. Nel 2007 il regista di documentari Ken Burns ha presentato \"American Anthem\" (cantato da Norah Jones) nel documentario sulla seconda guerra mondiale vincitore dell'Emmy Award per la PBS, \"The War\". I testi di \"American Anthem\" sono stati citati e recitati dal presidente Joe Biden nel suo discorso inaugurale il 20 gennaio 2021.\nNel 2003 Scheer \u00e8 stato incaricato di scrivere una versione corale della sua canzone \"Christmas Once More\", eseguita dalla Chicago Symphony Orchestra e Coro. Questo lavoro \u00e8 stato successivamente eseguito dalla Colorado Symphony Orchestra e Coro.\nScheer ha anche collaborato come paroliere a numerosi cicli di canzoni di Jake Heggie. Questi lavori includono: \"Pieces of 9/11 \u2013 Memories from Houston\", commissionato dalla Houston Grand Opera nel 2011 e \"A Question of Light\", commissionato dalla Dallas Opera e ispirato alle opere del Dallas Museum of Art (eseguito in anteprima da Nathan Gunn a Dallas, aprile 2011). Nel febbraio 2012 l'Alexander String Quartet e Joyce DiDonato hanno presentato in anteprima \"Camille Claudel: Into the Fire\", di Heggie e Scheer, basato sulla vita dello scultore francese Camille Claudel.\nAltre collaborazioni con Scheer includono i testi di \"It Never Goes Away\" di Wynton Marsalis, presente nella suite di 14 movimenti di Marsalis di \"Congo Square\".\nOratorio.\nCon il compositore Steven Stucky, Scheer ha scritto l'oratorio \"4 agosto 1964\". L'opera \u00e8 stata eseguita per la prima volta dalla Dallas Symphony Orchestra nel 2008 ed \u00e8 stata eseguita dalla stessa orchestra alla Carnegie Hall nel maggio 2011, con Jaap van Zweden alla direzione, durante il festival inaugurale \"Spring for Music\". Il concerto-dramma segue gli eventi cruciali del 4 agosto 1964 di Lyndon Johnson alla Casa Bianca: il ritrovamento nel Mississippi dei corpi di tre giovani attivisti per i diritti civili assassinati e un presunto attacco a navi da guerra americane nel Golfo del Tonchino. Commissionato dalla Dallas Symphony Orchestra in onore del centenario del presidente Johnson, il lavoro si basa su diari, notizie e documenti storici riguardanti gli eventi di quel giorno."}
{"id": "9221496", "revid": "169040", "url": "https://it.wikipedia.org/wiki?curid=9221496", "title": "Episodi di Ispettore Morse (prima stagione)", "text": "The Dead of Jericho.\nTrama.\nAnne Stavely, un'amica di Morse, muore suicida nella sua casa di Jericho, anche se l'ispettore non \u00e8 convinto. Morse lavora per la prima volta con il sergente Lewis.\nThe Silent World of Nicholas Quinn.\nTrama.\nMorse e Lewis indagano sulla morte di Nicholas Quinn, un esaminatore dell'Universit\u00e0 di Oxford con problemi di udito che si era recentemente lamentato con il suo superiore che altri membri del corpo docente stavano vendendo i test d'esame. Quinn \u00e8 morto per avvelenamento da cianuro, ma Morse \u00e8 convinto che si tratti di omicidio, non di suicidio. Quando un secondo membro viene ucciso, Morse cerca l'assassino tra gli appartenenti al gruppo.\nService of All the Dead.\nTrama.\nViene trovato un guardiano di chiesa pugnalato con un crocifisso; altri omicidi iniziano a susseguirsi mentre Morse e Lewis cercano di catturare un pericoloso psicopatico. Morse si innamora della custode della chiesa."}
{"id": "9221501", "revid": "709565", "url": "https://it.wikipedia.org/wiki?curid=9221501", "title": "Sinner Get Ready", "text": "Sinner Get Ready (reso graficamente SINNER GET READY) (2021) \u00e8 il quarto album in studio di Lingua Ignota."}
{"id": "9221503", "revid": "15756", "url": "https://it.wikipedia.org/wiki?curid=9221503", "title": "Arte dei Chiavaioli", "text": "L'Arte dei Chiavaioli \u00e8 stata una delle Arti Minori delle corporazioni di arti e mestieri di Firenze.\nStoria.\nUn primo statuto pervenutoci risale al 1329. La prima sede di riunione fu il chiostro della chiesa di Santo Stefano al Ponte, de cui deriv\u00f2 la devozione per il protomartire, a cui segu\u00ec una vera e propria residenza gi\u00e0 in via de' Lamberti in angolo con lo scomparso sdrucciolo di San Michele, sede gi\u00e0 quasi irriconoscibile al tempo delle demolizioni di Mercato Vecchio, per questo non risparmiata.\nNel 1534 l'Arte dei Chiavaioli entr\u00f2 a far parte dell\"'Universit\u00e0 dei Fabbricanti\" e venne definitivamente soppressa da Pietro Leopoldo di Lorena nel 1770.\nOrganizzazione interna.\nL'arte comprendeva una serie di artigiani legati dal materiale oggetto della loro attivit\u00e0, ovvero gli oggetti minuti di metallo. Vi si iscrivevano i creatori di serrature e relative chiavi (per porte, forzieri, scrigni, casseforti), di chiavistelli, di congegni meccanici, di secchi, pentole e calderoni in metallo, mercanti di oggetti di ferro nuovi e usati (come chiodi, borchie, ganci, cardini, catene, trespoli, scaldini, lanterne, molle, ferri da fuoco, oggetti da lavoro, coltelli e coltellini, bulini, aghi).\nLa creazione di serrature era un mestiere sorvegliato, e prevedeva il divieto di tenere calchi in cera delle chiavi per impedire la realizzazione di duplicati per ovvie ragioni di sicurezza.\nI ferrivecchi riciclavano oggetti usati, anche inutilizzabili come le vecchie armi, per farne nuovi oggetti. I calderai o ramai erano specializzati nella produzione di stoviglie in rame, e concentravano le loro botteghe nella zona di via de' Pucci. Gli orologiai infine iniziarono a iscriversi dal 1378.\nLa materia prima veniva per lo pi\u00f9 importata dalle miniere dell'Isola d'Elba e dal Casentino.\nMembri illustri.\nBartolomeo Masi \u00e8 un calderaio vissuto tra il 1480 e il 1530 che ci ha lasciato un importante libro di ricordanze (pubblicato nel 1906 da Sansoni). Niccol\u00f2 degli Oriuoli fu il primo orologiaio a iscriversi, autore del primo orologio pubblico (nell'uso fiorentino antico \"oriuolo\" ) destinato alla torre di Palazzo Vecchio.\nPatronati.\nLa corporazione scelse santo Stefano come proprio protettore, anche perch\u00e9 la prima sede di riunione era stata la chiesa di Santo Stefano al Ponte; in questo condivideva la scelta con l'Arte dei Legnaioli. Inoltre erano devori a san Zanobi, festeggiando in particolare la festa del 25 maggio.\nIn Orsanmichele non ebbe una nicchia esterna, ma decor\u00f2 un pilastri interno insieme ai Legnaioli."}
{"id": "9221505", "revid": "6923", "url": "https://it.wikipedia.org/wiki?curid=9221505", "title": "Lu\u010dka Kajfe\u017e Bogataj", "text": "Biografia.\nFormazione.\nSi \u00e8 laureata nel 1980 presso la Facolt\u00e0 di Scienze Naturali e Tecnologie di Lubiana e ha conseguito il dottorato presso la Facolt\u00e0 di Biotecnologie. Ha poi proseguito la formazione post-dottorato negli Stati Uniti e in Svezia.\nCarriera.\n\u00c8 ricercatrice e docente presso l'Universit\u00e0 di Lubiana, professore ordinario presso la Facolt\u00e0 di Biotecnologie, incardinata alla cattedra di Agrometeorologia. Dal 1966 \u00e8 a capo del Centro di Biometrologia presso la Facolt\u00e0 di Biotecnica. Insegna anche presso la Facolt\u00e0 di Matematica e Fisica e presso la Facolt\u00e0 di Architettura. \u00c8 anche membro del comitato educativo della European Meteorological Society. Nel suo Paese \u00e8 considerata una delle pioniere nello studio dell'impatto dei cambiamenti climatici, in particolare sulla crescita e sulla produzione agricola. Bogataj \u00e8 stata nominata membro del Gruppo intergovernativo di esperti sui cambiamenti climatici (IPCC) a Ginevra e, nel 2007, \u00e8 stata vicepresidente del II Gruppo di lavoro \"Impatti, adattamento e vulnerabilit\u00e0\" nella preparazione del Quarto rapporto di valutazione dell'IPCC.\nRiconoscimenti.\nNel 2008, l'allora presidente della Slovenia, Danilo T\u00fcrk, le ha conferito l'Ordine al merito per il suo lavoro scientifico sui cambiamenti climatici e la sua dedizione alla protezione dell'ambiente. Ha fatto parte del gruppo IPCC che nel 2007, insieme ad Albert Arnold (Al) Gore Jr, \u00e8 stato insignito del Premio Nobel per la pace per i loro sforzi volti a sviluppare e diffondere una maggiore conoscenza sui cambiamenti climatici causati dall'uomo. L'Universit\u00e0 di Veracruz ha assegnato a Bogataj una medaglia al merito scientifico nel 2008. Le \u00e8 stato conferito un dottorato honoris causa dall'Universit\u00e0 del Litorale (2011) e nel 2012 \u00e8 stata nominata nel gruppo di donne che ispirano l'Europa."}
{"id": "9221507", "revid": "36426", "url": "https://it.wikipedia.org/wiki?curid=9221507", "title": "Torre di Palazzo Vecchio", "text": ""}
{"id": "9221509", "revid": "4252", "url": "https://it.wikipedia.org/wiki?curid=9221509", "title": "Lucka Kajfez Bogataj", "text": ""}
{"id": "9221510", "revid": "1347902", "url": "https://it.wikipedia.org/wiki?curid=9221510", "title": "Volo Aeroflot 1802", "text": "Il volo Aeroflot 1802 () era un volo commerciale partito da Vinnycja a Mosca schiantatosi dopo un blocco improvviso del timone e delle eliche il 15 maggio 1976. Morirono tutti i 52 passeggeri e membri dell'equipaggio a bordo dell'aereo.\nL'aereo.\nL'aereo coinvolto nell'incidente era un Antonov An-24RV immatricolato CCCP-46534 sotto l'Aeroflot. Il velivolo usc\u00ec dallo stabilimento di assemblaggio il 27 febbraio 1975. Sul suo ruolino di servizio accumul\u00f2 2.996 ore di volo e 2.228 cicli di pressurizzazione.\nL'equipaggio.\nSei membri dell'equipaggio erano a bordo del volo. L'equipaggio della cabina di pilotaggio era composto da:\nCronologia del volo.\nSopra il cielo della regione di \u010cernihiv erano presenti delle nubi temporalesche per tutta la durata del volo. Era presente un vento leggero che soffiava da sud-ovest su un rilevamento di 250\u00b0 a 6 m/s, insieme a rovesci moderati. La visibilit\u00e0 a terra all'aeroporto era di 10 chilometri con una copertura di cumulonembi. Il volo 1802 stava volando a un'altitudine di 5700 metri con una velocit\u00e0 di 350 km/h quando alle 10:47 circa il timone devi\u00f2 improvvisamente di 25\u00b0 a destra, modificando l'angolo di rollio e l'imbardata. I piloti risposero rapidamente a questa deflessione regolando gli alettoni durante i loro tentativi di ridurre il rollio. Pochi secondi dopo il timone devi\u00f2 di 9\u00b0 e di conseguenza gli equilibratori alzarono l'aereo di 30\u00b0 di beccheggio (naso alzato). L'aereo di linea raggiunse angoli di attacco molto pronunciati e quindi inizi\u00f2 a scendere roteando a spirale. Al momento della rotazione le eliche erano bloccate. L'Antonov si schiant\u00f2 a 14,5 chilometri a sud-est dell'aeroporto di \u010cernihiv con un'inclinazione di 245\u00b0 alle 10:48 a una velocit\u00e0 di discesa di quasi 100 m/s in volo fuori controllo. Tutte le 52 persone a bordo dell'aereo morirono nello schianto.\nLe cause.\nL'aereo era precipitato a causa della perdita di controllo provocata dalla deviazione del timone quando scollegarono l'autopilota, ma la causa principale della deviazione del timone non fu mai determinata. \u00c8 possibile che uno dei piloti avesse accidentalmente premuto l'interruttore di controllo dell'assetto del timone. Il guasto elettrico potrebbe anche aver causato dei problemi meccanici."}
{"id": "9221512", "revid": "86599", "url": "https://it.wikipedia.org/wiki?curid=9221512", "title": "44527 Tonnon", "text": "44527 Tonnon \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a e da un'eccentricit\u00e0 di 0,1314407, inclinata di 13,99152\u00b0 rispetto all'eclittica."}
{"id": "9221513", "revid": "1360634", "url": "https://it.wikipedia.org/wiki?curid=9221513", "title": "Deap Vally", "text": "Le Deap Vally sono un duo rock americano, formatosi a Los Angeles, California nel 2011. \nDescrizione.\nIl gruppo \u00e8 composto da Lindsey Troy (chitarra, voce) e Julie Edwards (batteria e voce). Hanno pubblicato tre album, un EP e diversi singoli."}
{"id": "9221515", "revid": "86599", "url": "https://it.wikipedia.org/wiki?curid=9221515", "title": "49291 Thechills", "text": "49291 Thechills \u00e8 un asteroide della fascia principale. Scoperto nel 1998, presenta un'orbita caratterizzata da un semiasse maggiore pari a e da un'eccentricit\u00e0 di 0,1640808, inclinata di 15,38645\u00b0 rispetto all'eclittica."}
{"id": "9221516", "revid": "4252", "url": "https://it.wikipedia.org/wiki?curid=9221516", "title": "Bogataj", "text": ""}
{"id": "9221517", "revid": "1442080", "url": "https://it.wikipedia.org/wiki?curid=9221517", "title": "Takhtajaniantha", "text": " Takhtajaniantha \u00e8 un genere di piante angiosperme dicotiledoni della famiglia delle Asteraceae.\nEtimologia.\nIl nome scientifico del genere \u00e8 stato definito per la prima volta dalla botanica Estella Ashotovna Nazarova (1936-) nella pubblicazione \" Biologicheskii Zhurnal Armenii. Erevan\" ( Biol. Zhurn. Armenii 43(3): 179) del 1990.\nDescrizione.\nHabitus. L'habitus delle specie di queste piante \u00e8 di tipo erbaceo perenne (anche subarbustivo) con superfici sia glabre o mollemente pubescenti. I cauli si presentano spesso con residui di guaine fogliari colorate di marrone scuro. Le radici sono a fittone o a tubero. Gli organi interni di queste piante contengono lattoni sesquiterpenici.\nFoglie. Le foglie lungo il fusto sono disposte in modo alterno. Sono presenti foglie rosulate spesso lanate. La lamina \u00e8 continua con forme da lineari a ovate, apici acuti e base attenuata. I margini sono continui, piatti o ondulati, interi o dentellati. La superficie \u00e8 glabra o tomentosa, ma mai ispida o irsuta. Le venature sono parallele.\nInfiorescenza. Le infiorescenza, terminali su fusti solitari, sono composte da capolini. I capolini, per lo pi\u00f9 peduncolati, da glabri ad aracnoidei o tomentosi, omogami e radiati, sono composti da un involucro formato da diverse brattee embricate in pi\u00f9 serie che fanno da protezione al ricettacolo sul quale s'inseriscono i fiori ligulati. Le brattee, con forme triangolari-ovate, sono dimorfiche (quelle esterne sono pi\u00f9 piccole di quelle interne). Il ricettacolo \u00e8 piatto e nudo (senza pagliette).\nFiori. I fiori, pochi (fino a 12), sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha in genere 5 elementi). I fiori sono inoltre ermafroditi e zigomorfi.\nFrutti. I frutti sono degli acheni con pappo. Gli acheni, ristretti all'apice, hanno 10 coste. La superficie glabra o con ghiandole (raramente \u00e8 sericea). Il carpoforo \u00e8 assente. Il pappo \u00e8 piumoso con setole scabre in alto; il colore \u00e8 bianco ghiaccio. Il pappo \u00e8 inserito in un anello cartilagineo all'apice dell'achenio. Lunghezza degli acheni: 5 \u2013 15\u00a0mm. Lunghezza del pappo: 7 \u2013 28\u00a0mm.\nDistribuzione e habitat.\nLe piante di questo gruppo sono distribuite in Europa e Asia (dalla Siberia alla Cina).\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nQuesto genere appartiene alla sottotrib\u00f9 Scorzonerinae della trib\u00f9 Cichorieae (unica trib\u00f9 della sottofamiglia Cichorioideae). In base ai dati filogenetici la sottofamiglia Cichorioideae \u00e8 il terz'ultimo gruppo che si \u00e8 separato dal nucleo delle Asteraceae (gli ultimi due sono Corymbioideae e Asteroideae). La sottotrib\u00f9 Scorzonerinae \u00e8 il secondo clade che si \u00e8 separato dalla trib\u00f9.\nLa trib\u00f9 Scorzonerinae \u00e8 individuata dai seguenti principali caratteri:\nAll'interno della sottotrib\u00f9 sono stati individuati diversi cladi, alcuni in posizione politomica. Il genere di questa voce, da un punto di vista della filogenesi, si trova in un clade pi\u00f9 interno insieme al genere \"Pseudopodospermum\" (insieme potrebbero formare un \"gruppo fratello\"). Questo genere deriva da alcune specie del genere \"Scorzonera\"; in particolare dalle sezioni sect. \"Fibrillosae\", sect. \"Egregiae\", sect. \"Papposae\", sect. \"Polyclada\" e sect. \"Pusillae\".\nI caratteri distintivi per le specie di questo genere (\" Takhtajaniantha\") sono:\nIl numero cromosomico delle specie di questo genere \u00e8: 2n = 14 (diploidi), 21, 28 e 42 (allotetraploidia).\nElenco delle specie.\nQuesto genere ha 10 specie:\nSpecie della flora italiana.\nIn Italia \u00e8 presente la seguente specie:"}
{"id": "9221518", "revid": "757396", "url": "https://it.wikipedia.org/wiki?curid=9221518", "title": "Professional'nyj Basketbol'nyj klub CSKA 2006-2007", "text": "Questa voce raccoglie le informazioni riguardanti il Professional'nyj Basketbol'nyj klub CSKA nelle competizioni ufficiali della stagione 2006-2007.\nStagione.\nLa stagione 2006-2007 del Professional'nyj Basketbol'nyj klub CSKA \u00e8 la 16\u00aa nel massimo campionato russo di pallacanestro, la Professional'naya basketbol'naya liga.\nRoster.\n\"Aggiornato al 8 dicembre 2021\""}
{"id": "9221522", "revid": "1524446", "url": "https://it.wikipedia.org/wiki?curid=9221522", "title": "East Stirlingshire Football Club", "text": "L'East Stirlingshire Football Club \u00e8 una societ\u00e0 di calcio scozzese, con sede a Falkirk. Ha giocato due campionati nella massima serie del campionato scozzese di calcio.\nStoria.\nL'East Stirlingshire Football Club venne fondato nel 1881, ma trae origine dalla sezione calcistica di un club di cricket del villaggio di Bainsford nato l'anno precedente.\nNella stagione 1900-1901 inizia a militare nella Scottish Division Two, restandovi sino alla stagione 1922-1923 quando retrocesse in terza serie. La squadra ottenne l'immediato ritorno in cadetteria tra al secondo posto nella Scottish Third Division 1923-1924.\nDopo la vittoria della Scottish Second Division 1931-1932 l'East Stirlingshire partecipa per la prima volta al massimo campionato scozzese ma, chiude la stagione al ventesimo e ultimo posto della Scottish Division One 1932-1933.\nDopo il secondo posto nella Scottish Division Two 1962-1963, la squadra venne promossa in Scottish Division One. La seconda stagione dell'East Stirlingshire nella massima serie scozzese si concluse al diciottesimo e ultimo posto e il ritorno immediato in Scottish Division Two. Nel 1974 sir Alex Ferguson inizi\u00f2 la sua lunga e vincente carriera di allenatore nell'East Stirlingshire. \nLa squadra non riusc\u00ec pi\u00f9 ad accedere alla massima serie scozzese, militando nelle serie inferiori caledoniane."}
{"id": "9221523", "revid": "1154737", "url": "https://it.wikipedia.org/wiki?curid=9221523", "title": "Piccola Dora", "text": "La Piccola Dora (in francese \"La Doire\") \u00e8 uno dei due rami sorgentizi della Dora Riparia.\nPercorso.\nLa Piccola Dora nasce nel territorio del comune di Montgen\u00e8vre (FR) tra i monti Chenaillet e Gimont. Scende inizialmente in direzione nord-ovest poi, in vista del capoluogo comunale, ruota verso nord-est e, entrata in territorio italiano, lambisce il centro abitato di Claviere. Il torrente si incunea nelle \"Gole di San Gervasio\" e, dopo avere formato alcune cascate ed essere stato sovrappassato dalla SS 24, va ad unirsi con la Ripa a Cesana Torinese, dando cos\u00ec origine alla Dora Riparia.\nStoria.\nLa parte pi\u00f9 alta dell'asta fluviale e del bacino della Piccola Dora, pur facendo idrograficamente parte del bacino del Po, appartenevano al territorio francese gi\u00e0 prima del ritocco dei confini operato con il trattato del 1947 dopo la fine della Seconda guerra mondiale, come era stato ribadito dopo alcune controversie nel trattato di Parigi del 1814.\nAttivit\u00e0 sportive.\nNei pressi di Claviere un ponte tibetano di 544 metri di lunghezza, considerato il pi\u00f9 lungo del mondo, attraversa la piccola Dora.\nNel 2008 un gruppo di istruttori di alpinismo del Corpo degli Alpini ha attrezzato per l'arrampicata una parete nelle gole di San Gervasio."}
{"id": "9221524", "revid": "86599", "url": "https://it.wikipedia.org/wiki?curid=9221524", "title": "428259 Laphil", "text": "428259 Laphil \u00e8 un asteroide della fascia principale. Scoperto nel 2007, presenta un'orbita caratterizzata da un semiasse maggiore pari a e da un'eccentricit\u00e0 di 0,2726960, inclinata di 12,10342\u00b0 rispetto all'eclittica."}
{"id": "9221526", "revid": "86599", "url": "https://it.wikipedia.org/wiki?curid=9221526", "title": "526460 Ceciliakoocen", "text": "526460 Ceciliakoocen \u00e8 un asteroide della fascia principale. Scoperto nel 2006, presenta un'orbita caratterizzata da un semiasse maggiore pari a e da un'eccentricit\u00e0 di 0,3649647, inclinata di 22,15975\u00b0 rispetto all'eclittica."}
{"id": "9221529", "revid": "775372", "url": "https://it.wikipedia.org/wiki?curid=9221529", "title": "Villa Kram\u00e1\u0159", "text": "Villa Kram\u00e1\u0159 \u00e8 una residenza ufficiale del Presidente del Governo della Repubblica Ceca. "}
{"id": "9221551", "revid": "775372", "url": "https://it.wikipedia.org/wiki?curid=9221551", "title": "Residenza ufficiale del Primo Ministro (Portogallo)", "text": ""}
{"id": "9221561", "revid": "633110", "url": "https://it.wikipedia.org/wiki?curid=9221561", "title": "Matsu (cacciatorpediniere)", "text": "Il \u00e8 stato un cacciatorpediniere della Marina imperiale giapponese, prima ed eponima unit\u00e0 della stessa classe. Fu varato nel febbraio 1944 dall'arsenale di Maizuru.\nIn esercitazione ben dentro l'estate 1944, fu frettolosamente assegnato alla 43\u00aa Divisione e incaricato di contribuire alla protezione dei convogli che salpavano da Yokosuka per le isole Ogasawara, difesa avanzata delle coste nipponiche. Il 4 agosto, dopo aver compiuto una missione di questo genere, si ritrov\u00f2 sotto il fuoco di un forte gruppo navale di superficie americano a nord-ovest di Chichi-jima e accett\u00f2 lo scontro per consentire la fuga del convoglio; devastato da numerosi colpi giunti a segno, affond\u00f2 quella sera con quasi tutto l'equipaggio e il comandante.\nCaratteristiche.\nIl \"Matsu\" presentava una lunghezza fuori tutto di 100 metri, una larghezza massima di 9,35 metri e un pescaggio di 3,30 metri; il dislocamento a pieno carico ammontava a tonnellate. L'apparato motore era formato da due caldaie Kampon, due turbine a ingranaggi a vapore Kampon, due alberi motore con elica: erano erogati \u00a0shp, sufficienti per una velocit\u00e0 massima di 27,75 nodi (52,73\u00a0km/h); l'autonomia massima era di miglia nautiche a 16 nodi (circa chilometri a 30,4\u00a0km/h). L'armamento era articolato su tre cannoni Type 89 da 127\u00a0mm L/40 in due affusti pressoch\u00e9 scoperti; quattro tubi lanciasiluri da 610\u00a0mm raggruppati in un impianto Type 92 e senza ricarica; venti cannoni automatici Type 96 da 25\u00a0mm L/60 e due lanciatori Type 94 per bombe di profondit\u00e0 (36 a bordo). Infine erano stati forniti un sonar Type 93 e un radar Type 22. All'entrata in servizio l'equipaggio era formato da 210 uomini.\nServizio operativo.\nIl cacciatorpediniere \"Matsu\" fu ordinato nell'anno fiscale edito dal governo giapponese nel 1944. La sua chiglia fu impostata nel cantiere navale dell'arsenale di Maizuru l'8 agosto 1943 e il varo avvenne il 3 febbraio 1944; fu completato il 28 aprile seguente e il comando fu affidato al capitano di corvetta Tsuneo Yonei. Fu immediatamente assegnato all'11\u00aa Squadriglia cacciatorpediniere, dipendente dalla Flotta Combinata e demandata all'addestramento delle nuove unit\u00e0 in tempo di guerra.\nDopo aver speso il mese di maggio in messa a punto, esercitazioni e addestramenti tra Kure, la baia di Hashirajima e Yashima, si ferm\u00f2 il 1\u00ba giugno nei cantieri di Kure per una revisione finale; nell'occasione il comandante Yonei cedette il posto al capitano di corvetta Gen Yoshinaga. Assegnato di base a Murozumimura, complet\u00f2 ancora qualche sessione di addestramento nel Mare interno di Seto prima di essere distaccato a Tokuyama e quindi a Yokosuka: il 19, sebbene ritenuto ancora non del tutto pronto, il \"Matsu\" fu urgentemente tolto all'11\u00aa Squadriglia e riassegnato alla 2\u00aa Unit\u00e0 di scorta, che si occupava di proteggere i convogli destinati alle strategiche isole Ogasawara. Dopo una prima missione, il 15 luglio giunse la formale assegnazione alla 43\u00aa Divisione cacciatorpediniere con i gemelli , \"Take\", (pur sempre alle dipendenze amministrative dell'11\u00aa Squadriglia). Fu scelto quale nave ammiraglia dal contrammiraglio Ichimatsu Takahashi, comandante della 2\u00aa Unit\u00e0 navale di scorta, per una missione di difesa a un convoglio di sette mercantili incaricato di portare munizioni e rifornimenti a Iwo Jima e Chichi-jima; la formazione contava il cacciatorpediniere \"Hatakaze\", due \"kaibokan\" e pot\u00e9 contare sull'appoggio a distanza della portaerei \"Zuiho\". Tuttavia proprio la presenza della portaerei, scoperta dagli statunitensi attraverso l'analisi del traffico radio giapponese, convinse la United States Fifth Fleet a distaccare tre portaerei con uno schermo di incrociatori e cacciatorpediniere per tentare di distruggere la \"Zuiho\" e colpire duramente le installazioni di Chichi-jima (azione che si inquadrava nella campagna delle Marianne allora in corso). Il 1\u00ba agosto il \"Matsu\" e il resto del convoglio arrivarono a Chichi-jima, prima di salpare in fretta il 4 per evitare un annunciato raid aereo; le navi giapponesi furono comunque localizzate a 15 miglia a nord-ovest dell'isola e investite da uno stormo di velivoli imbarcati, che distrusse tutti i mercantili tranne uno. In serata incapparono in una squadra americana in arrivo da sud-est e diretta, in realt\u00e0, a bombardare Chichi-jima. La 2\u00aa Unit\u00e0 di scorta si trov\u00f2 subito in una grave situazione, dato che le sue navi non avevano una velocit\u00e0 sufficiente a sfuggire allo scontro sfruttando il tramonto: il \"Matsu\", la pi\u00f9 rapida, poteva sviluppare solo 21 nodi a causa di alcuni danni ricevuti dagli apparecchi e per noie alle macchine.\nTakahashi e il capitano Yoshinaga, dopo una rapida consultazione, decisero di dare battaglia per guadagnare tempo e consentire alle altre navi di ripiegare verso nord. Il combattimento cominci\u00f2 alle 18:30 circa: il \"Matsu\" cerc\u00f2 di tagliare la \"T\" alle unit\u00e0 avversarie, prima di prendere per est alla massima velocit\u00e0 possibile; fu raggiunto comunque da alcuni colpi che inflissero danni importanti, mentre sembra che il fuoco di risposta non abbia ottenuto risultati. Dopo un'ora di inseguimento il contrammiraglio Laurence T. DuBose, che guidava la formazione statunitense, decise di distaccare la 100\u00aa Divisione cacciatorpediniere per finire il \"Matsu\" e di riprendere una rotta nord allo scopo di distruggere le altre unit\u00e0 nipponiche in fuga. Il \"Matsu\" aveva rallentato a 15 nodi e aveva perso i cannoni di poppa, risultando una facile preda per l', l' e l'; rapidamente centrato da altri proietti, alle 19:58 si ferm\u00f2 in preda alle fiamme. Sprofond\u00f2 di poppa tra le 20:30 e le 20:40 circa con pressoch\u00e9 tutto l'equipaggio, il capitano Yoshinaga e il contrammiraglio Takahashi 50 miglia a nord-ovest di Chichi-jima (). Poco pi\u00f9 tardi DuBose riusc\u00ec a rimontare e distruggere il mercantile, ma rinunci\u00f2 a inseguire l\"Hatakaze\" e gli altri vascelli. Qualche giorno dopo sei superstiti del \"Matsu\" furono presi prigionieri dagli statunitensi.\nIl 10 ottobre 1944 il \"Matsu\" fu depennato dai registri della Marina imperiale."}
{"id": "9221564", "revid": "633110", "url": "https://it.wikipedia.org/wiki?curid=9221564", "title": "Momo (cacciatorpediniere)", "text": "Il \u00e8 stato un cacciatorpediniere della Marina imperiale giapponese, seconda unit\u00e0 della classe Matsu. Fu varato nel marzo 1944 dall'arsenale di Maizuru.\nAssegnato alla 43\u00aa Divisione, esplet\u00f2 varie missioni di difesa al traffico navale verso la colonia di Formosa e le Filippine; non riusc\u00ec per\u00f2 a impedire la distruzione dell'ammiraglia della 31\u00aa Squadriglia di scorta a fine novembre 1944. Partecip\u00f2 subito dopo a una delle ultime, difficili missioni di rifornimento all'isola di Leyte prima di lasciare Manila, il 13 dicembre, in difesa di un grosso convoglio. Due giorni pi\u00f9 tardi le navi furono attaccate da un sommergibile statunitense, un cui siluro raggiunse il cacciatorpediniere che affond\u00f2 con circa novanta morti tra l'equipaggio.\nCaratteristiche.\nIl \"Momo\" presentava una lunghezza fuori tutto di 100 metri, una larghezza massima di 9,35 metri e un pescaggio di 3,30 metri; il dislocamento a pieno carico ammontava a tonnellate. L'apparato motore era formato da due caldaie Kampon, due turbine a ingranaggi a vapore Kampon, due alberi motore con elica: erano erogati \u00a0shp, sufficienti per una velocit\u00e0 massima di 27,75 nodi (52,73\u00a0km/h); l'autonomia massima era di miglia nautiche a 16 nodi (circa chilometri a 30,4\u00a0km/h). L'armamento era articolato su tre cannoni Type 89 da 127\u00a0mm L/40 in due affusti pressoch\u00e9 scoperti; quattro tubi lanciasiluri da 610\u00a0mm raggruppati in un impianto Type 92 e senza ricarica; venti cannoni automatici Type 96 da 25\u00a0mm L/60 e due lanciatori Type 94 per bombe di profondit\u00e0 (36 a bordo). Infine erano stati forniti un sonar Type 93 e un radar Type 22. All'entrata in servizio l'equipaggio era formato da 210 uomini.\nServizio operativo.\nIl cacciatorpediniere \"Momo\" fu ordinato nell'anno fiscale edito dal governo giapponese nel 1944. La sua chiglia fu impostata nel cantiere navale dell'arsenale di Maizuru il 5 novembre 1943 e il varo avvenne il 25 marzo 1944; fu completato il 10 giugno seguente e il comando fu affidato al capitano di corvetta Masamitsu Yukitaka. Fu immediatamente assegnato all'11\u00aa Squadriglia cacciatorpediniere, dipendente dalla Flotta Combinata e demandata all'addestramento delle nuove unit\u00e0 in tempo di guerra.\nIl 15 luglio fu ufficialmente inserito nell'organico della 43\u00aa Divisione cacciatorpediniere con i gemelli , e \"Take\"; il 20 agosto il reparto, privato del \"Matsu\" perduto in combattimento un paio di settimane prima, pass\u00f2 agli ordini della 31\u00aa Squadriglia di scorta, a sua volta parte della 5\u00aa Flotta, ma gi\u00e0 da luglio era coinvolto in regolari missioni di difesa al traffico navale da e per il Giappone. \u00c8 molto probabile che risalga a questo periodo l'aggiunta di un radar Type 13 per la ricerca aerea, assicurato all'albero di maestra. Passato agli ordini del capitano di corvetta Yoshio Minagawa il 9 settembre, il \"Momo\" partecip\u00f2 tra il 25 ottobre e il 2 novembre alla scorta delle due portaerei \"Ryuho\" e , le quali salparono da Sasebo per trasferire a K\u012brun rifornimenti e aeroplani: sia l'andata che il ritorno a Kure si svolsero senza incidenti. Il 14 lasci\u00f2 la citt\u00e0 per accompagnare fino a Manila l'incrociatore leggero contraereo , reduce dalla disastrosa battaglia del Golfo di Leyte e con a bordo il contrammiraglio Heitar\u014d Edo (comandante della 31\u00aa Squadriglia di scorta); il viaggio fu tranquillo e riprese il 19 con destinazione Brunei. Questa volta la traversata fu segnata dall'attacco di un sommergibile statunitense che inflisse danni gravi all\"'Isuzu\": il \"Momo\" si occup\u00f2 di scortarlo fino a Singapore per le riparazioni, porto raggiunto il 22 e dove Edo si trasfer\u00ec sul cacciatorpediniere \"Shimotsuki\". Due giorni pi\u00f9 tardi i due cacciatorpediniere salparono con rotta per Brunei e di nuovo un sommergibile americano comp\u00ec un riuscito attacco; l'ammiraglia salt\u00f2 in aria con gravissime perdite umane (compreso l'ufficiale comandante) e il \"Momo\" riusc\u00ec a recuperare solo una cinquantina di naufraghi, che fece scendere a Brunei. Da qui riprese la navigazione in solitaria fino alla capitale filippina e, il 5 dicembre, lasci\u00f2 la grande baia di Manila come parte dello schermo difensivo al convoglio TA numero 8 \u2013 si trattava di uno degli ultimi invii di rinforzi alla guarnigione di Leyte, che dal 20 ottobre contendeva l'isola alle divisioni statunitensi. A dispetto dell'opposizione avversaria, il \"Momo\" usc\u00ec indenne dagli attacchi aerei e gli unici danni che sub\u00ec furono provocati dal contatto con una scogliera semisommersa e non segnalata. La sua operativit\u00e0 non era per\u00f2 compromessa e, tornato a Manila l'8, ripart\u00ec il 13 assieme a un convoglio. Il gruppo sostenne l'attacco del sommergibile il 15 dicembre, in un punto situato 140 miglia a ovest-sudovest di Capo Bolinao di Luzon (): dei siluri rilasciati dal battello, uno centr\u00f2 il \"Momo\" che esplose e affond\u00f2 rapidamente con 92 cadaveri a bordo, compreso il capitano Minagawa. I naufraghi, tra i quali 36 feriti, furono raccolti dalle altre navi giapponesi.\nIl 10 febbraio 1945 il \"Momo\" fu depennato dai registri della Marina imperiale."}
{"id": "9221568", "revid": "775372", "url": "https://it.wikipedia.org/wiki?curid=9221568", "title": "Inkognitogata 18", "text": "Inkognitogata 18 \u00e8 la residenza ufficiale del Ministro di Stato della Norvegia."}
{"id": "9221569", "revid": "31886", "url": "https://it.wikipedia.org/wiki?curid=9221569", "title": "Venator", "text": "Venator \u00e8 un genere di ragni appartenente alla famiglia Lycosidae.\nDistribuzione.\nLe tre specie sono state rinvenute in Australia: la specie dall'areale pi\u00f9 vasto \u00e8 la \"V. spenceri\", reperita nel Queensland, in Australia meridionale, nel Nuovo Galles del Sud e nello stato di Victoria.\nTassonomia.\nQuesto genere non \u00e8 sinonimo anteriore di \"Venatrix\" a seguito di un lavoro di Framenau e Vink del 2001, \"contra\" precedenti considerazioni di McKay presenti in un lavoro di Davies del 1985.\nNon sono stati esaminati esemplari di questo genere dal 2015.\nAttualmente, a dicembre 2021, si compone di 3 specie:"}
{"id": "9221572", "revid": "254059", "url": "https://it.wikipedia.org/wiki?curid=9221572", "title": "Luchino Novello Visconti", "text": "Biografia.\nEra figlio di Luchino Visconti, signore di Milano e di Isabella Fieschi.\nAlla morte del padre, lo zio arcivescovo di Milano Giovanni, pretese l'annullamento del giuramento a legittimo successore. Nel 1362 comand\u00f2 un gruppo di genovesi in appoggio al marchese del Monferrato Giovanni II contro il duca Galeazzo II Visconti. Nel 1370 cerc\u00f2 di entrare con un gruppo di uomini a Milano, ma inutilmente. Nel 1373 ottenne la cittadinanza di Firenze e nel 1373 Ottone III del Monferrato lo schier\u00f2 contro i Visconti. Stabilitosi a Ferrara, ricevette dal duca di Milano Gian Galeazzo Visconti l'intimazione di risiedere a Udine. \nMor\u00ec a Venezia nel 1399 presso la famiglia Contarini.\nDiscendenza.\nLuchino Novello spos\u00f2 in prime nozze Maddalena Boccanegra, figlia del doge di Genova Simone Boccanegra, e nel 1372 Maddalena Strozzi di Firenze. Ebbe cinque figlie:"}
{"id": "9221574", "revid": "124430675", "url": "https://it.wikipedia.org/wiki?curid=9221574", "title": "Minuetto in Sol maggiore (Petzold)", "text": ""}
{"id": "9221575", "revid": "365417", "url": "https://it.wikipedia.org/wiki?curid=9221575", "title": "Autize", "text": "L'Autize, o Autise, \u00e8 un fiume francese che nasce a Mazi\u00e8res-en-G\u00e2tine a 186 metri s.l.m. di altitudine e sfocia, dopo essersi diviso in due rami, nella S\u00e8vre Niortaise avendo compiuto un percorso di 67,4\u00a0chilometri.\nGeografia.\nA valle di Nieul sur l'Autise, il fiume si divide in due rami:\nAffluenti.\nL'Autize ha ventiquattro affluenti ufficiali tra i quali sei hanno un nome e sono lunghi pi\u00f9 di cinque chilometri:\n- Il Saumort (19 km);\n- Il Miochette (15 km);\n- La Roche Hudon (7 km);\n- La Route d'eau de fontaine (7 km);\n- Il Dor\u00e9 (7km);\n- Il Chantegros (6 km)."}
{"id": "9221576", "revid": "110157", "url": "https://it.wikipedia.org/wiki?curid=9221576", "title": "Utva (fiume)", "text": "La Utva (; ) \u00e8 un fiume del Kazakistan (Regione del Kazakistan Occidentale) affluente di sinistra dell'Ural.\nLe sorgenti dell'Utva si trovano sull'altopiano del basso Ural ad un'altitudine di 250\u00a0m. Il fiume scorre mediamente in direzione nord-occidentale. Il canale \u00e8 tortuoso, soprattutto nella parte bassa. Le acque del fiume sono utilizzate per l'irrigazione e l'approvvigionamento idrico. Ha una lunghezza di 290\u00a0km, l'area del suo bacino \u00e8 di 6\u00a0940\u00a0km\u00b2. Il fiume gela da novembre a met\u00e0 aprile.\nLa citt\u00e0 di Aqsaj si trova vicino al fiume sulla riva destra. "}
{"id": "9221578", "revid": "15756", "url": "https://it.wikipedia.org/wiki?curid=9221578", "title": "Arte dei Fornai", "text": "L'Arte dei Fornai \u00e8 stata una delle Arti Minori delle corporazioni di arti e mestieri di Firenze.\nStoria.\nUn primo statuto pervenutoci risale al 1337. La prima sede di riunione fu nei pressi della chiesa di San Pier Scheraggio, in via Lambertesca, inglobata e distrutta poi nel complesso degli Uffizi.\nNel 1534 l'Arte dei Fornai entr\u00f2 a far parte dell\"'Universit\u00e0 di Por San Piero\" coi Beccai, Oliandoli e Pizzicagnoli, che era governata da sei consoli ed ebbe per protettore san Pietro; l'insegna adottata fu un leone rosso rampante su fondo oro con un giglio bianco nella branca destra elevata e la sede venne stabilita inizialmente nel palazzo dell'Arte dei Beccai; nel 1583, un nuovo decreto granducale accorp\u00f2 questa universit\u00e0 con quella dei Fabbricanti, che assunse la denominazione di \"Universit\u00e0 dei Fabbricanti e Por San Piero\" e la residenza venne spostata sotto gli Uffizi, mantenendo la propria insegna.\nCome le altre Arti, venne definitivamente soppressa da Pietro Leopoldo di Lorena nel 1770.\nOrganizzazione interna.\nIl pane era alla base dell'alimentazione dell'europa medievale, per questo la panificazione, anche a Firenze, rivestiva una notevole importanza. Il pane toscano, tradizionalmente senza sale fin da quando la guerra contro Pisa aveva imposto un embargo sul sale, veniva prodotto in pagnotte di circa sete once, e marcato col giglio fiorentino. Si usavcano varie farine, prodette nel contado o importate. La pi\u00f9 pregiata era quella bianca, di grano tenero, che in tempo di carestia veniva mescolata alla crusca e ad altre farine meno pregiate, come orzo o segale. Le granaglie tipicamente vendute a Firenze erano di quattro tipi: il grano comunale, dai campi del circondario cittadino, il grano grsso per la produzione di grosse forme per l'alimentazione quotidiana, quello siciliano, d'importazione e usato soprattutto per lasagne e maccheroni, e quello detto calvello, mi maggiore qualit\u00e0, destinato alla clientela pi\u00f9 ricca. I venditori di granaglie spesso trattavano anche le biade e i mangimi, per gli animali d'allevamento.\nMulini si trovavano lungo l'Arno, da Rovezzano fino alla zona di Ognissanti, alcuni dei quali esistono ancora, pur se trasformati in edifici civili, come quello del lungarno Colombo o il mulino di Sant'Andrea a Rovezzano.\nMembri illustri.\nIl Libro del Biadaiolo \u00e8 un famoso codice miniato (1335 circa) sul testo dello \"Specchio Umano\", un libro redatto da Domenico Lenzi, biadaiolo fiorentino, in cui si narra tutto il sapere legato al suo mestiere, riportando prezzi, tipologie di grani e biade, e rappresentando il tempo di abbondanza e di carestia, con la narrazione di alcuni eventi quali la carestia della fine degli anni venti del Trecento o l\u2019alluvione del 1333.\nDurante la carestia del 1346-1347 alcuni fornai sono ricordati per cattiva condotta: Marcaccio Bartalini di Rovezzano mischi\u00f2 la poca farina restante col gesso, venendo condannato a una multa salata o alla pena di essere trascinato per tutta Firenze con un sacco di gesso appeso al collo; Simone Benenteni di San Lorenzo mischi\u00f2 farina, crusca, gesso e segatura cercando di coprire il cattivo sapore col finocchio, ma venne scoperto e costretto a pagare una multa prima di essere cacciato dalla citt\u00e0.\nPatronati.\nLa corporazione scelse san Lorenzo come proprio protettore, festeggiato il 10 agosto. Essi ebbero una nicchia in Orsanmichele, ma non riuscirono ad erigerci una statua per mancanza di fondi; al loro posto venne poi inserito il \"San Matteo\" dell'Arte del Cambio\nI Fornai fecero poi decorare uno dei pilastri interni, con un affresco di Taddeo Gaddi."}
{"id": "9221581", "revid": "301156", "url": "https://it.wikipedia.org/wiki?curid=9221581", "title": "Neb\u0131rnav Yaylas\u0131", "text": "Neb\u0131rnav Yaylas\u0131 (turco, \"altopiano di Neb\u0131rnav\" in italiano) \u00e8 un altopiano situato in Turchia.\nGeografia.\nL'altopianoche raggiunge quote tra i e i metrisi trova in Antolia Orientale, al confine tra le province di Hakk\u00e2ri e Van e circa 60 km a nord dalla citt\u00e0 di Hakk\u00e2ri. Tra le specie animali che vivono nell'area vi sono l'orso e il lupo.\nSociet\u00e0.\nNei mesi estivi questo territorio \u00e8 raggiunto da popolazioni seminomadi provenienti dalla provincia di Siirt, che migrano qui perch\u00e9 le temperature pi\u00f9 miti sono maggiormente adatte all'allevamento di bestiame, loro principale attivit\u00e0 economica. La zona \u00e8 indicata dall'Agenzia per lo sviluppo dell'Anatolia Orientale (Do\u011fu Anadolu Kalk\u0131nma Ajans\u0131) quale adatta per il trekking e per l'utilizzo della mountain bike.\nNel 2010 l'area \u00e8 stata teatro di operazioni militari da parte delle forze armate turche nei confronti di elementi del Partito dei Lavoratori del Kurdistan.\nInfrastrutture e trasporti.\nL'altopiano \u00e8 attraversato da una carrozzabile asfaltata (strada provinciale 30-01 nella provincia di Hakk\u00e2ri e strada provinciale 65-26 in quella di Van) che costituisce la pi\u00f9 diretta via di collegamento tra le province di Hakk\u00e2ri e Van, sebbene sia meno utilizzata rispetto alla strada statale 975 sita pi\u00f9 a est, a causa dell'elevata quota altimetrica raggiunta e del lungo periodo di chiusura invernale. La strada che percorre l'altopianopur trovandosi in un'area esterna ai confini geografici dell'Europa\u00e8 tra le pi\u00f9 alte situate in stati europei."}
{"id": "9221582", "revid": "404449", "url": "https://it.wikipedia.org/wiki?curid=9221582", "title": "Musica da Ripostiglio", "text": "I Musica da Ripostiglio sono un gruppo musicale pop-swing italiano formatosi a Grosseto nel 2009. Il gruppo \u00e8 formato da Luca Pirozzi (voce, chitarra, banjo), Luca Giacomelli (chitarra), Raffaele Toninelli (contrabbasso), Emanuele Pellegrini (batteria e percussioni).\nStoria.\nGli esordi.\nIl gruppo nasce dalle ceneri dei Suonatori da Taverna e Grand Hotel, band grossetana nata nel 2002 dove hanno mosso i primi passi Luca Pirozzi (chitarra e voce) e Luca Giacomelli (chitarra). La formazione prevedeva la presenza di Antonio D'Ambrosio alla batteria, Benny Baiano al basso, Nicola Draoli alle tastiere, Alessandro Golini al violino e del produttore artistico e paroliere Antonio Sangiuliano.\nIl gruppo si scioglie nel 2005 per riformarsi nel 2009: la nuova formazione, che prende il nome di Musica da Ripostiglio, vede la riconferma di Pirozzi e Giacomelli, e l'ingresso di Raffaele Toninelli al contrabbasso e Aldo Milani al sassofono.\nPrime pubblicazioni.\nNel 2009 esce l'album omonimo \"Musica da ripostiglio\", prodotto da Alessandro Finazzo (chitarrista della Bandabard\u00f2) per l'etichetta discografica Mojito Records. Il secondo album in studio, dal titolo \"Gli artisti\", \u00e8 pubblicato nel 2012 dall'etichetta Firstline e anticipato dal singolo omonimo.\nNel 2014 esce \"Dal vivo\", disco live autoprodotto e registrato nel novembre 2012 al teatro dei Concordi di Roccastrada.\nIl teatro e i nuovi album.\nA partire dal 2013 il gruppo ha iniziato un'intensa e duratura collaborazione artistica con registi e attori del panorama italiano. Dal 2013 al 2016 sono il gruppo stabile dello spettacolo teatrale \"Servo per due\", per la regia di Pierfrancesco Favino e Paolo Sassanelli. Nella primavera del 2014 collaborano con alcuni elementi della compagnia di repertorio Danny Rose, dando vita allo spettacolo \"La leggenda del favoloso Django Reinhardt\", e registrano l'album \"Signori... chi \u00e8 di scena!\", contenente brani composti in occasione delle tourn\u00e9e in teatro e pubblicato l'anno successivo.\nNell'autunno del 2015 si esibiscono a teatro con \"Signori in carrozza\", insieme a Giovanni Esposito, Ernesto Lama e Margherita Vicario, mentre nell'estate successiva si occupano delle musiche per le letture sceniche di \"Una favola di Campania\", per la regia di Fabrizio Arcuri, collaborando con Claudio Santamaria, Vincenzo Salemme, Giuliana De Sio, Leo Gullotta, Isabella Ferrari, Giuseppe Battiston. Nel 2017 sono la resident band dello spettacolo \"A ruota libera\", regia di Giovanni Veronesi, con Sergio Rubini, Rocco Papaleo, Alessandro Haber. Lo stesso anno il gruppo prende parte alla quarta edizione del programma televisivo \"T\u00fa s\u00ed que vales\" su Canale 5 e pubblica l'album dal vivo \"Live in Capalbio 3.0\", in super HD, edito dalla VDM Records, che \u00e8 selezionato per i Grammy Awards 2018, senza tuttavia rientrare nella shortlist delle nomination.\nNel 2018 sono in scena con \"Napule \u00e8... n'ata storia\", spettacolo musicale grazie al quale, insieme a Mariangela D'Abbraccio, rivisitano i calssici di Pino Daniele. Dal 2019 al 2020 inizia la collaborazione milanese con il Teatro Menotti e il regista Emilio Russo, che dar\u00e0 vita agli spettacoli \"Trattoria Menotti\", e \"Far finta di essere sani\", con Andrea Mir\u00f2. Sempre nel 2019 esce l'album in studio \"Zan zar\u00e0\", edito da Irma Records e preceduto dal singolo \"Il dente delinquente\".\nDal 2021 sono in scena con \"Ristrutturazione\", per la regia di Sergio Rubini, e prendono parte al film \"Tutti per 1 - 1 per tutti\" di Giovanni Veronesi."}
{"id": "9221584", "revid": "1185701", "url": "https://it.wikipedia.org/wiki?curid=9221584", "title": "Trofeo Matteotti 1977", "text": "Il Trofeo Matteotti 1977, trentaduesima edizione della corsa, si svolse il 31 luglio 1977 su un percorso di 230\u00a0km. La vittoria fu appannaggio dell'italiano Wilmo Francioni, che complet\u00f2 il percorso in 6h25'00\", precedendo il connazionale Carmelo Barone e il britannico Phil Edwards."}
{"id": "9221592", "revid": "44876", "url": "https://it.wikipedia.org/wiki?curid=9221592", "title": "Associazione Sportiva Dilettantistica Gladiator 1924", "text": ""}
{"id": "9221595", "revid": "1185701", "url": "https://it.wikipedia.org/wiki?curid=9221595", "title": "Trofeo Matteotti 1976", "text": "Il Trofeo Matteotti 1976, trentunesima edizione della corsa, si svolse il 25 luglio 1976 su un percorso di 230,4\u00a0km. La vittoria fu appannaggio dell'italiano Francesco Moser, che complet\u00f2 il percorso in 6h13'48\", precedendo i connazionali Pierino Gavazzi ed Enrico Paolini."}
{"id": "9221604", "revid": "6923", "url": "https://it.wikipedia.org/wiki?curid=9221604", "title": "Jurij Vlasov", "text": "Come sollevatore \u00e8 stato campione olimpico, mondiale ed europeo e detentore di diversi record mondiali nella categoria dei pesi massimi (oltre 90 kg.). \u00c8 stato il primo atleta della storia a sollevare 200 kg. in una sola alzata. Ha partecipato ai Giochi Olimpici del 1960 e del 1964, di cui \u00e8 stato entrambe le volte il portabandiera della rappresentativa sovietica.\nBiografia.\nNato in Ucraina da genitori russi, Vlasov cominci\u00f2 a praticare il sollevamento pesi nel 1956 mentre studiava all'Accademia dell'aeronautica militare di Mosca.\nNel 1959 vinse il suo primo titolo nazionale sovietico sollevando 495 kg. nel totale di tre prove. Qualche settimana dopo partecip\u00f2 ai Campionati mondiali ed europei di Varsavia, suo esordio in una grande competizione internazionale, vincendo subito la medaglia d'oro con 500 kg. nel totale, dopo aver realizzato il record mondiale della prova di strappo nella stessa competizione, battendo lo statunitense James Bradford (492,5 kg.).\nNel 1960, nel mese di maggio, vinse la medaglia d'oro ai Campionati europei di Milano con 500 kg. nel totale e, qualche mese dopo, partecip\u00f2 alle Olimpiadi di Roma 1960, conquistando la medaglia d'oro con il record del mondo di 537,5 kg. nel totale, sconfiggendo gli statunitensi Bradford (512,5 kg.) e Norbert Schemansky (500 kg.), dopo aver realizzato nel corso della gara anche il record del mondo nella prova di slancio con 202,5 kg., primo atleta della storia a rompere la barriera dei 200 kg. in una alzata.\nNel 1961 Vlasov vinse la medaglia d'oro ai Campionati mondiali ed europei di Vienna con 525 kg. nel totale, battendo con ampio margine lo statunitense Richard Zirk (475 kg.) ed il finlandese Eino M\u00e4kinen (462,5 kg.).\nL'anno successivo trionf\u00f2 anche ai Campionati mondiali ed europei di Budapest con 540 kg. nel totale, prevalendo su Schemansky per 2,5 kg.\nNel 1963 si conferm\u00f2 ancora una volta sul tetto del mondo, vincendo la medaglia d'oro ai Campionati mondiali ed europei di Stoccolma con 557,5 kg. nel totale, distanziando questa volta di 20 kg. lo statunitense Schemansky e di 30 kg. il connazionale Leonid \u017dhabotins'kij.\nNel 1964, nel mese di giugno, Vlasov vinse la medaglia d'oro ai Campionati europei di Mosca con 562,5 kg. nel totale e, qualche mese dopo, partecip\u00f2 alle Olimpiadi di Tokyo 1964, dove era il naturale favorito per la vittoria. Tuttavia si fece sorprendere dal connazionale \u017dhabotins'kij, il quale vinse la gara con 572,5 kg. nel totale e Vlasov si dovette accontentare della medaglia d'argento con 570 kg. nel totale, con Schemansky al bronzo con 537,5 kg. nel totale. In quell'anno la gara olimpica era valida anche come Campionato mondiale.\nDeluso da questo risultato, decise di ritirarsi dalle competizioni subito dopo questa gara olimpica.\nRitorn\u00f2 alle competizioni nel 1966, non riuscendo pi\u00f9 ad ottenere risultati importanti ai massimi livelli internazionali, ma riuscendo comunque a realizzare un record mondiale nella prova di distensione lenta nel 1967.\nNel 1968 pose fine definitivamente alla sua carriera agonistica, durante la quale realizz\u00f2 complessivamente 31 record mondiali, di cui 7 nella prova di distensione lenta, 7 nella prova di strappo, 9 nella prova di slancio e 8 nel totale. Si dedic\u00f2, pertanto, a tempo pieno alla scrittura.\nAttivit\u00e0 di scrittore.\nGi\u00e0 durante l'attivit\u00e0 agonistica, Jurij Vlasov cominci\u00f2 a scrivere racconti a tema sportivo, per i quali vinceva dei premi in patria.\nA partire dal 1962 partecipava alle manifestazioni internazionali di sollevamento pesi non solo come atleta in gara, ma anche come giornalista inviato del quotidiano Izvestija, uno dei pi\u00f9 famosi e diffusi giornali dell'Unione Sovietica.\nNel 1964 pubblic\u00f2 il suo primo libro dal titolo \"\u0421\u0435\u0431\u044f \u043f\u0440\u0435\u043e\u0434\u043e\u043b\u0435\u0442\u044c\" (Supera te stesso), altri ne seguiranno nell'arco di circa una trentina d'anni, il pi\u00f9 famoso dei quali \u00e8 stato \"\u041e\u0433\u043d\u0435\u043d\u043d\u044b\u0439 \u043a\u0440\u0435\u0441\u0442\" (La croce di fuoco) pubblicato nei primi anni '90, una trilogia sulla vita durante e dopo la Rivoluzione russa.\nAttivit\u00e0 politica.\nParallelamente all'attivit\u00e0 di scrittore, Vlasov intraprese anche la carriera politica. Gi\u00e0 da quando era al culmine della sua popolarit\u00e0, veniva inserito nelle delegazioni ufficiali dell'U.R.S.S. in visita a leaders stranieri come Fidel Castro e Charles De Gaulle. Suo padre Pyotr Vlasov era un giornalista militare e diplomatico sovietico che rivest\u00ec gli incarichi di console generale a Shanghai e di ambasciatore in Birmania.\nSuccessivamente si interess\u00f2 alla politica attiva, entrando a far parte nel 1989 del Congresso dei deputati del popolo dell'Unione Sovietica. Fortemente critico nei confronti del P.C.U.S. e del KGB, nello stesso anno si allontan\u00f2 dal Partito.\nDopo il dissolvimento dell'U.R.S.S. fu eletto nel 1993 alla Duma di Stato della Federazione russa, dove rimase in carica fino al 1995.\nNel 1996, in aperta contrapposizione al Presidente uscente Boris El'cin ed alle riforme economiche da questi attuate, si candid\u00f2 alle elezioni presidenziali, ottenendo per\u00f2 un risultato molto modesto e decise, cos\u00ec, di ritirarsi dalla vita politica.\nAltre attivit\u00e0.\nDal 1985 al 1987 Jurij Vlasov \u00e8 stato Presidente della Federazione sovietica di sollevamento pesi e dal 1987 al 1988 \u00e8 stato il 1\u00b0 Presidente della neonata Federazione sovietica di ginnastica atletica (bodybuilding), ricevendo durante questo mandato la visita di Arnold Schwarzenegger, tifoso di Jurij Vlasov durante la sua carriera di sollevatore.\nVlasov mor\u00ec il 13 febbraio 2021 a Mosca."}
{"id": "9221611", "revid": "1442080", "url": "https://it.wikipedia.org/wiki?curid=9221611", "title": "Brayan Gil", "text": "Carriera.\nNato a Cali, all'et\u00e0 di 4 anni si \u00e8 trasferito con la famiglia ad El Salvador, poich\u00e9 suo padre, Cristian, aveva trascorso una parte della sua carriera nel paese centramericano. Nel 2019 si \u00e8 unito nelle file del , formazione militante nella massima serie salvadoregna. Nel gennaio del 2020, viene girato in prestito ai belgi del fino al termine della stagione. Tuttavia, non viene mai impiegato, e nell'agosto successivo \u00e8 tornato a giocare in patria, firmando con l'.\nStatistiche.\nPresenze e reti nei club.\n\"Statistiche aggiornate all'8 dicembre 2021.\""}
{"id": "9221612", "revid": "712828", "url": "https://it.wikipedia.org/wiki?curid=9221612", "title": "Maureen Raymo", "text": "\u00c8 co-fondatrice della Columbia Climate School, direttrice del Lamont-Doherty Earth Observatory della Columbia University, docente di scienze della terra e ambientali e direttrice del Lamont-Doherty Core Repository presso il Lamont-Doherty Earth Observatory della Columbia University. \u00c8 la prima donna, nonch\u00e9 prima climatologa, a dirigere l'istituto.\nRaymo ha svolto un lavoro pionieristico sulle ere glaciali, sulla registrazione della temperatura geologica e sul clima, esaminando e teorizzando il raffreddamento e il riscaldamento del globo e le transizioni nei cicli dell'era glaciale. Il suo lavoro \u00e8 alla base delle idee fondamentali della paleoceanografia, tra cui l'ipotesi del sollevamento degli agenti atmosferici, il \"problema dei 41.000 anni\", il paradosso del livello del mare del Pliocene e lo stack Lisiecki-Raymo \u03b418O.\nNel 2014 \u00e8 stata la prima donna a vincere la Medaglia Wollaston per la geologia.\nBiografia.\nRaymo si \u00e8 laureata in geologia presso l'Universit\u00e0 Brown nel 1982, e nel 1985 ha conseguito il Master of Arts in geologia alla Columbia University, seguito dal dottorato di ricerca nel 1989.\n\u00c8 nota per il suo contributo (insieme a William Ruddiman e Philip Froelich) all'ipotesi Uplift-Weathering\",\" secondo cui il sollevamento tettonico di aree come l'altopiano tibetano avrebbe contribuito al raffreddamento della superficie. Durante le fasi di formazione delle catene montuose, in superficie sono presenti molti minerali che possono interagire chimicamente con l'anidride carbonica. Durante il processo di alterazione chimica si ha una netta rimozione di CO 2 dall'atmosfera, a seguito della quale la temperatura al suolo diminuisce. Lei e i suoi colleghi inizialmente avevano ipotizzato che la misurazione delle proporzioni degli isotopi di stronzio (Sr) nei sedimenti oceanici profondi avrebbe potuto validare l'ipotesi Uplift-Weathering, ma presto riconobbero che esistevano ambiguit\u00e0 nelle fonti di Sr nell'oceano. A distanza di oltre vent'anni, l'ipotesi continua ad essere dibattuta e studiata.\nRaymo \u00e8 anche nota per il suo lavoro interdisciplinare, in particolare utilizzando la paleoceanografia per comprendere meglio la circolazione termoalina e il ritmo delle ere glaciali nel Pleistocene e nel Pliocene e come si collegano ai cambiamenti nella forzatura orbitale e alle dinamiche climatiche di Milankovi\u0107. Raymo, insieme alla sua collaboratrice Lorraine Lisiecki, ha dato importanti contributi alla scienza del paleoclima e alla stratigrafia mediante l'analisi degli isotopi di ossigeno dei foraminiferi da campioni di sedimenti oceanici profondi, inclusa la pubblicazione del record dello stack di isotopi dell'ossigeno stabile dei foraminiferi bentonici LR04 da 5 milioni di anni ampiamente utilizzato.\nPremi e riconoscimenti.\nRaymo \u00e8 membro dell'American Geophysical Union e dell'American Association for the Advancement of Science. Nel 2016 \u00e8 stata eletta membro dell'Accademia nazionale delle scienze degli Stati Uniti, e nel 2014 \u00e8 stata la prima donna a ricevere la prestigiosa Medaglia Wollaston, il pi\u00f9 alto riconoscimento della Geological Society of London. Nello stesso anno ha ricevuto la medaglia Milutin Milankovic all'European Geosciences Union per il suo lavoro nel risolvere i grandi problemi della paleoclimatologia. Nel 2019 \u00e8 stata insignita della Maurice Ewing Medal dall'American Geophysical Union.\nNel 2002 \u00e8 stata inserita dalla rivista illustrata \"Discover\" in un elenco delle 50 donne pi\u00f9 importanti nella scienza."}
{"id": "9221613", "revid": "945903", "url": "https://it.wikipedia.org/wiki?curid=9221613", "title": "Top Pops", "text": ""}
{"id": "9221620", "revid": "365417", "url": "https://it.wikipedia.org/wiki?curid=9221620", "title": "HP 2100", "text": "La sigla HP 2100 indica una serie di minicomputer a 16 bit prodotti da Hewlett-Packard (HP) dalla met\u00e0 degli anni '60 ai primi anni '90. Decine di migliaia di macchine di questa serie sono state vendute nel corso dei suoi venticinque anni di vita, facendo di HP il quarto produttore di minicomputer negli anni '70.\nIl progetto, partito presso Data Systems Inc. (DSI), era originariamente identificato come DSI-1000. HP acquist\u00f2 l'azienda nel 1964 e la inglob\u00f2 nella divisione Dymec. Il modello originale, il 2116A, costruito utilizzando circuiti integrati e memoria a nucleo magnetico, fu rilasciato nel 1966. Nei quattro anni successivi, furono rilasciati i modelli da A a C con diversi tipi di memoria ed espansioni, nonch\u00e9 i modelli economici 2115 e 2114. Essi furono sostituiti prima dalla serie HP 2100 nel 1971, e nel 1974 dalla serie 21MX, in cui la memoria a nucleo magnetico fu sostituita con la memoria a semiconduttore.\nTutti questi modelli furono anche venduti con la sigla HP 2000, che combinava una macchina della serie 2100 con componenti opzionali per eseguire il linguaggio di programmazione BASIC in modalit\u00e0 time sharing multiutente. HP Time-Shared BASIC era popolare negli anni '70 e molti dei primi programmi BASIC furono scritti su o per la piattaforma, in particolare il pionieristico video gioco di strategia \"Star Trek\" che era noto e diffuso durante la prima era dell'home computer e che fu modello per molti videogiochi successivi. La People's Computer Company pubblic\u00f2 i propri programmi in formato HP 2000.\nL'introduzione dell'HP 3000 nel 1974 introdusse un concorrente di alto livello per la serie 2100, linea che fu rinominata HP 1000 nel 1977 e presentata come sistema real time. Una versione notevolmente reingegnerizzata fu avviata nel 1979, e chiamata serie 1000 L, che usava chip di integrazione CMOS su larga scala e introducendo un modello con \"case\" a torre. Questa fu la prima versione a interrompere la compatibilit\u00e0 con le precedenti schede di espansione della serie 2100. L'aggiornamento finale fu la serie A, con nuovi processori in grado di fornire pi\u00f9 di 1 MIPS di prestazioni, con l'ultimo A990 rilasciato nel 1990.\nStoria.\nOrigini.\nHP fond\u00f2 Dynac nel 1956 come laboratorio di sviluppo per i progetti che la societ\u00e0 principale non avrebbe normalmente intrapreso. Il loro logo originale era semplicemente il logo HP capovolto, formando qualcosa di simile a \"dy\" e ispirando cos\u00ec il nome. Dopo avere scoperto che Westinghouse possedeva un copyright su quel nome, nel 1958 lo cambiarono in Dymec. L'azienda \u00e8 stata incorporata in HP nel 1959 ed \u00e8 stata chiamata prima Dymec Division e poi, nel novembre 1967, Palo Alto Division[5].\nDymec originariamente realizz\u00f2 una variet\u00e0 di prodotti per la famiglia HP, ma nel tempo divent\u00f2 principalmente un integratore di soluzioni, costruendo apparecchiature di test e sistemi simili utilizzati da HP. Nel 1964, Kay Magleby e Paul Stoft iniziarono a sperimentare l'uso dei computer PDP-5 e PDP-8 come \"controller\" per i loro complessi sistemi di test, ma capirono che le macchine avrebbero richiesto modifiche per soddisfare veramente le loro esigenze. All'epoca, Digital Equipment Corporation (DEC) era ancora una piccola azienda obiettivo di acquisizione ma David Packard trov\u00f2 troppo difficile trattare con Ken Olsen e i piani di acquisizione non andarono a buon fine.\nAlla ricerca di un altro progetto da poter acquisire, Packard contatt\u00f2 la Data Systems, Inc. (DSI) di Detroit, una ditta formata da 5 persone. DSI era di propriet\u00e0 della Union Carbide e quando Packard chiese come mai la Union Carbide fosse diventata proprietaria di un'azienda di computer, il manager di HP Labs Barney Oliver rispose: \"Non ci interessa la ragione\". Bill Hewlett inizialmente si rifiut\u00f2 di prendere in considerazione lo sviluppo di un \"minicomputer\", ma quando Packard lo present\u00f2 come un sistema di controllo per strumentazione l'accordo fu approvato.\nDSI fu acquistata nel 1964 e inizialmente costituita in Dymec con quattro dei cinque dipendenti originari di DSI e un certo numero di altri dipendenti provenienti dalle divisioni di strumentazione della HP. Il gruppo informatico in seguito si trasfer\u00ec nei propri uffici a Cupertino, in California, in un edificio acquistato dalla Varian Associates, diventando la Cupertino Division.\nPrimi modelli.\nGuidata da Magleby, la nuova divisione complet\u00f2 il progetto del 2116A, che fu presentato dal 7 al 10 novembre 1966 alla Joint Computer Conference di San Francisco. Fu uno dei primi mini-computer a 16 bit ad arrivare sul mercato, ma all'epoca era pi\u00f9 noto come \"un nuovo insolito computer strumentale\" con un design altamente espandibile e supporto per elaborazioni real-time. Il sistema era caratterizzato da un cabinet sovradimensionato che poteva contenere fino a 16 schede di espansione ed essere ulteriormente ampliato con altre 48 schede tramite un modulo di espansione esterna.\nIl sistema fu lanciato con 20 diverse schede di espansione, tra cui contatori, misuratori di radiazioni, termometri elettronici, voltmetri digitali, convertitori AC/Ohm, amplificatori di dati e scanner di input. Un modulo extra aggiunse dispositivi di input/output come unit\u00e0 a nastro, stampanti, schede perforate, nastri di carta e altre periferiche. La funzionalit\u00e0 real-time fu garantita assegnando ad ogni slot di scheda un vettore di interruzione fisso che richiamava il driver del dispositivo appropriato.\nQuando la macchina fu messa in commercio, fu chiaro fin da subito che stava vendendo molto meglio nel mercato dell'elaborazione dati aziendali rispetto al mercato della strumentazione per cui era stata originariamente pensata. Ci\u00f2 port\u00f2 all'introduzione del 2115A nel 1967, modello privato di gran parte delle capacit\u00e0 di espansione in modo da offrire un'alternativa a basso costo per gli utenti commerciali. Un'ulteriore versione semplificata fu lanciata come 2114A nel 1968, con solo otto slot, lasciando spazio all'alimentatore che fu incorporato nel chassis principale. I modelli 2115 e 2114 erano anche senza il controllore DMA del 2116, mancavano alcune delle operazioni matematiche e funzionavano a velocit\u00e0 leggermente inferiori.\nQuesti sono i modelli originali che utilizzano la memoria principale e una CPU cablata:\nHP 2000.\nNel novembre 1968 la societ\u00e0 pubblic\u00f2 il 2000A Timeshare System, in seguito noto come HP 2000/Access. Questo era basato sul 2116B (un 2116A con una memoria core espansa da 8K) che eseguiva HP Time-Shared BASIC e utilizzava un 2114 separato come terminal server\".\" TS BASIC consent\u00ec la creazione di pi\u00f9 account utente con un massimo di 16 utenti collegati contemporaneamente.\nI modelli successivi, dalla B alla F, utilizzavano le versioni pi\u00f9 recenti della CPU sottostante quando venivano introdotte. Alcuni modelli utilizzavano versioni di fascia bassa della stessa CPU del server terminal; il 2000F, ad esempio, utilizzava un 2100S come CPU principale e \"controller\" di archiviazione primario, mentre un 2100A fungeva da terminal server. I modelli B, C e F avevano un doppio processore. Nell'ultima versione, furono utilizzate la 2000F, una CPU 2100S e 2100A, con la 2100A collegata a un massimo di 32 terminali seriali tramite interfacce multiplexer seriali.\nNonostante i suoi costi relativamente elevati, il 2000F costava $ 105.000 nel 1974, equivalenti a $ 551,002 nel 2020, \u00e8 stato il primo minicomputer a offrire il BASIC in modalit\u00e0 time-sharing che lo rese molto popolare nella prima met\u00e0 degli anni '70.\n2100.\nDurante gli anni '70, la gamma fu costantemente migliorata con nuovi modelli che rimasero compatibili con l'originale 2116 sia per il software che per le espansioni.\nAll'inizio del 1970, fu chiesto a Fred Allard, ex membro della Memory Core Division di Ampex, di progettare un nuovo sistema di memoria a nucleo magnetico per i sistemi piuttosto che continuare ad acquistarli da Ampex. Usando il pi\u00f9 recente 18\u00a0mil core, derivato dal 22\u00a0mil, e utilizzando una singola linea di rilevamento/inibizione, si fu in grado di inserire 8\u00a0kW di memoria in una singola scheda di espansione. Questa fu installata a partire dai modelli 2116C.\nNel 1971, la 2100A aggiornata sostitu\u00ec l'intera gamma 211x esistente. Il sistema complessivo era simile ai modelli precedenti e continuava a basarsi sulla memoria magnetica. Fisicamente, assomigliava di pi\u00f9 al 2114, poich\u00e9 l'alimentatore era integrato e aveva un'espansione interna limitata. Tuttavia, la CPU fu riprogettata con un microcodice che poteva essere programmato dall'utente, venne aggiunta la moltiplicazione e la divisione in hardware e si aggiunse un semplice sistema di protezione della memoria, che causava un'interruzione ad alta priorit\u00e0 quando attivato. Un controller DMA a due canali forn\u00ec un throughput pi\u00f9 elevato. Era disponibile anche un'unit\u00e0 in virgola mobile opzionale. I pulsanti del pannello frontale erano illuminati da piccole lampade a incandescenza che si bruciavano con l'uso. L'uso di un alimentatore switching permise allo chassis di essere significativamente pi\u00f9 piccolo rispetto ai modelli precedenti.\nNel 1972, HP consegn\u00f2 4.500 mini, diventando una delle pi\u00f9 grandi aziende del mercato. Quell'anno furono fuse la Mountain View Division, che produceva unit\u00e0 a nastro magnetico, con la Cupertino Division per creare la Data Systems Division (DSD). In questo periodo, il progetto HP 3000 entr\u00f2 in crisi e nel febbraio 1973 Packard invi\u00f2 Paul Ely a rilevare la divisione. Le vendite della serie 2100 rimasero solide; il 6000\u00b0 esemplare fu consegnato nell'agosto 1973, l'8000\u00b0 nel febbraio 1974 e il 10.000\u00b0 nel febbraio 1975. Furono dichiarati obsoleti nel 1978.\n21MX.\nNel 1972, la divisione decise di passare ai chip di memoria SRAM da 4kbit al posto della memoria magnetica. Questi erano circa due volte pi\u00f9 veloci della memoria magnetica a basso costo e molto pi\u00f9 piccoli, consentendo di costruire macchine da 32 kword in un fattore di forma simile a 2114. Al momento in cui venne presa questa decisione, le SRAM a 4 kbit non erano effettivamente disponibili, quindi inizialmente furono utilizzate macchine sperimentali che utilizzavano come base la serie 2100 con SRAM a 1 kbit. All'inizio sembrava che le memorie da 4k non sarebbero state disponibili prima del completamento del resto della macchina, quindi l'azienda sond\u00f2 vari produttori e scopr\u00ec che alcuni stavano sviluppando a ritmi veloci moduli da 4k. In particolare, Intel, Mostek, Motorola e Texas Instruments promettevano che tali moduli sarebbero stati disponibili in quantit\u00e0 entro la fine del 1974.\nL'utilizzo di tali memorie in un modulo di espansione come i sistemi precedenti significava che c'era spazio per molta pi\u00f9 memoria, dell'ordine delle megaword. Tuttavia, l'utilizzo da parte della CPU di indirizzi a 15 bit limitava la dimensione a 32 Kword. Per soddisfare la richiesta di sistemi pi\u00f9 grandi, HP svilupp\u00f2 il \"Dynamic Mapping System\", o DMS. DMS ampli\u00f2 il formato dell'indirizzo da 15 a 20 bit, consentendo un massimo di 1.048.576 parole, un miglioramento drammatica del sistema originale.\nQuesti cambiamenti portarono all'introduzione nel 1974 della prima delle macchine della serie 21MX. Le modifiche rigurdarono il processore \"21-M\" e la memoria \"21-X\", poich\u00e9 i sistemi di controllo della memoria erano separati dalla CPU per fornire flessibilit\u00e0 nel caso in cui le parti 4k scelte venissero cambiate durante la produzione. Ci\u00f2 si rivel\u00f2 utile poich\u00e9 le macchine venivano fornite con memorie che utilizzavano parti Motorola o Texas Instruments e potevano essere mescolate in un'unica macchina, mentre il sistema a densit\u00e0 pi\u00f9 elevata basato su parti Mostek a 16 pin poteva essere supportato sostituendo i normali 21 -X/2 controller con 21-X/1.\nL'intera serie 2100 fu sostituita nel 1974 con la prima di queste macchine della serie 21MX. Utilizzando le parti a pi\u00f9 alta densit\u00e0, le nuove macchine poterono supportare fino a 1,2 MB nei modelli pi\u00f9 grandi. Quando la CPU fu ulteriormente aggiornata nel 1976, i nuovi modelli diventarono la \"21MX E-Series\" e i modelli originali diventarono retroattivamente la \"21MX M-Series\". La differenza principale tra la M e la E era che la E usava un tempismo intelligente per migliorare la velocit\u00e0 a circa il doppio di quella della M. Una pi\u00f9 ampia variet\u00e0 di stili di macchine fu rilasciata come parte della serie 21MX, inclusi sistemi pi\u00f9 piccoli con quattro slot e quelli pi\u00f9 grandi con 9 o 14 slot.\nLa serie 21MX presentava un'unit\u00e0 di gestione della memoria e una memoria a semiconduttore espandibile a 1.048.576 parole (una megaparola ). I display dei bit sui pulsanti del pannello anteriore utilizzavano piccoli diodi a emissione di luce rossa (LED), invece delle lampadine a incandescenza soggette a esaurimento utilizzate nelle versioni precedenti.\nIl 21MX utilizzava il sistema operativo (OS) HP RTE (Real Time). I primi furono sistemi rack da 19 pollici delle dimensioni di un frigorifero con luci e interruttori sui pannelli frontali. Gli ultimi modelli avrebbero utilizzato un processore a 1 chip e si sarebbero adattati sotto una scrivania utilizzando un terminale di console anzich\u00e9 un pannello frontale.\nI nuovi modelli della serie L e A erano compatibili con l'interfaccia HP-IB, ma come con tutti i sistemi HP in quel momento, le luci LED lampeggianti sono state rimosse dal pannello frontale. Nonostante le richieste dei clienti per avere funzionalit\u00e0 in tempo reale e gli sforzi di HP R&amp;D di fornire una scheda in tempo reale opzionale, il sistema operativo RTE-A non era cos\u00ec performante nelle operazioni in tempo reale come RTE su un 21MX. Questa era una importante caratteristica, che rendeva difficile sostituire il 21MX visto che molte aziende utilizzavano operazioni in tempo reale per effettuare misurazioni, controllare i processi, accendere o spegnere pompe, riscaldatori, valvole, controllare motori, ecc.\nserie 1000.\nAlla fine del 1977 l'intera linea fu rinominata \"HP 1000\", diventando \"HP 1000 M-Series\" e \"HP 1000 E-Series\". L'anno successivo fu introdotta la \"serie HP 1000 F\", che era una serie E con un'unit\u00e0 in virgola mobile aggiunta. Nel 1978, il successo della linea spinse HP a diventare il quarto produttore pi\u00f9 grande nel settore dei minicomputer, dietro solo a DEC, IBM e Data General.\nNel 1980 venne introdotta la serie \"HP 1000 L\". Questa utilizzava un nuovo processore basato sul processo di produzione di HP del circuito integrato basato su silicio-zaffiro (SOS). Inoltre, le schede di espansione erano dotate di processori propri che consentivano loro di accedere alla memoria principale e condurre input/output senza disturbare la CPU. Sebbene ci\u00f2 rendesse per la prima volta le schede di espansione incompatibili con i modelli precedenti, le prestazioni complessive furono notevolmente migliorate. Questi modelli non avevano l'unit\u00e0 di gestione della memoria.\nLa serie L \u00e8 stata, a sua volta, sostituita nel 1982 con la \"serie HP 1000 A\", che includeva un nuovo design della CPU \"Lightning\" che raggiunse 1\u00a0MIPS e la CPU \"Magic\" ancora pi\u00f9 veloce a 3\u00a0MIP. Venne prodotta un'ampia variet\u00e0 di modelli diversi, comprese le torri da scrivania e una variet\u00e0 di sistemi di montaggio su rack di diverse dimensioni. Un modello A400 di fascia bassa fu introdotto nel 1986 e l'ultimo A990 di fascia alta venne rilasciato nel 1990. Ciascuno indirizzabile fino a 32 MB di RAM.\nRicadute.\nLa serie HP 2000, introdotta nel 1969 e venduta fino a giugno 1978, \u00e8 stata supportata fino al 1985.\nVersioni di molti video giochi BASIC sono state scritte o implementate in seguito su tale piattaforma. Notevole tra questi fu \"Star Trek\" di Mike Mayfield del 1971. La sua popolarit\u00e0 rese questa particolare versione del linguaggio BASIC una \"lingua franca\" e molti sorgenti BASIC furono forniti usando questa versione; la People's Computer Company pubblic\u00f2 i propri programmi in formato HP 2000. I sistemi HP sono stati utilizzati anche per l'insegnamento della statistica, dell'analisi di regressione e dell'economia. \n21 \u00b0 secolo.\nLe designazioni 2000 e 2100 sono state riutilizzate:\nArchitettura.\nOrganizzazione della memoria.\nL'HP 2100 \u00e8 stato progettato in un'epoca in cui la RAM sotto forma di memoria a nucleo magnetico stava scendendo dal costo di dollari a centesimi per bit, mentre l'implementazione dei registri del processore utilizzando transistor o l' integrazione su piccola scala rimaneva molto costosa. Ci\u00f2 ha favorito i progetti con pochi registri e la maggior parte dello spazio di archiviazione nella RAM, che a sua volta ha spinto l'architettura del set di istruzioni (ISA) a prediligere istruzioni di trasferimento memoria-memoria o memoria-accumulatore. Questo concetto di base \u00e8 stato ampiamente introdotto per la prima volta nell'innovativo PDP-8 a 12 bit, che ha poi generato molti progetti simili, come il 2100.\nNel 2100, gli indirizzi sono lunghi 15 bit, consentendo un totale di 32k parole di memoria a 16 bit (64kB in termini moderni). La pi\u00f9 piccola unit\u00e0 di memoria indirizzabile \u00e8 una parola a 16 bit, non ci sono istruzioni che recuperano un singolo byte a 8 bit. L'indirizzo \u00e8 suddiviso in due parti, i 5 bit pi\u00f9 significativi si riferiscono ad una delle 32 \"pagine\", mentre i 10 bit meno significativi sono lo \"spostamento\" che punta ad una singola parola all'interno della pagina di 1.024 parole. Con il sistema DMS della serie 21MX, i 5 bit superiori vengono invece utilizzati per selezionare uno dei 32 registri, ognuno dei quali contiene 12 bit. I 10 bit meno significativi del registro vengono quindi posti davanti allo spostamento di 10 bit originale per produrre un indirizzo di 20 bit. I due bit pi\u00f9 significativi vengono utilizzati per implementare la protezione della memoria .\nLa maggior parte dell'elaborazione viene gestita nei due registri A e B, ciascuno 16\u00a0bit di larghezza. I registri sono accessibili anche nelle locazioni di memoria 0 e 1, rispettivamente. Ci\u00f2 significa che si pu\u00f2 caricare un valore in un accumulatore usando la normale operazione di salvataggio del registro, ad esempio, codice_1 caricher\u00e0 il valore del registro A nella locazione di memoria 1, copiando cos\u00ec il valore di A in B.\nOltre ai registri A e B, la CPU include anche il registro M che contiene l'indirizzo di memoria corrente e il registro T che contiene il valore a quell'indirizzo. Il registro P \u00e8 utilizzato come program counter e incrementato automaticamente ad ogni istruzione, ma \u00e8 anche utilizzato come indirizzo base per alcuni accessi alla memoria (vedi sotto) che vengono calcolati e posti in M. Ci sono anche due registri da 1 bit, Overflow ed Extend, in termini moderni, questi bit sarebbero considerati il registro di stato. Inoltre, \u00e8 presente il registro S/D (Switch/Display) a 16 bit, utilizzato per l'ingresso e l'uscita dal pannello frontale.\nAlcune aree di memoria sono riservate per scopi speciali, come le locazioni 0 e 1 utilizzate dagli accumulatori. Le parole aggiuntive nelle 64 locazioni pi\u00f9 basse della memoria vengono utilizzate per l'accesso diretto alla memoria (DMA) e gli interrupt vettoriali (vedi sotto). Nei modelli successivi, le 64 parole pi\u00f9 alte di memoria disponibile sono riservate per il boot loader .\nIstruzioni.\nIl set di istruzioni originale conteneva 68 o 70 istruzioni.\nTutte le 68 istruzioni nel set di istruzioni standard sono lunghe 16 bit. La maggior parte viene eseguita in un ciclo di memoria, o 16 cicli di clock, sebbene l'indirizzamento indiretto e l'codice_2 possano utilizzare fino a 36 cicli. La ramificazione condizionale viene eseguita con un'istruzione condizionale skip-over-one, che normalmente \u00e8 un'istruzione di salto . Non c'\u00e8 stack per le subroutine; invece, la prima posizione di memoria della routine \u00e8 riservata e l'indirizzo di ritorno scritto in quella posizione dall'istruzione codice_3 Ci\u00f2 significa che non esiste un supporto interno per il codice rientrante; il supporto per questo deve essere aggiunto tramite uno stack implementato dall'utente.\nCi sono tre stili base di istruzioni nell'ISA; riferimenti di memoria, riferimenti di registro e input/output. Alcuni modelli hanno esteso l'ISA con hardware aggiuntivo, aggiungendo, ad esempio, istruzioni in virgola mobile o ulteriori istruzioni matematiche e di memoria intere, ma queste rientrerebbero nelle stesse tre categorie di base.\nLe istruzioni di memoria utilizzano quattro bit per l'istruzione e altri due per flag speciali, per un totale di sei bit della parola a 16 bit. Questo lascia spazio per un indirizzo a 10 bit nell'istruzione, memorizzato nei bit meno significativi (LSB), da 0 a 9. Se il bit 15 \u00e8 impostato, questo indica l'indirizzamento \"indiretto\" anzich\u00e9 \"diretto\". In modalit\u00e0 diretta, l'indirizzo nell'istruzione \u00e8 l'indirizzo dell'operando, mentre in modalit\u00e0 indiretta, l'indirizzo era un puntatore a un'altra posizione di memoria che conteneva l'indirizzo dell'operando. Si potrebbe anche impostare il bit 15 su quella posizione, consentendo all'indiretto di essere di qualsiasi profondit\u00e0 richiesta, terminando quando una delle posizioni ha uno 0 nel bit 15.\nOltre alla modalit\u00e0 Diretto/Indiretto, il bit 10 dell'istruzione controlla il flag Z/C. Quando \u00e8 impostato su 0, significa che i cinque bit superiori dell'indirizzo erano zero mentre i 10 inferiori erano il valore nell'istruzione. Ci\u00f2 consente un rapido accesso alla pagina Z(ero), le prime 1.024 parole di memoria. Quando \u00e8 impostato a 1, l'indirizzo \u00e8 costruito combinando i 10 bit dell'istruzione con i primi 5 bit del registro P, la pagina C(corrente) della memoria, consentendo l'accesso alla memoria come 32 pagine di 1024 parole. Cos\u00ec 2.048 parole possono essere indirizzate in un dato momento; Di questi 1.024 all'interno della pagina zero e altri 1.024 all'interno della stessa pagina dell'istruzione che esegue il riferimento.\nLe istruzioni di registro non richiedono un indirizzo e quindi hanno pi\u00f9 bit liberi con cui lavorare. Questo \u00e8 usato per impacchettare quattro o otto istruzioni in una singola parola di memoria, che, usata correttamente, pu\u00f2 velocizzare notevolmente le operazioni. Sono incluse un totale di 39 operazioni di registro, che sono suddivise in istruzioni di spostamento e rotazione e le istruzioni di modifica e salto, indicate dal bit 10, mentre il bit 11 indica se questo viene applicato al registro A o B.\nCi sono due classi generali di istruzioni di registro, il gruppo shift-and-rotate e l'alter-and-skip. Il primo \u00e8 utilizzato per la manipolazione bit a bit di base dei valori in un registro e pu\u00f2 avere fino a quattro istruzioni per parola, sebbene le due istruzioni nel mezzo siano sempre codice_4 (cancella E, salta se A/B \u00e8 zero ). Il secondo gruppo ha otto istruzioni che eseguono incrementi sui registri e quindi un ramo condizionale. Questi sono normalmente usati per implementare i loop.\nI/O e interrupt.\nLe istruzioni di Input/Output comunicano normalmente attraverso gli accumulatori. Il formato dell'istruzione inizia con i bit \"1000\" nei bit pi\u00f9 significativi, seguito da un singolo bit che indica quale registro utilizzare (A=0, B=1), seguito da un \"1\", il bit del flag H/C, e quindi tre bit per l'istruzione e i restanti sei bit per l'ID del dispositivo I/O, o il canale, consentendo fino a 64 dispositivi. Alcuni numeri di dispositivo vengono utilizzati dal sistema stesso.\nL'I/O viene avviato azzerando il bit Flag con codice_5 e quindi impostando il bit C utilizzando codice_6 . L'hardware nota questo schema e inizia il suo funzionamento. Ad operazione completata, il dispositivo imposta il bit di Flag e quindi il programma carica i dati risultanti dalla scheda tramite l' codice_7, oppure li invia alla scheda con codice_8 .\nIl trasferimento effettivo dei dati viene normalmente effettuato utilizzando il sistema di interruzione. Le locazioni di memoria da 4 a 63 (decimale) contengono gli indirizzi delle routine a cui saltare quando viene attivato un interrupt, fornendo 60 livelli di interrupt. posizioni da 4 a 7 sono cablate per guasti di alimentazione, errori di controllo di parit\u00e0 e, nei modelli successivi, errori di protezione della memoria. Le posizioni 8 e successive sono vettori di interrupt accessibili all'utente, mappati su un canale I/O e disposti in ordine di priorit\u00e0. Quindi, se il dispositivo I/O 13 ha prodotto un'interruzione, la CPU salta alla posizione nella posizione di memoria 13, ma solo se non \u00e8 mascherata da un'interruzione con priorit\u00e0 pi\u00f9 alta, da 1 a 12.\nUn'altra caratteristica chiave della serie 2100 \u00e8 un controller di accesso diretto alla memoria separato che utilizza la sottrazione del ciclo per accedere alla memoria quando la CPU non la utilizza, ad esempio durante i periodi in cui esegue calcoli interni. Utilizzando questa funzione, \u00e8 possibile completare lunghi processi di I/O mentre la CPU lavora su altri problemi. Il sistema viene configurato inviando un'istruzione al controller DMA utilizzando i comandi di I/O; il controller DMA \u00e8 il canale 6, e viene inizialmente inviata un'istruzione contenente il numero del dispositivo I/O che vuole utilizzare il DMA, sia esso un ingresso (scrittura in memoria dal dispositivo) o un'uscita (lettura dalla memoria al dispositivo), la posizione iniziale in memoria per i dati e il numero di parole. Questo codice di configurazione viene spesso installato in uno dei vettori di interruzione, automatizzando il processo. Il DMS ha tabelle separate per la CPU e il sistema DMA, quindi DMA pu\u00f2 caricare i dati in parti separate della memoria estesa.\nProgrammazione.\nHP ha fornito un assemblatore a tre passaggi per la macchina, utilizzando un formato delimitato da colonne. La prima area, a sinistra della riga di codice, \u00e8 l'etichetta, che deve iniziare nella colonna 1 se presente. Segue il mnemonico dell'istruzione, quindi i parametri. Il resto della riga pu\u00f2 essere utilizzato per un commento. L'assemblatore consente di scrivere direttamente le espressioni matematiche di base, invece di utilizzare i mnemonici, e include anche una serie di pseudo-istruzioni come codice_9 per impostare l'indirizzo di base del programma.\nOltre all'assemblatore e al linker associato, le macchine inizialmente venivano fornite con un compilatore FORTRAN 66, il sistema operativo e i driver di I/O. Nel tempo, sono state aggiunte altre lingue tra cui BASIC, ALGOL, FORTRAN IV e FORTRAN 77 .\nHP port\u00f2 le implementazioni di AGL sulla piattaforma, che aggiunse comandi al proprio BASIC per produrre la grafica sui propri terminali grafici e plotter. Un'espansione simile nel loro FORTRAN \u00e8 stata chiamata GRAPHICS/1000.\nSistemi operativi.\nI 2100 erano normalmente utilizzati con il sistema operativo \"Real Time Executive\", o RTE in breve. Sono state rilasciate diverse versioni di RTE per le diverse versioni della macchina; RTE-II per il 2114-2116, RTE-III per il 2100, RTE-IV per la serie 21MX e RTE-A per la serie \"A\".\nLa shell del sistema operativo, anche alla fine degli anni '70, era molto primitiva, con un file system a livello singolo, File Manager o FMGR. Ad esempio, il comando per eseguire un compilatore FORTRAN sarebbe il seguente:\n ru, f77, &amp;test,'test,%test\nil che significa eseguire il programma f77, utilizzando caratteri speciali per distinguere tra file sorgente, oggetto e file eseguibili.\nL'HP 1000 era anche uno dei pochi minicomputer che limitava i nomi dei file a soli cinque caratteri, anzich\u00e9 i sei comuni all'epoca, il che rendeva difficile il porting e persino la scrittura di programmi. Il successivo RTE-A per HP 1000 forn\u00ec una struttura di directory convenzionale con nomi di file 16.4 e ha reso il comando \"ru\" opzionale.\nTODS (Test Oriented Disk System) fu sviluppato da un tecnico presso il centro di riparazione schede HP per migliorare i tempi di consegna nel centro. Fu utilizzato per caricare la diagnostica da un archivio centrale anzich\u00e9 caricare singoli nastri di carta. TODS fu utilizzato anche sulle serie HP da 2116 a 21MX-F per sistemi di test per missili come Phoenix (9206B), Harpoon (9500D-354), Tomahawk e molti altri. I primi set di test erano il 9500A, che si \u00e8 evoluto nel 9500D, seguito dall'ATS (Automated Test System); specifici sistemi di test HP, come il set di test dei componenti di lancio Minuteman 9500D-A46 e il set di test dei componenti di lancio ATS-E35 Peacekeeper/Minuteman; l'HP 8580/8542 Microwave ANA/ASA (Automatic Network Analyzer/Automatic Spectrum Analyzer) funzionava su TODS; e il set di prova del transponder a microonde TDRSS utilizzava TODS ed era un sistema molto grande.\nC'era anche MTOS (Magnetic Tape Operating System) simile a TODS.\nDerivati e varianti.\nI computer desktop HP 9810, 9820 e 9830 utilizzano una versione TTL lenta e serializzata della CPU 2116, sebbene alla fine non abbiano utilizzato alcun sistema operativo o software applicativo, affidandosi invece a interpreti basati su ROM di facile utilizzo, come BASIC, che funzionano quando sono accesi e integrano tastiere e display anzich\u00e9 dischi o terminali standard . Nel 1975, HP introdusse il BPC, uno dei primi microprocessori a 16 bit al mondo, utilizzando il processo NMOS-II di HP. Il BPC era solitamente confezionato in un modulo ibrido ceramico con i chip EMC e IOC, che aggiungevano istruzioni matematiche e I/O estese. L'ibrido venne sviluppato come il cuore del nuovo computer desktop 9825. La successiva workstation 9845 aggiunse un chip MMU. Questi furono i precursori dei personal computer e delle postazioni di lavoro tecniche.\nLe principali differenze tra l'architettura originale 2116 e il microprocessore BPC sono una struttura I/O completamente ridisegnata, la rimozione di pi\u00f9 livelli di indirizzamento indiretto e la fornitura di un registro stack per la chiamata e il ritorno della subroutine. L'eliminazione dell'indiretto multiplo rese disponibile un bit aggiuntivo in una parola di memoria contenente un indirizzo indiretto, consentendo di aumentare la capacit\u00e0 di memoria massima da 32K parole a 16 bit a 64K. Il BPC aggiunse anche un input che consentiva alla \"pagina corrente\" di essere relativa alla posizione dell'istruzione corrente, piuttosto che a una pagina allineata a potenza di due.\nIl BPC fu utilizzato in un'ampia gamma di computer, periferiche e apparecchiature di test HP, fino a quando non ne fu interrotta la produzione alla fine degli anni '80.\nLa Polonia produsse un clone HP 2114B dal 1973. I cloni polacchi erano chiamatii (prototipo, 1973), (produzione pilota, 17 macchine, 1975-1977) e (produzione in serie di oltre 150 macchine, 1978-1987).\nLa Cecoslovacchia produsse i propri cloni compatibili con HP 1000, designati (4300, 4500, 4700, 4900). Pi\u00f9 di 1000 unit\u00e0 furono consegnate dai fornitori Aritma Prague (sviluppo), ZPA \u010cakovice e ZPA Trutnov tra il 1973 e il 1990. Questi computer servivano nelle centrali elettriche, comprese quelle nucleari, in altre industrie, nell'esercito, nelle universit\u00e0, ecc. per la loro alta affidabilit\u00e0 e le caratteristiche in tempo reale. I sistemi operativi erano DOS/ADT (diverse versioni) e Unix. Il pi\u00f9 vecchio ibrido ADT7000 (1974) era composto da parti digitali ADT4000 e analogiche ADT3000, ma solo la parte digitale era interessante per i clienti. L'ADT4316 (1976) aveva 16K parole di memoria a nucleo di ferrite, l'ADT4500 (1978) fino a 4M parole di RAM a semiconduttore. L'ADT 4900 fu progettato come computer a scheda singola, ma la sua produzione di massa non inizi\u00f2. L'esercito popolare cecoslovacco utilizzava minicomputer mobili MOMI 1 e MOMI 2 basati su ADT, integrati in un container trasportato dal camion Tatra 148."}
{"id": "9221623", "revid": "633110", "url": "https://it.wikipedia.org/wiki?curid=9221623", "title": "Take", "text": "Il \u00e8 stato un cacciatorpediniere della Marina imperiale giapponese, terza unit\u00e0 della classe Matsu. Fu varato nel marzo 1944 dall'arsenale di Yokosuka.\nAppartenente alla 43\u00aa Divisione, intraprese missioni di scorta ai convogli dal Giappone a Formosa, Filippine e isole Palau; il suo servizio fu particolarmente pesante nell'arcipelago filippino, dove partecip\u00f2 anche a una battaglia navale nella baia di Ormoc all'inizio di dicembre 1944: rimase danneggiato, ma riusc\u00ec ad affondare un cacciatorpediniere statunitense. Rientrato in patria, fu rimesso a nuovo e modificato, inoltre, per impiegare i siluri umani \"kaiten\"; non ne fece comunque mai uso e and\u00f2 incontro a una ridotta operativit\u00e0 fino alla fine della seconda guerra mondiale. Ceduto al Regno Unito nel 1947, fu demolito gi\u00e0 l'anno seguente.\nCaratteristiche.\nIl \"Take\" presentava una lunghezza fuori tutto di 100 metri, una larghezza massima di 9,35 metri e un pescaggio di 3,30 metri; il dislocamento a pieno carico ammontava a tonnellate. L'apparato motore era formato da due caldaie Kampon, due turbine a ingranaggi a vapore Kampon, due alberi motore con elica: erano erogati \u00a0shp, sufficienti per una velocit\u00e0 massima di 27,75 nodi (52,73\u00a0km/h); l'autonomia massima era di miglia nautiche a 16 nodi (circa chilometri a 30,4\u00a0km/h). L'armamento era articolato su tre cannoni Type 89 da 127\u00a0mm L/40 in due affusti pressoch\u00e9 scoperti; quattro tubi lanciasiluri da 610\u00a0mm raggruppati in un impianto Type 92 e senza ricarica; venti cannoni automatici Type 96 da 25\u00a0mm L/60 e due lanciatori Type 94 per bombe di profondit\u00e0 (36 a bordo). Infine erano stati forniti un sonar Type 93 e un radar Type 22. All'entrata in servizio l'equipaggio era formato da 210 uomini.\nServizio operativo.\nCostruzione.\nIl cacciatorpediniere \"Take\" fu ordinato nell'anno fiscale edito dal governo giapponese nel 1944. La sua chiglia fu impostata nel cantiere navale dell'arsenale di Yokosuka il 25 ottobre 1943 (per un'altra fonte, invece, il 15 ottobre) e il varo avvenne il 28 marzo 1944; fu completato il 16 giugno seguente e il comando fu affidato al capitano di corvetta Hirokuni Tanaka. Fu immediatamente assegnato all'11\u00aa Squadriglia cacciatorpediniere, dipendente dalla Flotta Combinata e demandata all'addestramento delle nuove unit\u00e0 in tempo di guerra.\n1944.\nIl 15 luglio fu ufficialmente inserito nell'organico della 43\u00aa Divisione cacciatorpediniere con i gemelli , e ; il 20 agosto il reparto, privato del \"Matsu\" perduto in combattimento un paio di settimane prima, pass\u00f2 agli ordini della 31\u00aa Squadriglia di scorta, a sua volta parte della 5\u00aa Flotta, ma gi\u00e0 da luglio era coinvolto in regolari missioni di difesa al traffico navale da e per il Giappone. Il \"Take\" oper\u00f2 fino alle isole Palau e, da settembre, fu stanziato a Manila per contribuire alle frequenti operazioni navali nelle Filippine. Il 4 ottobre lasci\u00f2 la citt\u00e0 inquadrato nella scorta del convoglio Mami-11, che arriv\u00f2 indenne a Miri il 14; torn\u00f2 subito a Manila dove fu inserito nello schermo difensivo del convoglio Mata 30, diretto a Takao nella colonia di Formosa; nel corso della traversata, iniziata il 20, il \"Take\" e il cacciatorpediniere \"Harukaze\" collaborarono nell'affondamento tramite cariche di profondit\u00e0 del sommergibile : un mercantile cadde comunque vittima dei siluri del battello e il \"Take\", raccolti 347 naufraghi, li fece scendere a Takao il 26. Rientr\u00f2 a Manila il 30, dove due giorni dopo il comandante Tanaka fu rimpiazzato dal capitano di corvetta Tsuyoshi Unaki. Egli guid\u00f2 la nave durante la partecipazione all'operazione TA, l'invio di importanti convogli da Manila a Ormoc, sull'isola di Leyte, per alimentare la resistenza della locale guarnigione alle divisioni statunitensi: tra il 9 e l'11 novembre protesse per un tratto il convoglio numero 3, prima di essere rilevato da altri cacciatorpediniere; tra il 24 e il 26 novembre difese il convoglio numero 5, sub\u00ec danni superficiali durante gli attacchi aerei americani e si prodig\u00f2 nel salvataggio dei superstiti di due trasporti colati a picco, che riport\u00f2 a Manila.\nNel primo pomeriggio del 1\u00ba dicembre il \"Take\" fu scelto per formare con il \"Kuwa\" la scorta al terzo scaglione del convoglio numero 7 (costituito da tre trasporti veloci). La missione inizi\u00f2 alle 18:00 e le cinque navi arrivarono nella baia di Ormoc nella notte del 2, senza essere state attaccate dal cielo: il \"Take\" rimase vicino ai trasporti, intenti nel rapido scarico, e per accogliere a bordo i superstiti di precedenti convogli distrutti in zona; il \"Kuwa\" si port\u00f2 invece nella parte meridionale dell'ampia baia a bassa velocit\u00e0, per non formare baffi di schiuma, ma qui fu sorpreso dall'arrivo della 120\u00aa Divisione cacciatorpediniere della United States Navy (, , ). Le prime salve, indirizzate ai trasporti vicino alla riva, colsero alla sprovvista i giapponesi, ben pi\u00f9 preoccupati di raid aerei notturni, e il \"Kuwa\" sostenne da solo la prima parte dello scontro, subendo danni ingenti. Il \"Take\" approfitt\u00f2 della situazione e pot\u00e9 avvicinarsi senza essere subito avvistato; rilasci\u00f2 alcuni siluri e molto probabilmente uno fece centro sul \"Cooper\" che si spezz\u00f2 in due e col\u00f2 a picco. Ne segu\u00ec un disordinato scambio di colpi, dopodich\u00e9 gli americani ripiegarono attorno alle 01:45. Il \"Take\" era stato raggiunto da alcuni proietti da 127\u00a0mm che avevano danneggiato un gruppo caldaia-turbina e, con la nave inclinata, il capitano Tanaka decise di ripiegare senza osare fermarsi per soccorrere i naufraghi del \"Kuwa\" nel frattempo affondato: trasmise comunque un messaggio ai comandi a terra avvisandoli della situazione. L'unit\u00e0 riusc\u00ec a riguadagnare Manila, fu rimessa in condizioni di operare e fu aggregata al servizio di scorta per un convoglio che fece tappa a Formosa, prima di fermarsi a Kitaky\u016bsh\u016b a fine dicembre.\n1945 e destino finale.\nIl \"Take\" fu subito inviato in un cantiere navale per le opportune riparazioni e il personale ne approfitt\u00f2 per aggiungere cinque cannoni Type 96 da 25\u00a0mm su affusto singolo; sull'albero di maestra tripode, inoltre, fu assicurato un radar Type 13 per la ricerca aerea e la scorta di bombe di profondit\u00e0 fu aumentata a sessanta. L'unit\u00e0, sempre nel 1945, ebbe la poppa modificata per accogliere due rampe di lancio per conservare e rilasciare due \"kaiten\", unico esemplare classe Matsu cos\u00ec alterato.\nLa nave fece base nel bacino del Mare interno di Seto fino alla conclusione delle ostilit\u00e0 con gli Alleati della seconda guerra mondiale, impegnato in ridotta attivit\u00e0 di vigilanza al traffico navale e di pattugliamento a causa della scarsit\u00e0 di carburante. Il 5 febbraio 1945 la 31\u00aa Squadriglia di scorta e le divisioni dipendenti passarono agli ordini diretti della Flotta Combinata, stante lo scioglimento della 5\u00aa Flotta; il 15 marzo il \"Take\" e i gregari furono riassegnati alla depauperata 2\u00aa Flotta, ma non ebbero alcuna importante partecipazione alla disperata operazione Ten-Go che, il 7 aprile, si concluse con gravi perdite e la successiva disattivazione della formazione: la squadriglia torn\u00f2 cos\u00ec agli ordini della Flotta Combinata. Il \"Take\" si trovava a Maizuru quando fu annunciata la capitolazione giapponese e fu consegnato dall'equipaggio alle autorit\u00e0 d'occupazione statunitensi in un momento imprecisato tra agosto e settembre. Il 25 ottobre 1945 fu depennato dai registri della Marina imperiale, quindi fu privato di ogni dotazione offensiva e riadattato per partecipare alla colossale opera di rimpatrio di militari e civili giapponesi, sparpagliati in Asia orientale: fu destinato a tale compito gi\u00e0 a poche settimane dalla conclusione della guerra, che ebbe per\u00f2 una formale sanzione soltanto il 1\u00ba dicembre, con la formazione del 2\u00ba ministero per la Smobilitazione che (pur con la supervisione americana) ebbe sotto di s\u00e9 la responsabilit\u00e0 della buona riuscita dell'operazione.\nNel frattempo le potenze vincitrici decisero il destino del cacciatorpediniere e dell'altro naviglio giapponese catturato; la spartizione avvenne nel corso di quattro incontri al quartier generale dello SCAP: durante la prima riunione, del 28 giugno 1947, il \"Take\" fu assegnato al Regno Unito in conto di riparazione di guerra. La cessione divenne effettiva il 16 luglio seguente e la nave fu indirizzata con un equipaggio misto alla base navale di Singapore, da dove i giapponesi furono riportati in patria. Ben presto sorse un problema di affollamento di ex unit\u00e0 nipponiche e, in agosto, il British Iron &amp; Steel Board fece presente a Londra che in Estremo Oriente non sembravano esserci le strutture adeguate per demolirle e smantirle (la Royal Navy, infatti, non aveva alcun interesse a mantenerle in servizio). Fu quindi valutata la possibilit\u00e0 di spostare l'eterogenea flottiglia in Gran Bretagna e procedere alla demolizione, oppure di smantellare le navi in Giappone e importare i rottami ma, alla fine, le attivit\u00e0 furono eseguite proprio a Singapore: il \"Take\" fu disassemblato in citt\u00e0 durante il 1948."}
{"id": "9221628", "revid": "1543377", "url": "https://it.wikipedia.org/wiki?curid=9221628", "title": "Laurie Bird", "text": "\u00c8 apparsa in tre film durante gli anni settanta. Due di essi furono diretti da Monte Hellman.\nBiografia.\nLa madre di Bird \u00e8 morta suicida all'et\u00e0 di 26 anni quando Bird aveva solo tre anni. Suo padre era un ingegnere elettrico. Aveva due fratelli maggiori. Il padre severo limit\u00f2 la sua vita sociale e lei fugg\u00ec da casa pi\u00f9 volte. In risposta, suo padre l'aveva messa in un istituto per ragazze trascurate. Ha frequentato la Jamaica High School, a New York, fino all'et\u00e0 di 15 anni.\nLa Bird apparve in soli tre film: \"Strada a doppia corsia\" (1971), \"Cockfighter\" (1974), e un piccolo ruolo come fidanzata del personaggio di Paul Simon nella commedia romantica di Woody Allen \"Io e Annie\" (1977). Durante le ricerche per \"Strada a doppia corsia\", lo sceneggiatore Rudolph Wurlitzer la incontr\u00f2 e raccomand\u00f2 il suo nome a Hellman.\nLa Bird fu anche fotografa di scena in \"Cockfighter\" e scatt\u00f2 la foto di copertina per l'album \"Watermark\" del 1977 di Art Garfunkel. \u00c8 apparsa sulla copertina dell'album \"Breakaway\" di Garfunkel del 1975.\nNel 1979 la Bird mor\u00ec suicida nell'appartamento di Manhattan che divideva con Garfunkel assumendo un'overdose di Valium. Garfunkel cadde in una profonda depressione dopo la morte della ragazza. A tale proposito Garfunkel ha affermato: \"Era bella, in un modo solitario e inquieto, e io l'adoravo. Ma non ero pronta per il matrimonio e lei non si sentiva molto a suo agio nel ruolo di Laurie. Non era felice con s\u00e9 stessa. Sua madre si \u00e8 suicidata a 26 anni, e cos\u00ec ha fatto anche lei.\".\nVita privata.\nFu coinvolta sentimentalmente con il regista dei primi suoi due film Hellman. Dal 1974 fino alla sua morte, avvenuta nel 1979, la Bird ebbe una duratura relazione con Art Garfunkel.\nCritica.\nVenne descritta dall'editorialista di Hollywood Dick Kleiner come \"una Hayley Mills innocente\".\nIl critico cinematografico Michael Atkinson ha scritto nel suo libro \"Exile Hollywood\" (2008): \u00abIn due film, ha fatto pi\u00f9 impressione, ha lasciato pi\u00f9 presenza sinestetica, di quanto molti attori fanno in una carriera\u00bb."}
{"id": "9221632", "revid": "709565", "url": "https://it.wikipedia.org/wiki?curid=9221632", "title": "Lucha Uprising", "text": ""}
{"id": "9221634", "revid": "1921867", "url": "https://it.wikipedia.org/wiki?curid=9221634", "title": "Aurora's Dream", "text": "Aurora's Dream \u00e8 un singolo del cantautore statunitense Serj Tankian, pubblicato il 13 maggio 2016.\nDescrizione.\nSi tratta di una composizione realizzata da Tankian come tema principale per la prima edizione dell'Aurora Prize for Awakening Humanity, svoltasi a Erevan il 24 aprile 2016.\nLa versione pubblicata dall'artista figura la partecipazione vocale della cantante svizzera Veronika Stalder, mentre una versione strumentale \u00e8 stata inclusa nel cortometraggio \"Aurora\" del regista Eric Nazarian."}
{"id": "9221635", "revid": "436907", "url": "https://it.wikipedia.org/wiki?curid=9221635", "title": "Industrialized Overload", "text": "Industrialized Overload \u00e8 un singolo del cantautore statunitense Serj Tankian, pubblicato il 22 dicembre 2017.\nDescrizione.\nIl brano \u00e8 tra i primi realizzati da Tankian in qualit\u00e0 di artista solista ed \u00e8 stato distribuito inizialmente per il download gratuito come segno di ringraziamento verso gli iscritti alla sua newsletter che lo hanno supportato fino a quel momento.\nPur essendo stato reso disponibile gratuitamente tra il 20 e il 31 dicembre 2017, l'artista lo ha anche pubblicato ufficialmente per l'acquisto il 22 dello stesso mese. "}
{"id": "9221638", "revid": "1534511", "url": "https://it.wikipedia.org/wiki?curid=9221638", "title": "Victor Chocquet", "text": "Chocquet \u00e8 noto per essere stato un ardente propagandista e mecenate dei pittori impressionisti. Redattore principale alla direzione della dogana, era presente a tutte le mostre dove difendeva i pittori derisi da scherni e insulti. La sua immensa collezione fu dispersa dopo la sua morte nel 1899. Una gran parte dei dipinti si trova attualmente nei musei statunitensi.\nBiografia.\nNato in una famiglia benestante di filatori di Lille, fin da giovanissimo dedic\u00f2 tutte le sue risorse all'acquisto di opere d'arte: dipinti (tra cui quelli di Eug\u00e8ne Delacroix, Gustave Courbet, Honor\u00e9 Daumier) porcellane e mobili. Nel 1875, mentre assisteva alla vendita degli impressionisti nel 1875 all'H\u00f4tel Drouot, svilupp\u00f2 una passione per i dipinti fischiati dal pubblico. Chiese ad Auguste Renoir di dipingere da una fotografia un ritratto di sua moglie e della loro nipote Marie-Sophie, morta all'et\u00e0 di cinque anni. Durante questa prima vendita della \"Soci\u00e9t\u00e9 anonyme des artistes\" all'H\u00f4tel Drouot, il 24 marzo 1875, le entrate dei pittori non coprivano le loro spese, poich\u00e9 il prezzo medio di un dipinto ammontava a 100 franchi. In quel giorno, fu insieme a Ernest Hosched\u00e9 e Georges de Bellio uno dei primi sostenitori degli artisti.\nParticolarmente entusiasta di Paul C\u00e9zanne di cui vedeva i quadri da P\u00e8re Tanguy, spese molte energie nel difendere verbalmente i pittori alle mostre del 1876 e del 1877 a cui prest\u00f2 opere della sua collezione. Nonostante gli scherzi durante la presentazione del proprio ritratto da parte di C\u00e9zanne e nonostante le violente critiche della stampa, non si scoraggi\u00f2, anche quando le sue risorse diminuiscono quando va in pensione anticipata (1877). Dal 1882, l'eredit\u00e0 della suocera gli consentir\u00e0 di riprendere i suoi acquisti e acquisisce a Hattenville in Normandia una propriet\u00e0 dove verranno dipinte un gran numero di opere, in particolare \"Ferme \u00e0 Hattenville\", di C\u00e9zanne. La sua collezione rivaleggiava con quella dei pi\u00f9 grandi collezionisti e dalla stampa veniva spesso menzionato insieme a Georges de Bellio ed Eug\u00e8ne Murer. Possedeva circa 32 dipinti di C\u00e9zanne.\nA Parigi, Victor Chocquet visse dapprima in un appartamento al 198 di rue de Rivoli, che si affacciava sul giardino delle Tuileries, da cui Monet dipinse diversi dipinti tra cui \"Veduta del giardino delle Tuileries\" (1876), un olio su tela di 53,97 x 73,2 cm. Alla fine della sua vita si trasfer\u00ec in una piccola dimora del XVIII secolo, presso rue Monsigny."}
{"id": "9221646", "revid": "962319", "url": "https://it.wikipedia.org/wiki?curid=9221646", "title": "Sci di fondo ai XXIV Giochi olimpici invernali", "text": "Le gare di sci di fondo ai XXIV Giochi olimpici invernali di Pechino in Cina si sono svolte dal 10 al 21 febbraio 2022 presso il National Cross-Country Centre, a Zhangjiakou. Sono state disputate sei gare maschili e sei femminili, a cui hanno partecipato 296 atleti, 148 uomini e altrettante donne. La Cina, come Paese ospitante, aveva diritto a quattro posti per genere nel caso non si fosse qualificata in precedenza."}
{"id": "9221647", "revid": "33888", "url": "https://it.wikipedia.org/wiki?curid=9221647", "title": "Commissione per i testi di lingua", "text": "La Commissione per i testi di lingua \u00e8 un'associazione fondata a Bologna nel 1860 da Luigi Carlo Farini e Antonio Montanari, rispettivamente governatore e ministro della Pubblica istruzione delle Provincie dell'Emilia-Romagna, col fine di pubblicare le opere degli scrittori italiani delle origini. \nStoria.\nIl primo presidente fu Francesco Zambrini, cui succedettero Giosue Carducci, Olindo Guerrini e Giuseppe Albini. Soppressa come ente di interesse nazionale nel 1923 da Giovanni Gentile, fu sostenuta dal Comune di Bologna e presieduta da Carlo Calcaterra. Nel 1953, con la presidenza di Raffaele Spongano, ripresero le pubblicazioni di testi e venne fondata, come supporto storico e critico alle edizioni, la rivista \u00abStudi e problemi di critica testuale\u00bb. Nel 1986 la presidenza pass\u00f2 a Emilio Pasquini, cui succedette nel 2014 Paola Vecchi. Ebbe tra i suoi soci personalit\u00e0 quali Alessandro D'Ancona, Domenico Comparetti, Pio Rajna, Ernesto Monaci e, pi\u00f9 di recente, Domenico De Robertis, Aurelio Roncaglia, Giovanni Nencioni, Ezio Raimondi, D'Arco Silvio Avalle, Cesare Segre, Girolamo Arnaldi, Andrea Battistini, Maurizio Vitale, Roberto Antonelli, Gian Mario Anselmi. \nPubblicazioni.\nL'attivit\u00e0 editoriale della Commissione si \u00e8 articolata in due collane: la \"Collezione di opere inedite o rare dei primi tre secoli della lingua\" e la \n\"Scelta di curiosit\u00e0 letterarie inedite o rare dal secolo XIII al XIX\". Le edizioni critiche ebbero la cura di filologi quali Filippo Luigi Polidori, Salvatore Bongi, Pietro Fanfani, Isidoro Del Lungo, Franco Gaeta, Luigi Firpo, Giorgio Petrocchi, Piero Camporesi, Maria Corti, Santorre Debenedetti. "}
{"id": "9221659", "revid": "709565", "url": "https://it.wikipedia.org/wiki?curid=9221659", "title": "Kristin Hayter", "text": ""}
{"id": "9221674", "revid": "439868", "url": "https://it.wikipedia.org/wiki?curid=9221674", "title": "Chiesa di San Rocco (Raeren)", "text": "La chiesa di San Rocco, anche nota come chiesa di San Rocco e Santa Genoveffa, \u00e8 la parrocchiale a Hauset, frazione del comune di Raeren nella Vallonia. Appartiene alla diocesi di Liegi e risale al XIX secolo.\nStoria.\nDal punto di vista della giurisdizione ecclesiastica questo territorio vicino al confine con la Germania rimase a lungo legato alla diocesi di Aquisgrana ed entr\u00f2 stabilmente nella diocesi di Liegi dal 1944.\nIl cantiere per la costruzione venne aperto con la posa della prima pietra il 7 aprile 1857. I progetti vennero preparati ad Aquisgrana e i lavori vennero ultimati in due anni. Venne elevata a dignit\u00e0 di chiesa parrocchiale nel 1861. Dopo la dedicazione della parrocchia a San Rocco, nel 1862 fu eletta come seconda patrona anche Santa Genoveffa. La solenne consacrazione fu celebrata nel 1868 da Paul Ludolf Melchers, arcivescovo di Colonia.\nDescrizione.\nEsterni.\nLa chiesa si trova nell'abitato di Hauset, piccolo villaggio belga germanofono a minor distanza dal confine tedesco rispetto al capoluogo di Raeren e mostra tradizionale orientamento verso est. La sua struttura \u00e8 neogotica ed \u00e8 caratterizzata dalla grande torre campanaria che si trova in posizione avanzata sulla sua facciata. La cella di grandi dimensioni si aprre con quattro finestre a bifora e la copertura \u00e8 a forma di piramide a base quadrata.\nInterni.\nNella sala la luce arriva dalle numerose e ricche vetrate policrome che si trovano nella alte finestre sulle pareri laterali. Nella cantoria \u00e8 presente l'organo a canne che vi \u00e8 stato installato nel 1963."}
{"id": "9221677", "revid": "76963", "url": "https://it.wikipedia.org/wiki?curid=9221677", "title": "Leonardo Visconti", "text": "Biografia.\nEra figlio naturale di Giovanni Visconti, co-signore e arcivescovo di Milano. Nel 1352 fu podest\u00e0 di Novara e a causa di dissidi venne allontanato dal padre. Trov\u00f2 rifugio nel castello della moglie di Viazalla, nel vercellese. Fu al servizio del marchese del Monferrato Giovanni II, al quale procur\u00f2 l'acquisizione di Alba, Asti e Cuneo, mettendosi contro il duca di Milano suo parente Gian Galeazzo Visconti. Mor\u00ec circa nel 1376.\nDiscendenza.\nLeonardo spos\u00f2 Caterina di Martino di Viazalla di Palestro, dal quale ebbe Luchino, religioso."}
{"id": "9221679", "revid": "1342115", "url": "https://it.wikipedia.org/wiki?curid=9221679", "title": "Epifanio Giudiceandrea", "text": ""}
{"id": "9221680", "revid": "446353", "url": "https://it.wikipedia.org/wiki?curid=9221680", "title": "USS Strong", "text": "Due unit\u00e0 della United States Navy hanno portato il nome di USS \"Strong\":"}
{"id": "9221683", "revid": "2039387", "url": "https://it.wikipedia.org/wiki?curid=9221683", "title": "Collegio elettorale di Marsala (Camera dei deputati)", "text": "Il collegio di Marsala fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Sicilia 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Marsala era uno dei 41 collegi uninominali in cui era suddivisa la Sicilia e, come previsto dal D.Lgs. del 20 dicembre 1993 n. 536, era interamente compreso nella provincia di Trapani e comprendeva i seguenti comuni: Marsala, Pantelleria, Petrosino, Salemi e Vita."}
{"id": "9221688", "revid": "86599", "url": "https://it.wikipedia.org/wiki?curid=9221688", "title": "10076 Rogerhill", "text": "10076 Rogerhill \u00e8 un asteroide della fascia principale. Scoperto nel 1989, presenta un'orbita caratterizzata da un semiasse maggiore pari a e da un'eccentricit\u00e0 di 0,3135953, inclinata di 20,16961\u00b0 rispetto all'eclittica.\nL'asteroide \u00e8 dedicato all'astronomo amatoriale canadese Roger Hill."}
{"id": "9221692", "revid": "962319", "url": "https://it.wikipedia.org/wiki?curid=9221692", "title": "Snowboard ai XXIV Giochi olimpici invernali", "text": "Le gare di snowboard ai XXIV Giochi olimpici invernali si sono svolte dal 5 al 15 febbraio 2022 al Genting Snow Park a Zhangjiakou e al Big Air Shougang a Pechino, in Cina. Sono state disputate cinque competizioni maschili e altrettante femminili, nelle seguenti discipline: snowboard cross, halfpipe, slalom gigante parallelo, big air e slopestyle ed una di squadre miste nello snowboard cross."}
{"id": "9221693", "revid": "1745361", "url": "https://it.wikipedia.org/wiki?curid=9221693", "title": "Plistene (figlio di Atreo)", "text": "Nella mitologia greca, Plistene era uno dei figli di Atreo. Divenne poi secondo alcune fonti padre di Agamennone, Menelao e Anassibia, mentre Omero indica Atreo stesso come padre dei tre.\nSua madre invece era Cleola, prima moglie di Atreo.\nLa morte.\nCleola era morta dando alla luce Plistene, nato malato per colpa di Artemide. Venne in seguito ucciso dai sicari che lo stesso Atreo aveva mandato per uccidere un altro Plistene, quello avuto da Erope, sua seconda moglie, da Tieste il suo amante precedente.\nAtreo per\u00f2 non demorse nella sua ricerca di vendetta, alla fine trov\u00f2 lui stesso quel Plistene II insieme a Tantalo II, li uccise, li tagli\u00f2 a pezzi, e li porse come pietanza a Tieste che prima mangi\u00f2 di gran lena e poi vomit\u00f2 maledicendo Atreo.\nPareri secondari.\nAlcune fonti indicano Plistene come sposo di Erope e padre di Agamennone e Menelao, sebbene i due siano invece indicati da Omero come figli di Atreo."}
{"id": "9221697", "revid": "15756", "url": "https://it.wikipedia.org/wiki?curid=9221697", "title": "Sonderfall", "text": "Il Sonderfall (dal tedesco \u00abcaso particolare\u00bb) \u00e8 un concetto della tradizione culturale e politica della Svizzera, riferito alla particolarit\u00e0 del contesto in cui si \u00e8 sviluppata la Confederazione elvetica rispetto al resto dell\u2019Europa; sebbene non sia ben precisato dal punto di vista analitico e molti aspetti della sua origine e diffusione non siano stati completamente chiariti, in generale tale costruzione ideologica fa riferimento alle peculiarit\u00e0 che contraddistinguono il suo popolo e le sue istituzioni politiche, e che hanno contribuito a collocare la Svizzera in una posizione unica nel continente e nella comunit\u00e0 internazionale. Si tratta, comunque, di un concetto prettamente svizzerotedesco, che non conosce un corrispettivo in francese o in italiano, lingue in cui viene pertanto utilizzato il termine tedesco.\nCaratteristiche del \"Sonderfall\".\nAlcuni aspetti spesso citati del \"Sonderfall\" sono:\nSecondo lo storico Hans-Ulrich Jost, la strategia del \"Sonderfall\" \u00e8 stata utilizzata come \u00abargomento opportunista permanente\u00bb per non impegnarsi negli obblighi internazionali, a partire dalla Prima guerra mondiale in poi. Questa tesi \u00e8 stata anche strumentalizzata per giustificare la collaborazione economica tra la Svizzera ed il Terzo Reich durante la Seconda guerra mondiale e col Sudafrica durante l'Apartheid.\nStoria.\nSebbene la costruzione ideologica della nazione svizzera sia iniziata pi\u00f9 verso la fine del XV e l\u2019inizio del XVI secolo, tramite l'elaborazione dei miti di fondazione della Svizzera, il concetto di \"Sonderfall\" entr\u00f2 nel vocabolario politico nazionale tra il XIX e il XX secolo, per effetto del cosiddetto \"nation building\", nell'ambito del consolidamento e della difesa dello Stato federale e con la presa di distanza dai vicini europei; esso divenne dunque un elemento fisso dell\u2019identit\u00e0 nazionale. Una prima testimonianza \u00e8 il celebre discorso \"La neutralit\u00e0 di noi svizzeri\" (\"Unser Schweizer Standpunkt\"), tenuto il 14 dicembre 1914 dallo scrittore Carl Spitteler, in cui auspicava all'inizio della Prima guerra mondiale l'unit\u00e0 della Svizzera neutrale; negli anni 1930-50, i sostenitori della Difesa spirituale si riallacciarono ancora alla tesi del \"Sonderfall\" per distinguersi dalle ideologie totalitarie. Alle sfide poste dall'integrazione europea nel dopoguerra, poi, Herbert L\u00fcthy rispose con il saggio \"La Suisse \u00e0 contre-courant\" (1961), rappresentando l'opinione di molti con il richiamo alla \"Svizzera controcorrente\". Intanto numerosi politici e intellettuali videro nel federalismo, nella democrazia diretta e nel plurilinguismo svizzeri un modello per il futuro sviluppo dell'Europa. Anche nei confronti del Terzo mondo, si riteneva che la Svizzera godesse di uno statuto particolare tra i Paesi occidentali, in virt\u00f9 della sua neutralit\u00e0, della tradizione umanitaria e della presunta mancanza di un passato colonialista. Fino agli anni 1970-80 il concetto di \"Sonderfall\" ebbe dunque una connotazione positiva, ma successivamente il movimento di contestazione del 1968 e gli ambienti critici nei confronti della societ\u00e0 lo considerarono una visione della storia rivolta al passato e una concezione retrograda e stereotipata sul ruolo della Svizzera nel mondo. Cionondimeno, l'idea ritrova dei sostenitori (specialmente tra i conservatori) negli anni \u201990, sull\u2019onda del dibattito suscitato dalla votazione popolare sull\u2019adesione della Svizzera all'Unione europea.\nCitazioni.\nNel 1990, una nota del Dipartimento federale degli affari esteri relativo all'adesione della Svizzera alle Nazioni Unite indica che:\n\u00abLa questione della posizione del nostro paese nel mondo \u00e8 uno dei temi pi\u00f9 importanti del momento e una delle pi\u00f9 grandi sfide della politica interna ed estera della Svizzera. Alcuni concetti tradizionali come il \u00ab\"Sonderfall\" svizzero\u00bb devono essere adattati alla nuova situazione ed essere ridefiniti\u00bb."}
{"id": "9221700", "revid": "1649409", "url": "https://it.wikipedia.org/wiki?curid=9221700", "title": "Vicente Ribas Prats", "text": "Biografia.\nVicente Ribas Prats \u00e8 nato a Ibiza il 12 maggio 1968.\nFormazione e ministero sacerdotale.\nHa compiuto gli studi ecclesiastici nel seminario metropolitano di Moncada e presso la sede di Valencia del Pontificio istituto Giovanni Paolo II per studi su matrimonio e famiglia.\nIl 12 ottobre 1996 \u00e8 stato ordinato presbitero per la diocesi di Ibiza da monsignor Javier Salinas Vi\u00f1als. In seguito \u00e8 stato vicario parrocchiale della parrocchia della Santa Croce a Ibiza dal 1996 al 2000; parroco delle parrocchie di Santa Gertrude a Santa Eul\u00e0ria des Riu e di San Matteo a Sant Antoni de Portmany e amministratore parrocchiale della parrocchia di San Michele a Sant Joan de Labritja dal 2000 al 2006; cappellano del Colegio Sa Real e delegato per la pastorale vocazionale dal 2001 al 2020; parroco della parrocchia di San Michele a Sant Joan de Labritja, membro del collegio dei consultori e arciprete di Santa Eulalia Martire dal 2006 al 2020; parroco della parrocchia di Santa Eulalia Martire a Santa Eul\u00e0ria des Riu e di nuovo della parrocchia San Matteo a Sant Antoni de Portmany dal 2008 al 2020; canonico del capitolo della cattedrale della Vergine delle Nevi a Ibiza dal 2009 e vicario generale dal 2010 al 2020. Il 4 febbraio del 2020 il collegio dei consultori lo ha eletto amministratore diocesano.\nMinistero episcopale.\nIl 13 ottobre 2021 papa Francesco lo ha nominato vescovo di Ibiza. Ha ricevuto l'ordinazione episcopale il 4 dicembre successivo nel Recinto Ferial di Ibiza dall'arcivescovo Bernardito Cleopas Auza, nunzio apostolico in Spagna e Andorra, co-consacranti i cardinali Antonio Ca\u00f1izares Llovera, arcivescovo metropolita di Valencia, e Juan Jos\u00e9 Omella Omella, arcivescovo metropolita di Barcellona. Durante la stessa celebrazione ha preso possesso della diocesi.\nGenealogia episcopale.\nLa genealogia episcopale \u00e8:"}
{"id": "9221704", "revid": "93436", "url": "https://it.wikipedia.org/wiki?curid=9221704", "title": "Il bambino di vetro", "text": "Il bambino di vetro \u00e8 un romanzo per ragazzi dell'autore italiano Fabrizio Silei del 2011.\nIl libro ha vinto nel 2012 il Premio Andersen nella categoria \"Miglior libro 9/12 ann\" e ha ispirato il film del 2020 \"Glassboy\".\nTrama.\nPino \u00e8 un bambino emofiliaco di dieci anni, che vive in una grande villa con parco assieme al padre avvocato, alla madre e alla cameriera Rita. A causa della sua malattia non frequenta la scuola e viene istruito in casa da un precettore privato, Fidenzio; con i suoi coetanei non ha alcun tipo di contatto e dalle finestre della sua casa osserva i giochi di movimento dei ragazzi del quartiere. \nIl padre di Pino capisce il senso di solitudine vissuto dal figlio e, in un giorno nevoso, accompagna il figlio dai ragazzi perch\u00e9 gli facciano tirare una palla di neve, pur con le cautele dovute alla sua condizione. in questo modo Pino fa la conoscenza di Marco e degli altri ragazzi della \"banda della Piazza Vecchia\": \u00e8 con il primo che instaura un rapporto di amicizia pi\u00f9 forte, soprattutto quando Marco \u00e8 invitato a casa sua e pu\u00f2 usare assieme a lui i suoi numerosi giocattoli. \nLa nonna materna di Pino, per\u00f2, non approva il fatto che il nipote frequenti persone di bassa estrazione sociale, e cerca di persuadere figlia e genero con la scusa che nei loro giochi violenti Pino potrebbe ferirsi. La madre di Pino fa in modo che Rodolfo, un bambino di buona famiglia, venga a giocare con Pino, ma i due non si hanno in simpatia; l'avvocato invece manda la suocera a quel paese e licenzia anche Fidenzio, che sospetta abbia fatto la spia per lei. Pino, enlla sua qualit\u00e0 di \"sentinella\", avverte i suoi amici di un'imboscata da parte della banda rivale di Piazza Nuova, correndo pericolosamente fuori di casa. Quest'impresa, unita alla difficolt\u00e0 d'ingaggiare un nuovo precettore, convince i genitori di Pino a mandare il figlio a scuola con i suoi coetanei. \nIl primo giorno di scuola Pino viene affrontato dal capobanda di Piazza Nuova, ma i suoi amici gli fanno da scudo. A scuola Pino si fa altri amici, come il suo compagno di banco Ermanno o la sua compagna di classe Mara. Un giorno, tornando a casa, viene avvicinato dall'autista di sua nonna, che gli dice che questa si \u00e8 sentita male e che i suoi genitori sono gi\u00e0 da lei. In realt\u00e0 si tratta solo di uno stratagemma orchestrato dalla nonna per allontanare Pino dalla scuola e dalla sua compagnia: lo tiene prigioniero nella sua villa e gli rid\u00e0 Fidenzio come precettore.\nI genitori di Pino pensano ad un rapimento a scopo di estorsione, ma com'\u00e8 ovvio non arriva loro alcuna richiesta di riscatto. L'autista della nonna viene per\u00f2 visto da Stefano mentre, in cartoleria, acquista del materiale da disegno per Pino, e decidono d'investigare per proprio conto, scoprendo cos\u00ec il misfatto. Il ritorno di Pino \u00e8 festeggiato da amici e famigliari, mentre la nonna, divenuta ormai completamente paranoica, viene fatta ricoverare in una struttura per anziani.\nIl diario si chiude bruscamente con Pino che ha un'emorragia. Molti anni dopo, Pino, la cui situazione sanitaria \u00e8 divenuta meno precaria grazie alle cure del plasma, lo riprende in mano. Racconta che si \u00e8 sposato con Lucia e che con lei ha avuto dei figli, mentre il suo amico Marco, che era diventato ferroviere, \u00e8 morto travolto da un'auto."}
{"id": "9221709", "revid": "436907", "url": "https://it.wikipedia.org/wiki?curid=9221709", "title": "The Rough Dog", "text": "The Rough Dog \u00e8 un singolo del violinista libanese Ara Malikian, pubblicato il 14 dicembre 2018 come terzo estratto dal nono album in studio \"Royal Garage\".\nDescrizione.\nIl brano ha visto la partecipazione vocale di Serj Tankian e presenta un testo di carattere ironico ed incentrato sulla storia di un cane."}
{"id": "9221711", "revid": "1318658", "url": "https://it.wikipedia.org/wiki?curid=9221711", "title": "Anne Thynne", "text": "Conosciuta per essere stata la prima persona a creare un acquario marino nel 1846.\nBiografia.\nAnne Constantia nasce in Irlanda ed \u00e8 la primogenita di Charles Cobbe Beresford e sua moglie Amelia Montgomery, figlia del primo barone di Magbie Hill, Sir William Montgomery (1717\u20131788). Si sposa, probabilmente verso il 1824, con Lord John Thynne, figlio di Thomas Thynne, II marchese di Bath da cui ha numerosi figli, di cui il primo, George Emillus Thynne nasce il 6 dicembre 1824. \nStudiosa appassionata di geologia, fu affascinata dalle madrepore, esseri che sembravano molto vicini a ci\u00f2 che gi\u00e0 studiava. Nell'autunno del 1846, alla fine del suo soggiorno estivo a Torquay, decise di portare a Londra alcuni esemplari che aveva gi\u00e0 raccolto, per poterli studiare meglio. Cuc\u00ec le madrepore su una grande spugna e le immerse in una grande giara di vetro riempita di acqua di mare. Decise anche di portare con se sei galloni supplementari di acqua marina. Questo procedimento fu molto efficace perch\u00e9, nonostante una sosta di tre settimane a Clifton, le madrepore arrivarono in ottime condizioni a Londra. Arrivata a casa, mise le madrepore in tre grandi teche di vetro, cambiando loro l'acqua ogni giorno. Non potendosi procurare acqua di mare fresca ogni giorno, pens\u00f2 che il modo migliore per ossignerare l'acqua fosse quello di travasarla pi\u00f9 volte da un contenitore all'altro. Questo metodo funzion\u00f2 benissimo e per svariate mesi le madrepore sopravvissero in ottime condizioni. Verso il sesto, settimo mese per\u00f2 si accorse che gli animali iniziavano a divenire pi\u00f9 scarni, cos\u00ec decise di nutrirle triturando dei gamberetti cotti. Nella primavera del 1847 speriment\u00f2 l'introduzione di nuovi elementi nelle teche di vetro per ricreare un ambiente marino pi\u00f9 vicino a quello originale. Aggiunse conchiglie, rocce, serpule, ophiure, oltre a delle laminarie, creando cos\u00ec un micro ecosistema marino. L'osservazione di questo piccolo ambiente marino, che aveva creato inizialmente per le madrepore, le permise di osservare anche la riproduzione di alcuni organismi fra cui una spugna. Il suo acquario sopravvisse per oltre tre anni e fu oggetto di studio per numerosi altri naturalisti. \nQuesti suoi lavori servirono di base a Philip Henry Gosse, che nel 1853 coni\u00f2 la parola \"aquarium\" e a Robert Warington che nel 1849 fece il suo primo acquario di acqua dolce, seguito nel 1851-52 di un acquario marino. "}
{"id": "9221724", "revid": "37401", "url": "https://it.wikipedia.org/wiki?curid=9221724", "title": "David (personaggio biblico)", "text": ""}
{"id": "9221727", "revid": "499531", "url": "https://it.wikipedia.org/wiki?curid=9221727", "title": "Federico Butera (fisico)", "text": ""}
{"id": "9221729", "revid": "767487", "url": "https://it.wikipedia.org/wiki?curid=9221729", "title": "La felicit\u00e0 degli altri", "text": "La felicit\u00e0 degli altri (\"Le bonheur des uns...\") \u00e8 un film commedia del 2020 diretto da Daniel Cohen, la cui distribuzione \u00e8 stata curata da Academy Two.\nDistribuzione.\nIl film \u00e8 stato distribuito nelle sale cinematografiche italiane a partire dal 24 giugno 2021."}
{"id": "9221731", "revid": "1924342", "url": "https://it.wikipedia.org/wiki?curid=9221731", "title": "Monatyk", "text": "Biografia.\nOriginario di Luc'k, Monatyk si \u00e8 diplomato in giurisprudenza alla Mi\u017erehional'na akademija upravlinnja personalom di Kiev. Nel 2008 ha partecipato a \"Fabryka zirok\", la versione ucraina di \"Star Academy\", senza conseguire risultati particolari; per poi iniziare a lavorare come autore di brani per altri artisti, tra i quali Dima Bilan e Loboda. Grazie a ci\u00f2 ha conseguito una nomination per il YUNA al miglior compositore nel 2014.\nIl suo secondo album in studio \"Zvu\u010dit\", presentato nel maggio 2016, contiene i successi radiofonici \"Sej\u010das\", \"Vychodnoj\" e \"Kru\u017eit\", quest'ultimo vincitore di un Rossijskaja nacional'naja muzykal'naja premija Viktorija. La popolarit\u00e0 del disco si \u00e8 convertita nella vittoria di due YUNA e in una nomination nell'ambito del Premija RU.TV.\nIl 9 maggio 2017, in occasione della prima semifinale dell'Eurovision Song Contest, si \u00e8 esibito eseguendo una versione in inglese di \"Kru\u017eit\". Due anni dopo \u00e8 stato pubblicato il terzo album \"Love It Ritm\", promosso da una tourn\u00e9e europea in pi\u00f9 di 30 citt\u00e0."}
{"id": "9221733", "revid": "767487", "url": "https://it.wikipedia.org/wiki?curid=9221733", "title": "Arma micidiale", "text": "Arma micidiale (\"Gun\") \u00e8 un film statunitense del 2010 diretto da Jerry Terrero.\nTrama.\nAngel viene rilasciato dalla prigione e si riunisce con il suo amico Rich che lo aiuta a contrabbandare armi, ma non si rendono conto che la polizia di Detroit e l'FBI stanno lavorando per sgominare il contrabbando."}
{"id": "9221734", "revid": "101175", "url": "https://it.wikipedia.org/wiki?curid=9221734", "title": "SIC Racing", "text": ""}
{"id": "9221740", "revid": "31886", "url": "https://it.wikipedia.org/wiki?curid=9221740", "title": "Venatrix", "text": "Venatrix \u00e8 un genere di ragni appartenente alla famiglia Lycosidae.\nDistribuzione.\nIl genere Venatrix \u00e8 diffuso in Australia (prevalentemente) e in Oceania: la specie pi\u00f9 diffusa \u00e8 la \"V. konei\" (), rinvenuta nell'Australia continentale, sull'isola di Lord Howe, in Nuova Zelanda e in Nuova Caledonia.\nTassonomia.\nLe caratteristiche di questo genere sono state determinate secondo analisi sugli esemplari tipo \"Venator fuscus\" .\nIl genere Venatrix \u00e8 stato rimosso dalla sinonimia con \"Venator\" a seguito di un lavoro degli aracnologi Framenau &amp; Vink del 2001, \"contra\" precedenti indicazioni di McKay esplicitate in un lavoro di Davies del 1985 .\nNon sono stati esaminati esemplari di questo genere dal 2007.\nAttualmente, a dicembre 2021, si compone di 27 specie:\nSuddivisioni.\nA seguito dello studio di Framenau &amp; Vink del 2001 \u00e8 in uso la seguente suddivisione in gruppi delle specie:"}
{"id": "9221745", "revid": "767487", "url": "https://it.wikipedia.org/wiki?curid=9221745", "title": "Proximity (film 2020)", "text": "Proximity \u00e8 un film del 2020 diretto da Eric Demeusy.\nTrama.\nIsaac, un giovane ingegnere della NASA, riceve uno strano segnale dallo spazio. Giorni dopo viene rapito dagli alieni senza nessun ricordo con in possesso un filmato dell'accaduto.\nDistribuzione.\nIl film \u00e8 stato distribuito nelle sale cinematografiche statunitensi a partire dal 15 maggio 2020."}
{"id": "9221746", "revid": "599013", "url": "https://it.wikipedia.org/wiki?curid=9221746", "title": "Sherif Jimoh", "text": "Carriera.\nClub.\nDopo aver giocato nella massima serie ivoriana con Athl\u00e9tic d'Adjam\u00e9 e San-P\u00e9dro (con quest'ultimo club ha anche giocato 9 partite e realizzato una rete nella Coppa della Confederazione CAF), il 12 agosto 2021 si \u00e8 trasferito al N\u00ebman, formazione della massima serie bielorussa.\nNazionale.\nHa militato nelle nazionali giovanili ivoriane Under-17 ed Under-23. Dal 2015 al 2019 ha giocato 7 partite con la nazionale maggiore ivoriana.\nStatistiche.\nPresenze e reti nei club.\n\"Statistiche aggiornate all'8 dicembre 2021.\""}
{"id": "9221747", "revid": "1124164", "url": "https://it.wikipedia.org/wiki?curid=9221747", "title": "Ritratto di gentildonna (Licinio)", "text": "Il Ritratto di gentildonna \u00e8 un dipinto realizzato in olio su tela da Bernardino Licinio e conservato nella pinacoteca dell'Accademia Carrara di Bergamo.\nStoria e descrizione.\nIl ritratto proviene per lascito al comune di Bergamo dalla collezione privata di Guglielmo Lochis nel 1859 con la villa Lochis alla Crocetta di Mozzo del 1846. Successivo fu l'accordo che vide l'amministrazione di Bergamo rinunciare alla villa e parte della pinacoteca a favore del nipote Carlo Lochis, con il permesso di trasferire molte delle opere nelle sale dell'Accademia Carrara, opere che potevano essere scelte direttamente dagli amministratori.\nIl catalogo che il Lochis aveva redatto, indicava il dipinto come opera del Giorgione per questo motivo il dipinto fu tra quelli scelti del comune.Fu Bernard Berenson e successivamente Gustavo Frizzoni a indicare l'opera come lavoro del Licinio, e cos\u00ec fu sempre inserita negli elenchi dell'accademia. Purtroppo Lionello Venturi la indica come \"vacuo giorgionismo\". \nL'opera raffigura una donna gentildonna che grazie al suo abbigliamento molto ricco si considera che fosse altolocata e benestante. Indossa una gamurra rossa dall'ampia scollatura quadrata con nastri blu che le chiudono in modo molto stretto il corpetto. Dalla scollatura spunta la camicia bianca decorata a filo oro. Le maniche della veste sono molto ampie, a sbuffo, legate da nastri. Al collo porta una collana di perle con croce decorata con pietre, e una lunga collana in oro giallo che tiene tra le dita della mano destra guantata con quanto di pelle con un alto risvolto in pelliccia d'ermellino. Le perle si ripropongono nella ricca acconciatura tipica del Cinquecento.\nLa donna per\u00f2 pur essendo nobilmente vestiva non ha un'espressione felice, contrariamente alla gentildonna dipinta da Lorenzo Lotto e sempre presente in accademia, ma contrariamente alla Lucina Brembati, questa dipinta dal Licinio \u00e8 mesta, pare non essere felice e si presenta in rassegnata compostezza, quasi in obbligo di presenza gentile, con un volto severo e rinunciatario. Mentre la Brembati, pur non essendo una bella donna, mostra tutta la soddisfazione del suo sfarzo."}
{"id": "9221748", "revid": "124433632", "url": "https://it.wikipedia.org/wiki?curid=9221748", "title": "Franziska Elssler", "text": ""}
{"id": "9221751", "revid": "1543377", "url": "https://it.wikipedia.org/wiki?curid=9221751", "title": "Massimo Gardellini", "text": "Biografia.\nFrequent\u00f2 l\u2019Istituto d\u2019Arte \"Adolfo Venturi\" di Modena e successivamente il \"Dosso Dossi\" a Ferrara, avendo come insegnante di plastica Giuseppe Virgili, scultore dal quale desunse \u00abil senso dell\u2019armonia, la cura dei rapporti matematici fra pieno e vuoto\u00bb e del quale, successivamente, modernizz\u00f2 la lezione anche se, per quanto riguarda le linee pi\u00f9 inclini al Futurismo, si possa dire esser stato pi\u00f9 vicino ad un altro scultore ferrarese, Annibale Zucchini.\nSi pu\u00f2 definire Gardellini come un artista tolstojano sia per l'aspetto fisico (la lunga barba fluente) sia per il personale temperamento schietto e sanguigno.\nNel 1982 fond\u00f2, sotto l'egida del Comune di Codigoro, la scuola-laboratorio \"L. A. C.\", in attivit\u00e0 sino alla fine del secolo scorso, alla quale parteciparono sia professionisti che dilettanti.\nInsegn\u00f2 educazione artistica\u00a0alle scuole medie e al liceo scientifico di Codigoro; \u00e8 stato direttore della \"Scuola d\u2019arte e artigianato artistico\" al \"Centro culturale Palazzo del Vescovo\", impartendo ad allievi privati nozioni sul dipingere, modellare la creta, cuocere ceramiche e porcellane.\nTematiche.\nI temi della sua produzione spaziarono dal sacro alla ritrattistica (come i ritratti del pittore Mario Capuzzo e della cantante lirica Mafalda Favero) nonostante fossero le tematiche sociali quelle che pi\u00f9 lo appassionarono.\nEsposizioni.\nEspose in Italia e all'estero e \nin pi\u00f9 occasioni anche nella palazzina prospiciente l'Abbazia di Pomposa.\nOpere scultoree.\nOltre a piatti del buon ricordo:\nCollegamenti esterni.\n "}
{"id": "9221754", "revid": "1649409", "url": "https://it.wikipedia.org/wiki?curid=9221754", "title": "Raimundo Revoredo Ruiz", "text": "Biografia.\nRaimundo Revoredo Ruiz nacque a Lima il 28 dicembre 1927 da Raimundo Revoredo Arana e Mariluz Ruiz Paz. Aveva una sorella e un fratello, Matilde e Fernando.\nFormazione e ministero sacerdotale.\nIl 13 febbraio 1943 entr\u00f2 nel seminario della Congregazione della missione a Tarma. Studi\u00f2 teologia in Bolivia e in Spagna.\nIl 22 gennaio 1950 fu ordinato diacono mentre il 29 giugno dello stesso anno venne ordinato presbitero a Tarragona. In seguito fu insegnante di teologia nel seminario della sua congregazione a L'Espluga de Francol\u00ed dal 1950 al 1952 e vicario parrocchiale a Puerto de Sagunto, un municipio di Camp de Morvedre, dal 1952 al 1954. Nel 1954 venne inviato a Brooklyn dove prest\u00f2 servizio come vicario parrocchiale fino al 1964, anno in cui torn\u00f2 in patria. L\u00ec fu parroco della parrocchia di San Giovanni a Lima fino al 1971; consigliere provinciale dal 1968; direttore provinciale delle Figlie della carit\u00e0 di San Vincenzo de' Paoli dall'aprile del 1968; vicario episcopale per gli affari pastorali dell'arcidiocesi di Lima dal 1978 e direttore provinciale delle Figlie della carit\u00e0 dal 1980.\nMinistero episcopale.\nIl 25 novembre 1988 papa Giovanni Paolo II lo nomin\u00f2 vescovo-prelato di Juli. Ricevette l'ordinazione episcopale il 5 gennaio successivo nella chiesa di Juli dall'arcivescovo Luigi Dossena, nunzio apostolico in Per\u00f9, co-consacranti il vescovo di Puno Jes\u00fas Mateo Calder\u00f3n Barrueto e il vescovo ausiliare di Piura Augusto Beuzeville Ferro.\nIl 29 maggio 1999 lo stesso pontefice accett\u00f2 la sua rinuncia al governo pastorale della prelatura. Torn\u00f2 nella sua comunit\u00e0 religiosa e ricopr\u00ec vari incarichi, ad esempio come parroco e vicario parrocchiale. Pochi mesi prima di morire si trasfer\u00ec nell'infermeria della casa centrale di Lima.\nNel 2002 venne insignito della medaglia d'oro di San Toribio de Mogrovejo, un premio assegnato dalla Conferenza episcopale del Per\u00f9 per servizi speciali alla Chiesa cattolica romana in Per\u00f9 a laici, membri di comunit\u00e0 religiose, istituzioni e gruppi.\nNel maggio del 2009 comp\u00ec la visita \"ad limina\".\nMor\u00ec nella clinica \"Stella Maris\" di Lima alle 12 del 1\u00ba dicembre 2021 all'et\u00e0 di 93 anni per complicazioni da COVID-19.\nGenealogia episcopale.\nLa genealogia episcopale \u00e8:"}
{"id": "9221768", "revid": "810736", "url": "https://it.wikipedia.org/wiki?curid=9221768", "title": "Il culto degli oceani", "text": "Il culto degli oceani (\"Oceanic\") \u00e8 un romanzo breve di fantascienza dello scrittore australiano Greg Egan, pubblicato nel 1998. In Italia il romanzo \u00e8 stato pubblicato anche con il titolo originale, Oceanic.\nL'opera ha vinto alcuni importanti premi letterari di fantascienza, tra cui il Premio Hugo e il Premio Locus.\nStoria editoriale.\nIl romanzo breve \u00e8 stato pubblicato per la prima volta nel mese di agosto del 1998 nella rivista \"Asimov's Science Fiction\", successivamente ripubblicata in varie raccolte, tra cui \"Oceanic\" del 2009.\nNel 1999 l'opera ha vinto il Premio Hugo per il miglior romanzo breve, il Premio Locus per il miglior romanzo breve e il premio \"Asimov's Reader Poll\" per la stessa categoria, aggiudicandosi nel 2001 il Premio Seiun per il miglior romanzo breve straniero pubblicato in Giappone in quell'anno.\nTrama.\nLa vita sul pianeta Covenant ha avuto origine circa ventimila anni prima, a seguito della terraformazione operata dai mitici e immortali \"Angeli\" provenienti dalla Terra dopo un mitico viaggio chiamato l'\"Attraversamento\". Gli Angeli sono stati convinti dalla Santa Beatrice a rinunciare alla loro immortalit\u00e0. Anche Beatrice \u00e8 diventata mortale e il suo sacrificio ha dato origine a una millenaria religione che ha permeato la cultura degli abitanti di Covenant che devono agli Angeli la loro creazione che ha avuto origine dall'ecopoiesi da questi avviata sul pianeta. Gli abitanti si dividono in \"acqualiberi\" che vivono sugli oceani a bordo di barche biologiche e i \"terricoli\" che vivono invece sulla terraferma.\nMartin \u00e8 un giovane acqualibero appartenente, insieme ai genitori, alla religione Transizionale che afferma che l'Uomo sia destinato a diventare \"Angelo\", creatura immortale e priva di forma. Il fratello, Daniel, appartiene alla Chiesa Profonda che, al contrario crede che l'Uomo sia destinato a rimanere mortale. Entrambe le religioni sono devote Dio e alla sua figlia Beatrice. Daniel contesta al fratello di non aver accolto in s\u00e9 Beatrice e lo convince a sottostare al rito di passaggio dei transizionalisti, ossia gettarsi in acqua legato ad una cima con dei pesi attaccati ai piedi e affidarsi al fratello che lo avrebbe recuperato in extremis. Daniel si tuffa e proprio quando sta per affogare, viene pervaso da un'estasi mistica: mentre viene riportato a galla dal fratello, si convince che Beatrice stessa sia intervenuta per salvarlo e che da quel momento la sua vita sia votata alla Santa.\nMartin si iscrive all'universit\u00e0 di in una citt\u00e0 sulla terraferma lontano dalla famiglia. Si laurea in biologia, specializzandosi in ecopoiesi, conducendo ricerche sui primi batteri introdotti dagli Angeli su Covenant. La sua fede inizia a vacillare quando la madre muore, nonostante le sue preghiere a Beatrice e ha il definitivo crollo quando nuovi studi ricollegano l'estasi mistica che i fedeli della Chiesa Profonda hanno durante l'immersione, a un'ammina allucinogena prodotta come scarto del metabolismo di alcuni batteri acquatici."}
{"id": "9221769", "revid": "436907", "url": "https://it.wikipedia.org/wiki?curid=9221769", "title": "Interior Drawings", "text": "Interior Drawings \u00e8 il terzo album in studio del cantautore polacco Mariusz Duda, pubblicato il 10 dicembre 2021 dalla GlassVille Records.\nDescrizione.\nIl disco rappresenta il capitolo conclusivo della \"Lockdown Trilogy\" iniziata da Duda l'anno precedente con \"Lockdown Spaces\". Secondo le stesse parole del musicista, \"Interior Drawings\" rappresenta quello pi\u00f9 accessibile dal punto di vista musicale, in particolar modo a coloro che hanno accolto positivamente le pubblicazioni a nome Lunatic Soul e la raccolta \"Eye of the Soundscape\" dei Riverside, mentre il tema principale scelto riguarda la creazione di un album e la conseguente decisione di alienarsi volontariamente dal resto del mondo: "}
{"id": "9221772", "revid": "6923", "url": "https://it.wikipedia.org/wiki?curid=9221772", "title": "HP 9800", "text": "HP 9800 indica la famiglia di quelle macchine che inizialmente venivano chiamate calcolatrici programmabili e successivamente computer desktop, realizzate da Hewlett-Packard, in sostituzione della loro prima calcolatrice HP 9100. \u00c8 anche chiamata \"linea 98\". Il modello 9830 e i suoi successori erano veri computer nel senso moderno del termine, completi di un potente interprete del linguaggio BASIC.\nModelli.\nSeconda generazione.\nSeguendo l'ordine cronologico di produzione, i modelli della famiglia erano:\nTutti i sistemi 98x0 e 9821 utilizzavano le stesse interfacce I/O. Una stampante termica da 400 righe al minuto a 80 colonne fu progettata per adattarsi al 9820 e al 9830.\nTerza generazione.\nIl successo dell'HP9830 port\u00f2 a una generazione di modelli successivi, con una elettronica pi\u00f9 veloce:\nTutti i 98x5, ad eccezione del 9805, utilizzavano nastri a cartuccia DC200, invece di nastri a cassetta. I modelli 9825, 9831, 9835 e 9845 utilizzavano tutti le stesse interfacce I/O. Il 9815 aveva un'interfaccia I/O unica.\nUn antenato dei moderni personal computer.\nLa serie HP 9800 fu sviluppata dalla divisione HP Loveland (Calculator Products Division) e successivamente dalla divisione Fort Collins (Desktop Computer Division). I primi computer desktop furono commercializzati come \"Calcolatori\" per facilitarne l'acquisto. All'epoca, alcune aziende avevano procedure diverse per l'acquisto di \"Computer\".\nQuesta serie diede avvio allo sviluppo della serie HP 80, ovvero HP 85 e HP 87, che erano computer con linguaggio BASIC pi\u00f9 piccoli con display CRT, prodotti dalla divisione Advanced Products di HP con sede a Corvallis .\nPer un breve periodo tra la fine degli anni '70 e l'inizio degli anni '80 vi fu una classe di computer desktop simili, come il Tektronix 4051, l'IBM 5100 e il Wang 2200, prima che fossero sostituiti sul mercato da personal computer come Apple e IBM PC.\nHP 9830.\nHP 9830 utilizzi.\nGli HP 9830 erano comunemente impiegati presso aziende aerospaziali come Boeing. Furono utilizzati anche da alcuni sistemi scolastici come Arlington, VA e Renton, Washington, che usavano schede compilate a matita con lettori di schede appositi, adatti all'uso in classe. Un sistema HP 9830 con un disco rigido integrato fu fornito anche da HP nei primi anni '70 al \"National Real Estate Exchange, Inc.\", una piccola azienda in Florida, per il suo utilizzo nello sviluppo di un primo software immobiliare. \nLa Guardia Costiera degli Stati Uniti ide\u00f2 un sistema di inoltro di messaggi da telescrivente basato sul 9825A poi utilizzato come prototipo funzionante per un successivo sistema personalizzato e lo utilizz\u00f2 anche nel coordinamento delle catene di trasmettitori di radionavigazione LORAN. Gli HP9825 furono utilizzati in combinazione con il software Oscor per tracciare regate nautiche monotipo in localit\u00e0 remote, come i campionati mondiali di Fireball 1976 in Nuova Scozia, i campionati mondiali di windsurf nel 1976/1977 a Canc\u00fan e Bahamas e anche i campionati Laser. L'HP9825 fu scelto perch\u00e9 era portatile: le uniche alternative erano l'accesso telefonico ai computer in time sharing che non era affidabile da questi luoghi.\nHP 9830 descrizione.\nGli HP 9830 sono stati costruiti con un processore simile all'architettura della serie HP 1000 / 2100, minicomputer con spazio di indirizzamento a 16 bit e due registri ad uso generale AX e BX. Funzionavano a una velocit\u00e0 paragonabile ai primi PC IBM. Potevano disegnare una funzione tridimensionale \"SIN(X)/X\" in alcuni minuti, una svolta tecnologica per l'epoca.\nPoich\u00e9 i programmi furono progettati per essere eseguiti dalla ROM (memoria di sola lettura), l'istruzione di chiamata subroutine doveva essere modificata poich\u00e9 nell'HP211x la posizione di ritorno era scritta nella prima posizione della subroutine. Fu creato un registro per tenere traccia delle posizioni di ritorno su un'area di stack separata, come nei processori pi\u00f9 moderni. Ci\u00f2 rese possibile la ricorsione.\nAlcuni modelli (ad es. 9835B) utilizzavano un display a LED con 1 riga da 32 caratteri maiuscoli, che da un lato poteva sembrare limitante, ma dall'altro aveva lo stesso effetto di una finestra ad una riga in un editor a schermo intero, con controlli per salire o scendere di una riga e cursore sinistro e destro, con possibilit\u00e0 di inserire o eliminare caratteri. Quando si accendevano erano pronti ad eseguire calcoli in \"modalit\u00e0 immediata\", digitando un'espressione come \"PRINT 2 + 3\", e si otteneva una risposta quando si premeva invio, senza la complicazione di connettersi, o la necessit\u00e0 di mantenere una grande sala computer e un operatore.\nPer l'archiviazione venne utilizzata un'unit\u00e0 a cassetta controllata da computer che utilizzava cassette audio con nastro ad estremit\u00e0 trasparenti per il rilevamento ottico del fine nastro; l'accesso a file avveniva per numero. L'unit\u00e0 poteva anche essere collegata ad un disco rigido.\nLa stampante termica era abbastanza veloce, stampando una linea orizzontale alla volta. La velocit\u00e0 di stampa di una pagina era pi\u00f9 alta delle stampanti a matrice di punti e non molto peggiore delle moderne stampanti a getto d'inchiostro . HP incorpor\u00f2 in seguito le stampanti termiche in molti prodotti di plottaggio e terminali.\nProgrammazione.\nSebbene il processore utilizzato fosse solo un leggero adattamento rispetto a quello utilizzato sui minicomputer HP, il software \u00e8 stato completamente riprogettato per un computer con sistema operativo e interprete BASIC integrati nella memoria di sola lettura. Tale BASIC era simile al FORTRAN utilizzato dagli ingegneri sul minicomputer HP 1000, ma molto pi\u00f9 semplice da usare come linguaggio interpretato. Furono forniti tasti cursore in grado di scorrere le righe in alto e in basso e inserire o eliminare in modo interattivo caratteri, funzionalit\u00e0 fino ad allora sconosciuta alla maggior parte dei terminali CRT e di stampa, almeno fino all'avvento degli editor a schermo intero alla fine degli anni '70. Il programmatore poteva eseguire un singolo passo del programma o controllare valori delle variabili.\nLe due file di tasti funzione definiti dall'utente con etichette di carta furono una delle prime implementazioni di tasti funzione generali e la base per i successivi tasti funzione con descrizione visualizzata sullo schermo, modalit\u00e0 usata nei successivi terminali e computer Hewlett Packard (e IBM), e ora ampiamente adottati in calcolatrici, terminali bancari e pompe di benzina.\nLe funzionalit\u00e0 BASIC potevano essere estese con ROM per eseguire grafici, matematica matriciale e variabili stringa. Le cartucce ROM progettate per questo tipo di estensione erano molto simili alle cartucce successivamente utilizzate dalle console per videogiochi.\nLa ROM del plotter aggiunse comandi che resero la creazione di un grafico molto pi\u00f9 semplice di quanto sia possibile con C++ o C# e utilizz\u00f2 coordinate arbitrarie definite dall'utente anzich\u00e9 le unit\u00e0 di misura del plotter. Questi comandi sarebbero poi diventati la base per lo standard del linguaggio grafico HP AGL indipendente dal dispositivo implementato su altri computer HP come il minicomputer HP 1000 e il terminale grafico intelligente HP 2647.\n 10 REMARK DRAW A PARABOLA\n 20 SCALE -1.0, 1.0, -1.0, 1.0\n 30 FOR X = -1.0 TO 1.0 STEP 0.10\n 40 PLOT X, X*X\n 50 NEXT X\n 60 END\nPer la programmazione sulle macchine della serie HP 9800 era disponibile anche un ambiente di sviluppo avviabile basato su UCSD Pascal, ma con un compilatore che generava un codice oggetto Motorola 68000 veloce e nativo, invece del p-code pi\u00f9 lento tipico della maggior parte delle implementazioni UCSD Pascal. Questa prestazione fu molto importante per le applicazioni di programmazione scientifica e tecnica.\nDescrizione del linguaggio ad alte prestazioni (HPL).\nIn HPL invece di variabili come A1 e J2, c'erano i registri numerati da r1, r2, fino a r199999. Questo programma HPL per HP 9825 genera un elenco di numeri primi:\n 0: fxd 0\n 1: prt 1\n 2: prt 2\n 3: 1\u2192P\n 4: for C=2 to 1000000\n 5: P+2\u2192P\n 6: for N=3 to P/3\n 7: if int(P/N)*N = P; gto 4\n 8: next N\n 9: prt P\n 10: next C\nUn'altra caratteristica unica di HPL era la freccia destra. Questa freccia era conosciuta come gazinta (che in gergo significa \"entra dentro\", per assonanza con l'inglese \"goes into\"). L'istruzione 1\u2192P veniva pronunciata \"One gazinta P\".\nAltri computer BASIC.\nLa Data Terminals Division produsse anche una versione programmabile in BASIC del terminale della serie HP2640 , l'HP 2647a, che includeva anche AGL, una standardizzazione HP dei comandi del plotter HP 9830. HP 2647 BASIC era essenzialmente Microsoft BASIC con l'aggiunta di comandi di plottaggio in stile HP 9830 e fu uno dei primi grandi contratti di Microsoft con una grande azienda di computer mainstream. HP produsse anche una serie di computer tascabili palmari con display a una riga come l'HP-75, ma tali dispositivi non furono popolari per molto tempo. L'HP 9835 fu utilizzato anche come base per un sistema informatico aziendale, e in seguito venne prodotto l' HP 250 che continua a essere una piattaforma applicativa.\nNel 1979 viene prodotto l'85, il primo della serie 80 di personal computer scientifici da tavolo. Aveva un potente interprete BASIC ed era accessibile a singoli individui, al contrario dei costosi 9845, accessibili solo alle aziende.\nLa Data Terminals Division si \u00e8 evoluta nella produzione di workstation UNIX HP 9000, acquisendo anche la Apollo Computer Company. HP Basic si \u00e8 poi evoluto in Rocky Mountain BASIC per workstation, un linguaggio che \u00e8 ancora in uso oggi per supportare le applicazioni legacy."}
{"id": "9221775", "revid": "484362", "url": "https://it.wikipedia.org/wiki?curid=9221775", "title": "William Dunham", "text": "Biografia.\nSi \u00e8 laureato nel 1969 all'Universit\u00e0 di Pittsburgh, poi ha ottenuto un M.A.\nnel 1970 e un Ph.D. nel 1974 alla Ohio State University, con una tesi sulla topologia. \n\u00c8 stato docente di matematica alla Ohio State University e all'Hannover College. Dal 1992 \u00e8 Professore Emerito di matematica presso il Muhlenberg College di Allentown (Pennsylvania).\n\u00c8 stato visiting Professor alla Harvard University e alla Ohio State University (visiting Associate Professor dal 1987 al 1989).\nNel 1970 si \u00e8 sposato con Penelope Higgins (Penny Dunham), anch'essa una matematica, con la quale ha avuto due figli."}
{"id": "9221776", "revid": "86599", "url": "https://it.wikipedia.org/wiki?curid=9221776", "title": "7915 Halbrook", "text": "7915 Halbrook \u00e8 un asteroide della fascia principale. Scoperto nel 1979, presenta un'orbita caratterizzata da un semiasse maggiore pari a e da un'eccentricit\u00e0 di 0,0598808, inclinata di 5,84452\u00b0 rispetto all'eclittica."}
{"id": "9221780", "revid": "76963", "url": "https://it.wikipedia.org/wiki?curid=9221780", "title": "Sebastiano Napodano", "text": "\u00c8 celebre per aver commentato, insieme a altri giuristi, tra gli altri Andrea d'Isernia, Luca da Penne, Marino da Caramanico, Matteo d'Afflitto, le \"Constitutiones Regni Siciliarum\" che l'imperatore Federico II di Svevia aveva promulgato nella dieta di Menfi del 1231. Si occup\u00f2 di glossare anche le \"consuetudini napoletane\"."}
{"id": "9221782", "revid": "37401", "url": "https://it.wikipedia.org/wiki?curid=9221782", "title": "Issacar (trib\u00f9)", "text": ""}
{"id": "9221797", "revid": "858648", "url": "https://it.wikipedia.org/wiki?curid=9221797", "title": "Partito della Repubblica", "text": ""}
{"id": "9221799", "revid": "104265", "url": "https://it.wikipedia.org/wiki?curid=9221799", "title": "Aeroporto di Yao", "text": "LAeroporto di Yao \u00e8 un aeroporto giapponese, situato a Yao, nella Prefettura di Osaka."}
{"id": "9221802", "revid": "1513836", "url": "https://it.wikipedia.org/wiki?curid=9221802", "title": "Spagna all'Eurovision Song Contest 2022", "text": ""}
{"id": "9221804", "revid": "1653185", "url": "https://it.wikipedia.org/wiki?curid=9221804", "title": "Hair Stylist", "text": "Hair Stylist (noto come Hair Salon in Europa e Picture Perfect Hair Salon nel Nord America) \u00e8 un videogioco sviluppato da Sonic Powered Co. Ltd e pubblicato da 505 Games il 13 novembre 2009 in Europa e il 23 novembre 2009 negli Stati Uniti in esclusiva per Nintendo DSi.\nModalit\u00e0 di gioco.\nIl gioco utilizza la fotocamera della console Nintendo DSi per scattare foto del viso del giocatore per consentire loro di personalizzare i propri capelli nel gioco."}
{"id": "9221817", "revid": "37401", "url": "https://it.wikipedia.org/wiki?curid=9221817", "title": "David (Bibbia)", "text": ""}
{"id": "9221818", "revid": "124881113", "url": "https://it.wikipedia.org/wiki?curid=9221818", "title": "Fernando Rodr\u00edguez (bobbista)", "text": "Biografia.\nSuo zio paterno Arturo Rodr\u00edguez fu campione olimpico nel pugilato ai Giochi olimpici estivi di e come rugbista a 15 pi\u00f9 volte internazionale. Anche i suoi cugini Arturo jr e Marcelo, furono anch'essi rugbisti internazionali per l'..\nPartecip\u00f2 alle Olimpiadi invernali di nel bob a due, in con cui concluse diciottesimo assieme a H\u00e9ctor Tomasi, e nel bob a quattro, dove concluse sedicesimo con H\u00e9ctor Tomasi, Carlos Alberto Tomasi e Hern\u00e1n Agote."}
{"id": "9221819", "revid": "661526", "url": "https://it.wikipedia.org/wiki?curid=9221819", "title": "Armageddon (album)", "text": ""}
{"id": "9221823", "revid": "149485", "url": "https://it.wikipedia.org/wiki?curid=9221823", "title": "Fernando Rodr\u00edguez", "text": "Fernando Rodr\u00edguez pu\u00f2 riferirsi a:"}
{"id": "9221824", "revid": "599013", "url": "https://it.wikipedia.org/wiki?curid=9221824", "title": "Niklas Sandberg (1995)", "text": "Carriera.\nClub.\nSandberg \u00e8 cresciuto nelle giovanili del Sandnes Ulf. Ha esordito in Eliteserien in data 16 maggio 2014, quando ha sostituito Henrik Furebotn nella partita pareggiata per 2-2 sul campo del Viking.\nIl 21 luglio 2015 \u00e8 stato ceduto al Sola con la formula del prestito. Il 25 luglio ha giocato la prima partita in squadra, segnando anche una rete nel 3-1 inflitto al Flekker\u00f8y.\nTornato al Sandnes Ulf per fine prestito, in data 28 luglio 2016 \u00e8 stato ceduto con la medesima formula al Nest-Sotra. Il 13 agosto ha esordito con questa maglia, schierato titolare nel 3-1 sul Frigg. Il 17 settembre ha trovato il primo gol, nel 5-0 sulla sua ex squadra del Sola.\nIl 10 gennaio 2017, Sandberg ha firmato un contratto biennale con l'Ullensaker/Kisa. Il successivo 2 aprile ha debuttato con questa maglia, sostituendo Truls J\u00f8rstad e trovando una rete nel pareggio per 2-2 contro il Levanger. In virt\u00f9 delle sue prestazioni stagionali, \u00e8 stato tra i candidati come miglior giocatore della 1. divisjon alla Fotballfesten 2017: il riconoscimento \u00e8 andato poi a Kristian Opseth.\nIl 4 aprile 2018, Sandberg \u00e8 stato ingaggiato dallo Start, per cui ha firmato un accordo triennale. Il 9 aprile ha giocato la prima partita in squadra, schierato titolare nella sconfitta per 1-0 subita sul campo del Lillestr\u00f8m.\nIl 27 gennaio 2019 si \u00e8 accordato con l'Haugesund, per cui ha firmato un accordo quadriennale. Il 31 marzo ha effettuato il proprio esordio, in cui ha trovato anche una rete nella sconfitta per 3-2 in casa dello Str\u00f8msgodset.\nL'11 gennaio 2022, l'Haugesund ha reso nota la cessione di Sandberg al Viking.\nStatistiche.\nPresenze e reti nei club.\n\"Statistiche aggiornate al 20 gennaio 2022.\""}
{"id": "9221836", "revid": "149485", "url": "https://it.wikipedia.org/wiki?curid=9221836", "title": "Fernando Rodriguez", "text": ""}
{"id": "9221844", "revid": "74801", "url": "https://it.wikipedia.org/wiki?curid=9221844", "title": "Mahala Ashley Dickerson", "text": "\u00c8 stata la prima donna americana ad essere ammessa alla pratica forense in Alabama (nel 1948), la seconda in Indiana (nel 1951) e la prima in Alaska (nel 1959). Fu anche la prima donna di colore a presiedere l'associazione nazionale statunitense delle avvocatesse.\nNata in Alabama, fu compagna di scuola e amica di Rosa Parks. Il primo matrimonio con Henry Dickerson dur\u00f2 poco (1938-1939), ma la coppia ebbe tre gemelli: Alfred, John ed Henry Christoph \"Chris\" Dickerson.\nNel 1948 apr\u00ec il suo primo studio in Alabama, ma tre anni dopo, a seguito del matrimonio con Frank R. Beckwith, si trasfer\u00ec in Indiana. Anche le seconde nozze terminarono col divorzio nel 1958. L'anno successivo, dopo una vacanza in Alaska, decise di trasferivisi, aprendo uno studio ad Anchorage. Per tutta la sua lunga carriera fu sempre riconosciuta come l'avvocato dei poveri e dei diseredati. Fu anche attiva nella difesa dell'uguaglianza salariale delle donne: il suo caso pi\u00f9 noto riguardo la difesa di una professoressa dell'Universit\u00e0 dell'Alaska che ricorse contro l'ateneo perch\u00e9 guadagnava meno dei colleghi uomini. Perse in primo grado, ma la sentenza fu ribaltata in appello."}
{"id": "9221869", "revid": "300067", "url": "https://it.wikipedia.org/wiki?curid=9221869", "title": "Danko Brankovic", "text": ""}
{"id": "9221870", "revid": "300067", "url": "https://it.wikipedia.org/wiki?curid=9221870", "title": "Lovro Gnjidic", "text": ""}
{"id": "9221873", "revid": "767487", "url": "https://it.wikipedia.org/wiki?curid=9221873", "title": "Duncan (film)", "text": "Duncan \u00e8 un film del 2020 diretto da John Valley.\nIl film \u00e8 una satira sociale ispirata alla reale teoria della cospirazione nota come Pizzagate.\nTrama.\nUn giornalista dilettante ed un miliziano di estrema destra si alleano per esporre la brutta verit\u00e0 dietro le voci che coinvolgono culti sessuali, una pizzeria e il popolo delle lucertole."}
{"id": "9221874", "revid": "367445", "url": "https://it.wikipedia.org/wiki?curid=9221874", "title": "Alfredo Grandi", "text": "Biografia.\nAppassionato di letteratura e filosofia, soffr\u00ec pi\u00f9 volte nel corso della sua vita periodi di depressione che influenzarono le tematiche dei suoi lavori nell'ultima parte della sua vita, dipingendo dagli anni trenta del XX secolo una serie di autoritratti nei quali esprime il proprio equilibrio personale. La progressiva perdita di interesse nell'esporre le proprie opere, sentendosi sempre pi\u00f9 obbligato da impegni esterni e necessit\u00e0 economiche che non spinto da un'esigenza artistica, lo port\u00f2 alla decisione di abbandonare la ricerca di nuove tematiche per limitarsi a rivisitare le opere gi\u00e0 eseguite negli ultimi anni di vita. Con la morte della moglie Paola, nel 1957, dirad\u00f2 ulteriormente la sua vena pittorica, dedicandosi alla poesia e alla scrittura di massime e aforismi, riuniti nel volume \"Permestessiana\" pubblicato postumo."}
{"id": "9221883", "revid": "1409041", "url": "https://it.wikipedia.org/wiki?curid=9221883", "title": "Cuong Vu", "text": ""}
{"id": "9221904", "revid": "6923", "url": "https://it.wikipedia.org/wiki?curid=9221904", "title": "Premio Carlos Fuentes", "text": "Il Premio Internazionale Carlos Fuentes per la creazione letteraria in lingua spagnola (\"Premio Internacional Carlos Fuentes a la Creaci\u00f3n Literaria en el Idioma Espa\u00f1ol\") \u00e8 un riconoscimento letterario assegnato con l'intento di \"...riconoscere l'opera di coloro che, attraverso i loro testi, magnificano la patria e arricchiscono la letteratura universale con le loro poesie, romanzi, saggi e racconti che stimolano la fantasia e il senso critico del lettore\".\nIstituito nel 2011 dal Consiglio Nazionale per la Cultura e le Arti (Conaculta) in onore dello scrittore messicano Carlos Fuentes, \u00e8 assegnato l'11 novembre, giorno del compleanno dell'autore e riconosce a ciascun vincitore una somma di 125000 dollari."}
{"id": "9221905", "revid": "124436600", "url": "https://it.wikipedia.org/wiki?curid=9221905", "title": "Episodi di Casper (serie animata)", "text": "Questa \u00e8 la lista degli episodi della serie televisiva d'animazione \"Le fantasmagoriche nuove avventure di Casper\"."}
{"id": "9221906", "revid": "767487", "url": "https://it.wikipedia.org/wiki?curid=9221906", "title": "Non dirlo a nessuno (film 2020)", "text": "Non dirlo a nessuno \u00e8 un film del 2020 diretto da Alex McAulay.\nIl film \u00e8 stato presentato in anteprima mondiale al Deauville Film Festival l'8 settembre 2020 ed \u00e8 stato distribuito negli Stati Uniti il 15 gennaio 2021.\nTrama.\nPer sostenere la madre morente Carol, il diciassettenne Matt costringe il fratello quattordicenne Joey a derubare una casa sottoposta a fumigazione. La guardia di sicurezza Dave Hamby scopre i due ragazzi e li insegue attraverso una foresta, ma cade in un pozzo abbandonato. Matt insiste per lasciare Hamby nel pozzo in modo da non poter consegnarli alla polizia. Sentendosi in colpa per aver lasciato l'uomo intrappolato, Joey gli fa visita regolarmente per portargli acqua, cibo, un sacco a pelo ed un walkie-talkie. Quando scopre quello che sta facendo suo fratello, Matt urina sulla testa di Hamby per riaffermare cos\u00ec la propria autorit\u00e0 su di lui. Quando nonostante tutto Joey continua a legare con l'uomo, Matt infuriato fa cadere un barattolo di pesticidi aperto nel pozzo per uccidere Hamby. Joey poi affronta Matt quando scopre che suo fratello ha usato i soldi rubati destinati alla madre per organizzare una festa in un motel. Matt risponde dicendo ai partecipanti che Joey ruba ai pensionati e Joey si vendica rivelando che Matt ha ucciso un uomo. Matt minaccia e picchia Joey.\nJoey torna a casa dove, ascoltando il telegiornale, scopre che l'uomo nel pozzo \u00e8 in realt\u00e0 Randy Michael Sadler, un fuggitivo ricercato dalla polizia per aver ucciso moglie e figli. Joey torna al pozzo e scopre che Randy \u00e8 sopravvissuto al pesticida indossando la maschera antigas che Joey ha lasciato cadere durante l'inseguimento. Randy ammette di aver rubato l'uniforme di una guardia di sicurezza e che stava cercando di recuperare il denaro rubato dai due fratelli per s\u00e9. Joey propone a Randy di aiutarlo ad uscire dal pozzo in cambio di un aiuto per punire Matt. Joey porta Randy a casa dopo aver usato una corda per tirarlo fuori dal pozzo. Carol riconosce subito Randy dal notiziario ed \u00e8 scioccata nello scoprire che Joey sta aiutando l'uomo a fuggire.\nDopo aver denunciato Joey per furto, Matt conduce a casa gli agenti Smith e Crane. Qui Randy spara ad entrambi i poliziotti, ma Joey gli impedisce di ucciderli. Randy e Joey poi portano Matt nel pozzo nella foresta. Dopo aver spinto Matt nel pozzo, Randy costringe Joey a gridare invettive rabbiose a suo fratello. Randy poi spinge anche Joey nel buco. Matt picchia selvaggiamente Joey e gli fa perdere i sensi. Randy inizia a zoppicare quando Carol lo affronta sotto tiro. Carol rivela di aver ucciso il marito violento. A seguito di una conversazione sulla sua famiglia problematica, Carol spara a Randy uccidendolo. Matt riesce a svegliare Joey, poi i due si abbracciano mentre Carol va in loro soccorso.\nProduzione.\nNel gennaio 2019 \u00e8 stato annunciato che Jack Dylan Grazer, Fionn Whitehead, Rainn Wilson e Mena Suvari si erano uniti al cast del film, con Alex McAulay alla regia da una sceneggiatura scritta da lui stesso.\nDistribuzione.\nIl film \u00e8 stato presentato in anteprima mondiale al Deauville Film Festival l'8 settembre \n2020. Sarebbe dovuto essere stato presentato in anteprima al Tribeca Film Festival il 23 aprile 2020, ma il festival venne annullato a causa della pandemia di COVID-19. Poco dopo, la Saban Films ha acquisito i diritti di distribuzione nordamericana del film. Il film \u00e8 uscito il 15 gennaio 2021 in 115 sale e in VOD distribuito dalla Saban.\n\u00c8 stato distribuito in DVD e Blu-ray dalla Lionsgate il 16 marzo 2021.\nAccoglienza.\nBotteghino.\nAlla fine del suo terzo fine settimana nelle sale, il film aveva incassato 167.000 dollari.\nCritica.\nSul sito Rotten Tomatoes, il film ha un punteggio di approvazione del 71% basato su 14 recensioni, con una valutazione media di 6,1/10. Su Metacritic, il film ha un punteggio medio ponderato di 45 su 100, basato su quattro critici, che indica \"recensioni contrastanti o medie.\"\nRichard Whittaker di \"The Austin Chronicle\" ha scritto: \"Per quanto riguarda Wilson, si inserisce senza sforzo in questa equazione come padre delegato a cui Matt pu\u00f2 infliggere il suo unico senso di vendetta contro il suo defunto padre, e nel quale Joey trova qualcosa come l'approvazione dei genitori.\""}
{"id": "9221908", "revid": "311148", "url": "https://it.wikipedia.org/wiki?curid=9221908", "title": "Animale nazionale", "text": ""}
{"id": "9221910", "revid": "298229", "url": "https://it.wikipedia.org/wiki?curid=9221910", "title": "Campionati italiani assoluti di atletica leggera indoor 1987", "text": "I XVIII Campionati italiani assoluti di atletica leggera indoor si sono tenuti a Torino dall'11 al 12 febbraio 1987.\nSono stati assegnati 23 titoli nazionali in altrettante discipline (13 maschili e 10 femminili).\nDurante la manifestazione \"open\", svoltasi nel Palazzo a Vela di Torino, l'11 febbraio 1987, Pierfrancesco Pavoni conquist\u00f2 il nuovo record italiano sui 60 metri piani, nel corso delle semifinali, con il tempo di 6\"60, migliorando infatti di 2 centesimi il precedente primato di 6\"62 che apparteneva (\"ex aequo\") a Stefano Tilli (1983) e ad Antonio Ullo (1985). Nelle batterie dei 200 metri piani Pavoni port\u00f2 il record personale a 20\"65 \u2013 al 2\u00ba posto nelle liste italiane di sempre dietro a Tilli (20\"52, 1985, migliore prestazione mondiale al coperto fino al 22 febbraio 1987) \u2013, senza per\u00f2 disputare la finale. L'astista Gianni Stecchi con 5,30 m eguagli\u00f2 il record personale del 1985.\nNel settore femminile la velocista Daniela Ferrian vinse i 60 m e i 200 metri piani con il record personale di 23\"79, secondo miglior tempo italiano di sempre dietro a Marisa Masullo (23\"71, 1984).\nGli Assoluti di atletica anticiparono due eventi internazionali che impegneranno la squadra della Nazionale azzurra: le tradizionali gare indoor degli Europei in Francia (21-22 febbraio) e la prima edizione dei Mondiali di Indianapolis (6-8 marzo)."}
{"id": "9221911", "revid": "104458", "url": "https://it.wikipedia.org/wiki?curid=9221911", "title": "Sci alpino ai XVII Giochi olimpici invernali - Supergigante maschile", "text": "Tra le competizioni dello sci alpino ai XVII Giochi olimpici invernali di il supergigante maschile si disput\u00f2 gioved\u00ec 17 febbraio sulla pista Olympiabakken di Kvitfjell; il tedesco Markus Wasmeier vinse la medaglia d'oro, lo statunitense Tommy Moe quella d'argento e il norvegese Kjetil Andr\u00e9 Aamodt quella di bronzo.\nDetentore uscente del titolo era Aamodt, che aveva vinto la gara dei XVI Giochi olimpici invernali di disputata sul tracciato di Val-d'Is\u00e8re precedendo il lussemburghese Marc Girardelli (medaglia d'argento) e il norvegese Jan Einar Thorsen (medaglia di bronzo); il campione mondiale in carica era l'austriaco Stephan Eberharter, vincitore a Saalbach-Hinterglemm 1991 davanti a Aamodt e al francese Franck Piccard.\nRisultati.\nLegenda:\nDNF = prova non completata\nDSQ = squalificato\nPos. = posizione\nPett. = pettorale\nOre: 11.00 (UTC+1)\nPista: Olympiabakken\nPartenza: 823\u00a0m\u00a0s.l.m.\nArrivo: 182\u00a0m\u00a0s.l.m.\nLunghezza: 2\u00a0574\u00a0m\nDislivello: 641\u00a0m\nPorte: 41\nTracciatore: Bill Egan (Stati Uniti)"}
{"id": "9221912", "revid": "300067", "url": "https://it.wikipedia.org/wiki?curid=9221912", "title": "Bledar Gjecaj", "text": ""}
{"id": "9221913", "revid": "104458", "url": "https://it.wikipedia.org/wiki?curid=9221913", "title": "Roy Alexander Steudle", "text": ""}
{"id": "9221929", "revid": "104458", "url": "https://it.wikipedia.org/wiki?curid=9221929", "title": "Roy-Alexander Steudle", "text": "Biografia.\nSpecialista delle prove veloci attivo dal novembre del 2008, Steudle ha esordito in Coppa Europa il 23 gennaio 2015 a Val-d'Is\u00e8re in supergigante, senza completare la prova, e in Coppa del Mondo il 30 novembre 2019 a Lake Louise in discesa libera (61\u00ba). Non ha preso parte a rassegne olimpiche o iridate."}
{"id": "9221931", "revid": "879070", "url": "https://it.wikipedia.org/wiki?curid=9221931", "title": "Malka (fiume)", "text": "Il Malka (in russo \u041c\u0430\u043b\u043a\u0430; noto anche come \"Balyksu\", dal caraciai-balcaro \u0411\u0430\u043b\u044b\u043a\u044a \u0441\u0443\u0443, \u00abacqua torbida\u00bb) \u00e8 un affluente di sinistra del Terek lungo 210 km che scorre nella repubblica ciscaucasica della Cabardino-Balcaria, in Russia.\nCorso.\nIl Malka nasce circa 13 km a nord-est della vetta dell'Elbrus ad un'altitudine di circa m da una moltitudine di rami sorgentiferi che sgorgano dai ghiacciai del versante nord del massiccio montuoso ad altezze comprese tra e m. Scorre inizialmente attraverso una stretta valle rocciosa in direzione nord/nord-est, oltrepassa la cresta Skalisty (\u00abcresta rocciosa\u00bb) del Grande Caucaso, svolta gradualmente verso est e raggiunge la pianura vicino al villaggio di Sarmakovo. Per un tratto di quasi 50 km, il corso medio del fiume - che altrimenti scorre sempre all'interno del territorio della Cabardino-Balcaria - segna il confine con il limitrofo territorio di Stavropol'. Confluisce infine nel Terek presso l'insediamento di Pritere\u010dnyj, circa 20 km a est della citt\u00e0 di Prochladnyj. La confluenza si trova al confine con la vicina repubblica dell'Ossezia Settentrionale-Alania.\nL'unico affluente di una qualche importanza, che confluisce da destra a Prochladnyj, \u00e8 il Baksan, che alla confluenza \u00e8 significativamente pi\u00f9 ricco di acque rispetto allo stesso Malka (in media oltre cinque volte di pi\u00f9). Degno di nota \u00e8 il fiume Kura, che si diparte dal Malka sotto forma di biforcazione vicino al villaggio di Kuba (Cabardino-Balcaria) o di Stanica Marjinskaja (territorio di Stavropol') e dopo circa 150 km di percorso si perde nella regione arida tra il Terek e il Kuma (\u00absteppa dei Nogai\u00bb).\nIdrologia.\nIl bacino idrografico del Malka copre una superficie di km\u00b2. La portata media a 28 km dalla foce \u00e8 di 97,8 m\u00b3/s, cui il Baksan, che confluisce poco a monte, contribuisce per l'85%. Il congelamento invernale \u00e8 irregolare: nel suo corso inferiore, il Malka gela per un periodo variabile da tre giorni a due mesi.\nUso e infrastrutture.\nIl Malka non \u00e8 navigabile. Le acque del suo corso inferiore vengono utilizzate per irrigare i terreni agricoli. A tal fine, una quantit\u00e0 ulteriore di acqua viene fornita al Malka attraverso il \"canale Baksan-Malka\"; il Malka alimenta a sua volta, ad esempio, il \"canale Malka-Kura\" e il \"canale Lenin\", che si unisce al \"canale Terek-Kuma\" pi\u00f9 a est.\nIl corso superiore e medio del Malka, particolarmente rapido, \u00e8 una meta popolare tra i canoisti.\nNel villaggio di Malka, che porta il suo nome, il fiume \u00e8 attraversato dall'autostrada M29, che va da Rostov sul Don al confine con l'Azerbaigian; la linea ferroviaria per Vladikavkaz ne attraversa il corso inferiore a Prochladnyj."}
{"id": "9221932", "revid": "79968", "url": "https://it.wikipedia.org/wiki?curid=9221932", "title": "Computer a scheda singola", "text": ""}
{"id": "9221935", "revid": "767487", "url": "https://it.wikipedia.org/wiki?curid=9221935", "title": "Valley of the Zombies", "text": "Valley of the Zombies \u00e8 un film del 1946 diretto da Philip Ford.\nTrama.\nIl dottor Maynard riceve la visita di Ormand Murks, un ex impresario di pompe funebri che Maynard aveva una volta ricoverato in un manicomio e che in seguito mor\u00ec durante un'operazione. Maynard scopre cos\u00ec con orrore che Murks \u00e8 ora un morto vivente che necessita di continue trasfusioni di sangue per continuare a vivere. Quando Maynard viene ucciso, la polizia si mette ad indagare e lo stesso fanno per conto loro il dottor Evans e l'infermiera Susan, colleghi del defunto.\nDistribuzione.\nIl film venne distribuito nei cinema statunitensi il 24 maggio 1946 dalla Republic Pictures."}
{"id": "9221949", "revid": "125876433", "url": "https://it.wikipedia.org/wiki?curid=9221949", "title": "Monaco - Sull'orlo della guerra", "text": "Monaco - Sull'orlo della guerra (\"Munich \u2013 The Edge of War\") \u00e8 un film del 2021 diretto da Christian Schwochow.\nLa pellicola \u00e8 l'adattamento cinematografico del romanzo di Robert Harris \"Monaco\" (2017).\nIl film narra delle vicende legate alla convenzione di Monaco del 1938, a tutti gli effetti prodromi del secondo conflitto mondiale.\nTrama.\nAutunno 1938. Due amici di vecchia data, il funzionario britannico Hugh Legat e il diplomatico tedesco Paul von Hartmann, si ritrovano a Monaco durante la conferenza diplomatica tra Gran Bretagna e Germania nazista, al fine di evitare la guerra mondiale. Il primo spia inglese, il secondo partigiano. L'inizio delle negoziazioni vede i due in serio pericolo e al centro di una rete di complicati sotterfugi politici, e quando la situazione sfugge di mano, con le potenze pronte a firmare una pace fittizia, Paul tenta una mossa disperata e impossibile.\nProduzione.\nSviluppo.\nNel novembre 2020 fu annunciato che Jeremy Irons, George MacKay, Jannis Niew\u00f6hner, Sandra H\u00fcller, Liv Lisa Fries ed August Diehl si erano uniti al cast del film, che sarebbe stato sceneggiato da Ben Power e diretto da Christian Schwochow.\nRiprese.\nLe riprese sono iniziate nel novembre 2020 e si sono svolte a Liverpool, Berlino e Monaco.\nPromozione.\nIl primo trailer del film \u00e8 stato rilasciato il 6 dicembre 2021.\nDistribuzione.\nIl film ha avuto la sua prima al British Film Institute il 13 ottobre 2021.\nOriginariamente prevista per il 2021, la distribuzione al grande pubblico del film \u00e8 stata posticipata al 21 gennaio 2022, data in cui \"Monaco: sull'orlo della guerra\" \u00e8 stato reso disponibile sulla piattaforma Netflix."}
{"id": "9221966", "revid": "124579534", "url": "https://it.wikipedia.org/wiki?curid=9221966", "title": "Heo Sung-tae", "text": ""}
{"id": "9221967", "revid": "124717655", "url": "https://it.wikipedia.org/wiki?curid=9221967", "title": "Nancy Faeser", "text": "In precedenza \u00e8 stata membro del parlamento statale dell'Assia dal 2003 al 2021.\nBiografia.\nFaeser \u00e8 cresciuta a Schwalbach am Taunus. Dopo essersi diplomata al liceo nel 1990 alla Albert Einstein School di Schwalbach am Taunus, ha studiato giurisprudenza all'Universit\u00e0 Johann Wolfgang Goethe di Francoforte sul Meno. Nel 1996 ha completato gli studi con il primo esame di Stato. Dal 1996 al 1998 ha lavorato presso la Cattedra di Diritto Pubblico, Filosofia del Diritto e Diritto Comparato di G\u00fcnter Frankenberg a Francoforte. Dopo il suo incarico di avvocato nel distretto del Tribunale regionale superiore di Francoforte sul Meno, ha superato il suo secondo esame di Stato nel 2000 e ha lavorato come avvocato fino alla sua nomina a ministro federale, ultimamente presso lo studio legale commerciale G\u00f6rg a Francoforte sul Meno. \nVita privata.\nNancy Faeser \u00e8 sposata, ha un figlio e vive a Schwalbach am Taunus."}
{"id": "9221968", "revid": "124791074", "url": "https://it.wikipedia.org/wiki?curid=9221968", "title": "Anne Spiegel", "text": "Membro del Partito dei Verdi, \u00e8 stata dapprima dal 2011 al 2016 membro del Landtag della Renania-Palatinato. Dall'8 dicembre 2021 ricopre la carica di ministro per la famiglia, gli anziani, le donne e i giovani nel governo Scholz.\nBiografia.\nNata a Leimen con antenati di origini italiane, (la nonna materna era della Sicilia) \u00e8 cresciuta a Spira e Ludwigshafen am Rhein, ha frequentato la scuola elementare Albert Schweitzer e si \u00e8 diplomata al Heinrich-B\u00f6ll-Gymnasium nel 2000. Ha poi studiato politica, filosofia e psicologia presso la Technische Universit\u00e4t Darmstadt (TU Darmstadt), Johannes Gutenberg University Mainz, l'Universit\u00e0 di Mannheim e l'Universit\u00e0 di Salamanca in Spagna fino al 2007. Nella primavera del 2007 si \u00e8 laureata come Magistra Artium presso l'Universit\u00e0 di Magonza. Dal 2008 al 2010 ha lavorato come formatrice linguistica presso Berlitz a Magonza, Mannheim e Heidelberg.\nVita privata.\nSpiegel vive a Spira con il marito scozzese e quattro figli."}
{"id": "9221969", "revid": "124726792", "url": "https://it.wikipedia.org/wiki?curid=9221969", "title": "Klara Geywitz", "text": "Membro del Partito socialdemocratico (SPD), \u00e8 stata dapprima membro del parlamento statale del Brandeburgo dal 2004 al 2019.\nDal 8 dicembre 2021 ricopre la carica di ministro dell'edilizia abitativa, dello sviluppo urbano e dell'edilizia dal 2021, all'interno del governo Scholz.\nBiografia.\nGeywitz \u00e8 cresciuta a Seeburg alla periferia di Potsdam come figlia di un'insegnante e di un educatore e inizialmente \u00e8 andata a scuola a Gro\u00df Glienicke. Nel 1990 si \u00e8 trasferita alla scuola sportiva di Potsdam \"Friedrich Ludwig Jahn\" e si \u00e8 diplomata nel 1995. Ha poi studiato scienze politiche presso l'Universit\u00e0 di Potsdam, laureandosi nel 2002. Durante questo periodo fu un'impiegata di Steffen Reiche, membro del parlamento statale, uno dei fondatori dell'SPD nel Brandeburgo. Dal 2002 al 2004 \u00e8 stata consulente per la SPD Brandenburg. Dal 17 agosto 2020 lavora presso la Corte dei conti dello Stato del Brandeburgo come responsabile dell'area di audit. \nVita privata.\nGeywitz, protestante, vive a Potsdam con il giornalista Ulrich Deupmann, con il quale ha una figlia e due figli gemelli. I bambini sono stati battezzati da Steffen Reiche, che \u00e8 anche il padrino del figlio pi\u00f9 giovane. "}
{"id": "9221975", "revid": "446353", "url": "https://it.wikipedia.org/wiki?curid=9221975", "title": "\u0160koda Slavia", "text": "La \u0160koda Slavia \u00e8 una autovettura prodotta dalla casa automobilistica ceca \u0160koda Auto dal 2021. \nDescrizione.\nProdotta dalla filiale indiana della \u0160koda principalmente per il mercato autoctono, \u00e8 stata introdotto sul mercato nel novembre 2021. La Slavia viene costruito sulla piattaforma \"MQB A0 IN\" adattata per l'India.\nLa Slavia \u00e8 stata presentata il 18 novembre 2021. Rispetto alla precedente Rapid che va a sostituire, la vettura \u00e8 pi\u00f9 lunga di 128 mm, pi\u00f9 larga di 53 mm, pi\u00f9 alta di 20 mm e con un passo maggiore di 98 mm. \u00c8 disponibile in tre allestimenti: Active, Ambition e Style.\nSono due le motorizzazioni disponibili, tutte a benzina e sovralimentate mediante un turbocompressore. Alla base del listino c'\u00e8 un'unit\u00e0 TSI a tre cilindri da 1,0 litri che produce 115 CV ed \u00e8 abbinata a un cambio manuale a 6 velocit\u00e0 o in opzione ad un convertitore di coppia sempre a 6 marce. La motorizzazione pi\u00f9 potente \u00e8 costituita dal TSI a quattro cilindri da 1,5 litri con 150 CV, che pu\u00f2 essere abbinata alla trasmissione automatica doppia frizione DSG a 7 marce. Il 1.5 TSI \u00e8 inoltre dotato della tecnologia di disattivazione dei cilindri, che disattiva appunto due dei quattro cilindri quando \u00e8 richiesta meno potenza, per ridurre emissioni e consumi."}
{"id": "9221976", "revid": "633110", "url": "https://it.wikipedia.org/wiki?curid=9221976", "title": "Ume (cacciatorpediniere)", "text": "L' \u00e8 stato un cacciatorpediniere della Marina imperiale giapponese, quarta unit\u00e0 della classe Matsu. Fu varato nell'aprile 1944 dai cantieri navali Fujinagata, a Osaka.\nAppartenente alla 43\u00aa Divisione, oper\u00f2 in compiti di protezione al naviglio mercantile e a importanti scaglioni della flotta da battaglia nel Mar Cinese Meridionale; ebbe anche modo di partecipare a una delle ultime missioni di trasporto truppe a Leyte, prima di subire danni nel porto di Manila. Inviato a Hong Kong per le riparazioni, il 31 gennaio 1945 fu colato a picco a sud di Formosa da bombardieri statunitensi, poco dopo aver abbandonato una missione di recupero personale dalle Filippine.\nCaratteristiche.\nL\"Ume\" presentava una lunghezza fuori tutto di 100 metri, una larghezza massima di 9,35 metri e un pescaggio di 3,30 metri; il dislocamento a pieno carico ammontava a tonnellate. L'apparato motore era formato da due caldaie Kampon, due turbine a ingranaggi a vapore Kampon, due alberi motore con elica: erano erogati \u00a0shp, sufficienti per una velocit\u00e0 massima di 27,75 nodi (52,73\u00a0km/h); l'autonomia massima era di miglia nautiche a 16 nodi (circa chilometri a 30,4\u00a0km/h). L'armamento era articolato su tre cannoni Type 89 da 127\u00a0mm L/40 in due affusti pressoch\u00e9 scoperti; quattro tubi lanciasiluri da 610\u00a0mm raggruppati in un impianto Type 92 e senza ricarica; venti cannoni automatici Type 96 da 25\u00a0mm L/60 e due lanciatori Type 94 per bombe di profondit\u00e0 (36 a bordo). Infine erano stati forniti un sonar Type 93 e un radar Type 22. All'entrata in servizio l'equipaggio era formato da 210 uomini.\nServizio operativo.\nIl cacciatorpediniere \"Ume\" fu ordinato nell'anno fiscale edito dal governo giapponese nel 1944. La sua chiglia fu impostata nel cantiere navale della ditta Fujinagata a Osaka il 1\u00ba dicembre 1943 e il varo avvenne il 24 aprile 1944; fu completato il 28 giugno seguente e il comando fu affidato al capitano di corvetta Yoshiharu \u014cnishi. Fu immediatamente assegnato all'11\u00aa Squadriglia cacciatorpediniere, dipendente dalla Flotta Combinata e demandata all'addestramento delle nuove unit\u00e0 in tempo di guerra.\nIl 15 luglio fu ufficialmente inserito nell'organico della 43\u00aa Divisione cacciatorpediniere con i gemelli , e \"Take\"; il 20 agosto il reparto, privato del \"Matsu\" perduto in combattimento un paio di settimane prima, pass\u00f2 agli ordini della 31\u00aa Squadriglia di scorta, a sua volta parte della 5\u00aa Flotta, ma gi\u00e0 da luglio era coinvolto in regolari missioni di difesa al traffico navale da e per il Giappone. \u00c8 molto probabile che risalga a questo periodo l'aggiunta di un radar Type 13 per la ricerca aerea, assicurato all'albero di maestra, e di cinque cannoni Type 96 da 25\u00a0mm in postazioni singole. Assieme al \"Momo\", l\"Ume\" partecip\u00f2 tra il 25 ottobre e il 2 novembre alla scorta delle due portaerei \"Ryuho\" e , le quali salparono da Sasebo per trasferire a K\u012brun rifornimenti e aeroplani: sia l'andata che il ritorno a Kure si svolsero senza incidenti. Il 9 novembre la 43\u00aa Divisione al completo, i cacciatorpediniere \"Momo\", \"Ume\", \"Shimotsuki\" e l'incrociatore leggero contraereo (nave ammiraglia della 31\u00aa Squadriglia di scorta) accompagnarono le navi da battaglia ibride e alla base di Mako; questa formazione salp\u00f2 alla volta di Manila, carica di equipaggiamenti, materiali e scorte, ma la sera del 13 novembre l'alto comando la dirott\u00f2 nella zona fittamente ricoperta di isole a ovest di Palawan, dopo aver appreso dei ripetuti attacchi sul porto dei gruppi imbarcati statunitensi. Qui rimasero, dal 16, le corazzate e alcuni cacciatorpediniere in attesa di navi da trasporto veloci, ma l\"Isuzu\" con il \"Kuwa\", il \"Momo\" e il \"Sugi\" misero nuovamente la prua sulla citt\u00e0 filippina. L\"Ume\" ebbe il nuovo incarico di rafforzare lo schermo difensivo a una parte importante della 2\u00aa Flotta, in ripiegamento dopo la disfatta nella battaglia del Golfo di Leyte, e rimase di pattuglia tra Brunei e Mako fino al 20 novembre. In seguito fu richiamato nelle Filippine e, il 5 dicembre, lasci\u00f2 il porto di Manila in funzione di nave comando per la scorta del convoglio numero 8 diretto a Ormoc \u2013 il porto occidentale di Leyte dove approdavano i rinforzi per la guarnigione, impegnata a combattere contro gli americani. Due giorni pi\u00f9 tardi le navi nipponiche subirono un attacco aereo americano e il cacciatorpediniere lament\u00f2 danni superficiali. Avarie pi\u00f9 serie sub\u00ec il 15 dicembre, nel corso di un massiccio raid aereo statunitense sugli impianti portuali della capitale filippina, tanto che fu inviato a Hong Kong per le riparazioni.\nScelto dal capitano di vascello Sugama quale propria nave ammiraglia per la 43\u00aa Divisione, tra il 20 e il 29 gennaio 1945 l\"Ume\" complet\u00f2 due viaggi da Hong a Takao, che lasci\u00f2 il 30 assieme ai cacciatorpediniere e \"Shiokaze\": avevano l'ordine di raggiungere Aparri, recuperare gli equipaggi aeronautici rimasti laggi\u00f9 e riportarli al sicuro in territori in mano giapponese. Il giorno successivo, tuttavia, le unit\u00e0 furono avvistate da velivoli statunitensi e la missione fu annullata; l'affrettato rientro alla colonia di Formosa fu segnato da un pesante attacco condotto dalle United States Army Air Forces: l\"Ume\" incass\u00f2 in rapida sequenza tre bombe da bimotori North American B-25 Mitchell e affond\u00f2 20 miglia a sud dell'isola con settantasette cadaveri a bordo (); i naufraghi, tra i quali trentasei feriti e i capitani \u014cnishi e Sugama, furono soccorsi dallo \"Shiokaze\" e fatti sbarcare a Formosa."}
{"id": "9221977", "revid": "478814", "url": "https://it.wikipedia.org/wiki?curid=9221977", "title": "Zhang Ze", "text": "Attivo in prevalenza nei circuiti minori, ha vinto diversi titoli sia nel circuito Challenger che nel circuito ITF. Ha ottenuto maggiori successi in doppio, specialit\u00e0 nella quale ha raggiunto il 78\u00ba posto del ranking ATP nell'aprile 2018. In singolare \u00e8 arrivato nei quarti di finale al torneo ATP 500 di Pechino 2012 ed \u00e8 stato 148\u00ba del ranking nel maggio 2013. Ha esordito nella squadra cinese di Coppa Davis nel marzo 2009. Tra gli juniores \u00e8 stato 28\u00ba nella graduatoria mondiale ITF nel settembre 2008.\nStatistiche.\n\"Aggiornate al 21 febbraio 2022.\""}
{"id": "9221978", "revid": "633110", "url": "https://it.wikipedia.org/wiki?curid=9221978", "title": "Kuwa", "text": "Il \u00e8 stato un cacciatorpediniere della Marina imperiale giapponese, quinta unit\u00e0 della classe Matsu. Fu varato nel maggio 1944 dai cantieri navali Fujinagata, a Osaka.\nAppartenente alla 43\u00aa Divisione, prese attivamente servizio in ottobre e fece in tempo a essere presente alla battaglia del Golfo di Leyte, assistendo la portaerei \"Zuiho\". Dopo un breve ritorno in Giappone fece parte di una formazione incaricata di trasferire rinforzi a Manila, missione completata a met\u00e0 novembre; distaccato verso il Brunei, fu richiamato prima della fine del mese nella capitale filippina e aggregato alla scorta di uno degli ultimi convogli diretto a Leyte. Fu affondato nelle prime ore del 3 dicembre nella baia di Ormoc da tre cacciatorpediniere statunitensi che, tuttavia, non riuscirono a impedire la missione di rifornimento.\nCaratteristiche.\nIl \"Kuwa\" presentava una lunghezza fuori tutto di 100 metri, una larghezza massima di 9,35 metri e un pescaggio di 3,30 metri; il dislocamento a pieno carico ammontava a tonnellate. L'apparato motore era formato da due caldaie Kampon, due turbine a ingranaggi a vapore Kampon, due alberi motore con elica: erano erogati \u00a0shp, sufficienti per una velocit\u00e0 massima di 27,75 nodi (52,73\u00a0km/h); l'autonomia massima era di miglia nautiche a 16 nodi ( chilometri a 30,4\u00a0km/h). L'armamento era articolato su tre cannoni Type 89 da 127\u00a0mm L/40 in due affusti pressoch\u00e9 scoperti; quattro tubi lanciasiluri da 610\u00a0mm raggruppati in un impianto Type 92 e senza ricarica; venti cannoni automatici Type 96 da 25\u00a0mm L/60 e due lanciatori Type 94 per bombe di profondit\u00e0 (36 a bordo). Infine erano stati forniti un sonar Type 93 e un radar Type 22. All'entrata in servizio l'equipaggio era formato da 210 uomini.\nServizio operativo.\nCostruzione.\nIl cacciatorpediniere \"Kuwa\" fu ordinato nell'anno fiscale edito dal governo giapponese nel 1944. La sua chiglia fu impostata nel cantiere navale della ditta Fujinagata a Osaka il 20 dicembre 1943 e il varo avvenne il 25 maggio 1944; fu completato il 25 luglio seguente e il comando fu affidato al capitano di fregata Masamichi Yamashita, che da inizio mese aveva curato l'allestimento finale dell'unit\u00e0. Fu immediatamente assegnato all'11\u00aa Squadriglia cacciatorpediniere, dipendente dalla Flotta Combinata e demandata all'addestramento delle nuove unit\u00e0 in tempo di guerra.\nDal Giappone alle Filippine.\nIl \"Kuwa\" intraprese la crociera di messa a punto nel Mare interno di Seto, dove poi condusse esercitazioni e addestramento spostandosi soprattutto tra Kure e Hashirajima per la durata prevista di due mesi; in ogni caso, gi\u00e0 il 20 agosto fu assegnato alla 43\u00aa Divisione cacciatorpediniere che gi\u00e0 comprendeva i gemelli \"Take\", , e che dipendeva dalla 31\u00aa Squadriglia di scorta, a sua volta inquadrata nella 5\u00aa Flotta. Il \"Kuwa\" continu\u00f2 nel rodaggio dell'equipaggio e delle apparecchiature fino al 5 ottobre 1944, per lo pi\u00f9 tra Kure e l'ancoraggio di Yashima, attivit\u00e0 punteggiata da un paio di entrate in cantiere per manutenzione e interventi minori. Dopo aver completato un'esercitazione realistica il 10, fu inviato a Saeki e raggiunse i cacciatorpediniere \"Kiri\" e , da poco inseriti nella 43\u00aa Divisione: il 18 l'integrazione del \"Kuwa\" nel reparto divenne ufficiale. Quello stesso giorno le tre unit\u00e0 seguirono la nave ammiraglia a \u014cita, dove si trovava l'ultimo componente della divisione (il \"Sugi\"). Il 20 il \"Kuwa\" e i gregari aprirono la strada nel Canale di Bungo alla squadra di portaerei, diretta verso le Filippine per partecipare alla battaglia del Golfo di Leyte; nel corso del viaggio i quattro esemplari classe Matsu dovettero essere riforniti, dato che non avevano ampia autonomia. Nel corso della battaglia, il giorno 25, il \"Kuwa\" assist\u00e9 la portaerei \"Zuiho\" durante i duri attacchi degli apparecchi imbarcati statunitensi: quando la nave col\u00f2 a picco nel pomeriggio, il cacciatorpediniere trasse in salvo 841 membri dell'equipaggio, cui fu ordinato di non muoversi per non compromettere la stabilit\u00e0 dello scafo. Il \"Kuwa\" sfugg\u00ec con danni superficiali ad alcuni aerei americani e tocc\u00f2 Okinawa il giorno successivo, dove trasbord\u00f2 circa 300 passeggeri sull\"Isuzu\". Part\u00ec il giorno dopo a fianco del molto danneggiato \"Maki\" per incontrarsi alle Amami \u014cshima con la nave da battaglia ibrida che accolse i restanti 500 naufraghi ancora a bordo del \"Kuwa\"; le navi salparono quindi alla volta di Kure, raggiunta il 29 e dove il \"Kuwa\" risolse rapidamente i trascurabili danni patiti.\nIl 9 novembre la 43\u00aa Divisione al completo, i cacciatorpediniere \"Momo\", \"Ume\", \"Shimotsuki\" e l\"Isuzu\" scortarono le navi da battaglia \"Hyuga\" e alla base di Mako; questa formazione salp\u00f2 alla volta di Manila, carica di equipaggiamenti, materiali e scorte, ma la sera del 13 novembre l'alto comando la dirott\u00f2 nella zona fittamente ricoperta di isole a ovest di Palawan, dopo aver appreso dei ripetuti attacchi sul porto dei gruppi imbarcati statunitensi. Qui rimasero le corazzate e alcuni cacciatorpediniere in attesa di navi da trasporto veloci, ma l\"Isuzu\" con il \"Kuwa\", il \"Momo\" e il \"Sugi\" misero nuovamente la prua sulla citt\u00e0 filippina, la raggiunsero il pomeriggio del 18 e impiegarono alcune ore per scaricare i rifornimenti a bordo. Il 15 novembre, durante la missione, il \"Kuwa\" fu informato di essere stato riassegnato alla nuova 52\u00aa Divisione, alle dipendenze dell'11\u00aa Squadriglia in Giappone e composta dai cacciatorpediniere , \"Momi\", e \"Sugi\". Prima dell'alba del 19 l'incrociatore, il \"Kuwa\", il \"Momo\" e il \"Sugi\" mollarono gli ormeggi, caricati con materiale per attivare una piccola base di idrovolanti nel Brunei; poco fuori dalla baia di Manila finirono per\u00f2 sotto l'attacco del sommergibile , che piazz\u00f2 un siluro sull\"Isuzu\". L'incrociatore rimase a galla e fu deciso di scortarlo fino all'arsenale di Singapore, ma per qualche motivo il \"Kuwa\" torn\u00f2 indietro durante la navigazione e il 28 gett\u00f2 le ancore nella baia di Canacao (subito a nord di Cavite) per spostarsi nella vicina Manila il giorno successivo. Intanto, sin dal 20, la 52\u00aa Divisione era stata trasferita ai diretti ordini della 31\u00aa Squadriglia di scorta/Squadriglia cacciatorpediniere assieme alla 43\u00aa e 30\u00aa Divisione, le cui unit\u00e0 operavano nel settore delle Filippine e dintorni.\nL'affondamento.\nNel primo pomeriggio del 1\u00ba dicembre il \"Kuwa\" fu selezionato come nave ammiraglia della scorta al terzo scaglione del convoglio numero 7, organizzato per sbarcare truppe, viveri e munizioni a Ormoc sulla costa nord-occidentale di Leyte e alimentare, cos\u00ec, la resistenza della guarnigione all'avanzata statunitense; il capitano Yamashita ebbe dunque sotto di s\u00e9 il \"Take\" per difendere tre trasporti veloci. La missione inizi\u00f2 alle 18:00 e le cinque navi arrivarono alla meta nella notte del 2, senza essere state attaccate dal cielo: il \"Take\" rimase vicino ai trasporti, intenti nel rapido scarico, e per accogliere a bordo i superstiti di precedenti convogli distrutti in zona; il \"Kuwa\" si port\u00f2 invece nella parte meridionale dell'ampia baia di Ormoc a bassa velocit\u00e0, per non formare baffi di schiuma. A mezzanotte precisa del 3 dicembre la 120\u00aa Divisione cacciatorpediniere della United States Navy (, , ) arriv\u00f2 proprio da sud nella baia e le prime salve, indirizzate ai trasporti vicino alla riva, colsero alla sprovvista i giapponesi, ben pi\u00f9 preoccupati di raid aerei notturni; Yamashita ordin\u00f2 allora di gettarsi contro le unit\u00e0 avversarie (che ancora non avevano scorto il \"Kuwa\") per guadagnare tempo e scompaginarne la formazione. Subito dopo aver lanciato siluri sul lato di sinistra, il \"Kuwa\" incass\u00f2 diversi proietti da 127\u00a0mm sull'impianto d'artiglieria poppiero, sulle sovrastrutture e in corrispondenza di una delle sale motore. La sua velocit\u00e0 cadde a 15 nodi e il fuoco di risposta con il cannone di prua non sort\u00ec effetto sugli attaccanti, che piazzarono altre granate sulla nave giapponese riducendola a un relitto in fiamme. I cacciatorpediniere statunitensi, nel frattempo, erano stati presi di mira anche dal \"Take\" un cui siluro fece centro sul \"Cooper\", che si spezz\u00f2 in due e col\u00f2 a picco; dopo un altro disordinato scambio di colpi gli americani ripiegarono attorno alle 01:45.\nNon si sa di preciso quando il \"Kuwa\" and\u00f2 a fondo e, generalmente, si propende per le 01:00 circa. Affond\u00f2 in un punto della baia dove il fondale aveva profondit\u00e0 di 105 metri () con circa met\u00e0 dell'equipaggio, incluso il capitano Yamashita. Il \"Take\", rimasto danneggiato e con met\u00e0 apparato motore distrutto, non si ferm\u00f2 a raccogliere i sopravvissuti ma invi\u00f2 un messaggio al presidio di Ormoc perch\u00e9 se ne occupasse, dopodich\u00e9 ripieg\u00f2. Dell'equipaggio del \"Kuwa\" otto furono recuperati da uno dei trasporti e molti riuscirono a raggiungere la costa relativamente vicina, ma qualcuno, al contrario, fu fatto prigioniero dagli statunitensi il giorno seguente.\nIl 10 febbraio 1945 il \"Kuwa\" fu depennato dai registri della Marina imperiale. Nel dicembre 2005 una squadra esperti in immersione ha trovato ed esplorato il relitto, che giace in assetto sul fondale ma pressoch\u00e9 senza sovrastrutture."}
{"id": "9221985", "revid": "446353", "url": "https://it.wikipedia.org/wiki?curid=9221985", "title": "Mitsubishi Airtrek", "text": "La Mitsubishi Airtrek \u00e8 un'autovettura elettrica del tipo Crossover SUV prodotta dalla casa automobilistica giapponese Mitsubishi Motors a partire dal 2021.\nDescrizione.\nLa Airtrek \u00e8 un crossover SUV di medie dimensioni disponibili solo con alimentazione elettrica, che viene costruita dalla GAC Mitsubishi, una societ\u00e0 nata dalla joint venture tra la Guangzhou Automobile Corporation e la Mitsubishi Motors.\nL'Airtrek \u00e8 stata presentata al salone di Guangzhou nel novembre 2021, dopo essere stata anticipata da una concept car omonima presentata nell'aprile 2021 al salone di Shanghai. La vettura si basa sulla stessa piattaforma della Aion V e presenta un sistema di guida semi-autonoma di livello 2, che utilizza nove radar e telecamere per le funzioni di assistenza alla guida durante fasi di accelerazione, frenata e i cambi di corsia.\nL'Airtrek \u00e8 alimentato da una batteria agli ioni di litio da 70 kWh, abbinata a un motore elettrico da 135 kW (181 CV) che garantisce un'autonomia dichiarata secondo il ciclo di omologazione cinese CLTC di 520 km. Per migliorare la dinamica di guida, la batteria \u00e8 montata nel pavimento per ridurre il baricentro e la ripartizione dei pesi tra l'asse anteriore e posteriore \u00e8 del 50:50."}
{"id": "9222000", "revid": "478814", "url": "https://it.wikipedia.org/wiki?curid=9222000", "title": "Ze Zhang", "text": ""}
{"id": "9222009", "revid": "91792", "url": "https://it.wikipedia.org/wiki?curid=9222009", "title": "Chiesa di Santo Stefano Protomartire (Robbio)", "text": "La chiesa di Santo Stefano Protomartire, o pi\u00f9 semplicemente chiesa di Santo Stefano, \u00e8 la parrocchiale di Robbio, in provincia di Pavia e arcidiocesi di Vercelli; fa parte del vicariato di Robbio.\nStoria.\nL'antica pieve robbiese verso la met\u00e0 del Settecento si rivel\u00f2 insufficiente a soddisfare le esigenze dei fedeli e, cos\u00ec, si decise di costruire al suo posto una chiesa di maggiori dimensioni.\nNel 1750 iniziarono gli scavi per le fondamenta, ma poi l'opera si interruppe sino al 1765, anno in cui venne posta la prima pietra; la nuova parrocchiale, una volta terminata, fu consacrata il 20 settembre 1795 dall'arcivescovo di Vercelli Carlo Giuseppe Filippa della Martiniana.\nNel XIX secolo vennero eseguite le decorazioni dell'interno e la chiesa fu interessata da un intervento di restauro tra il 1947 e 1963, mentre negli anni settanta, in ossequio alle norme postconciliari, si provvide a costruire il nuovo altare rivolto verso l'assemblea.\nDescrizione.\nEsterno.\nLa facciata a capanna della chiesa, rivolta a ponente e in mattoni a faccia vista, \u00e8 tripartita da quattro paraste, poggianti su alti basamenti e sorreggenti il frontone, presenta al centro il portale d'ingresso, sormontato da un bassorilievo risalente al 1965 e dal timpano triangolare, e un grande finestrone.\nAnnesso alla parrocchiale \u00e8 il campanile a base quadrata, la cui cella presenta su ogni lato una monofora ed \u00e8 coperta dal tetto a quattro falde.\nInterno.\nL'interno dell'edificio si compone di un'unica navata, sulla quale si affacciano le cappelle laterali e le cui pareti sono scandite da lesene, sorreggenti la cornice sopra cui si imposta la volta a botte; al termine dell'aula si sviluppa il presbiterio, rialzato di alcuni gradini e chiuso dall'abside.\nQui sono conservate diverse opere di pregio, tra le quali la pala che ritrae \"Madonna col Bambino assieme a San Giacomo e a un altro santo vescovo\", dipinta da Bernardino Lanino, e la tela raffigurante la \"Vergine Assunta incoronata dal Padre Eterno alla presenza di santi e di angeli\", eseguita da Giuseppe Giovenone il Giovane."}
{"id": "9222011", "revid": "446353", "url": "https://it.wikipedia.org/wiki?curid=9222011", "title": "Yamaha BT 1100 Bulldog", "text": "La Yamaha BT 1100 Bulldog \u00e8 una motocicletta prodotta dalla casa motociclistica giapponese Yamaha dal 2001 al 2007. Era disponibile nella sola cilindrata di 1063 cm\u00b3.\nProfilo e contesto.\nAlimentata da un motore V2 di 75\u00b0 da 1063 cm\u00b3, la BT 1100 Bulldog \u00e8 presentata al pubblico durante la fiera motociclistica Intermot svoltasi in quell'anno a Monaco di Baviera nel settembre 2001 ed \u00e8 stata venduta fino al 2007. motore era condiviso con altre moto della casa nipponica, tra cui la Yamaha TR1 (nella versione da 981 cm\u00b3) e nella Yamaha XV 1100.\nLa moto \u00e8 stata prodotta dalla filiale Yamaha Italia nell'ex fabbriche di Belgarda."}
{"id": "9222016", "revid": "106456", "url": "https://it.wikipedia.org/wiki?curid=9222016", "title": "Autise", "text": ""}
