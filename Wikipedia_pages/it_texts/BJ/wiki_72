{"id": "9205532", "revid": "486946", "url": "https://it.wikipedia.org/wiki?curid=9205532", "title": "Gastone VII di B\u00e9arn", "text": "Origine.\nSecondo la \"La Vasconie. Tables G\u00e9n\u00e9alogiques\", Gastone era figlio del signore di Moncada e Visconte di B\u00e9arn, Guglielmo II e della moglie, Garsenda di Provenza, figlia del conte di Provenza, Alfonso II e della moglie, l'erede della contea di Forcalquier, Garsenda di Sabran, figlia del Signore di Caylar e d'Ansouis, Raniero (\u2020 dopo il 1209) appartenente alla famiglia de Sabran e di Garsenda di Forcalquier ( - prima del 1193), l'unica figlia del Conte di Forcalquier, Guglielmo IV d'Urgell e di Adelaide di Bezieres, di cui non si conoscono gli ascendenti.\nSempre secondo la \"La Vasconie. Tables G\u00e9n\u00e9alogiques\", Guglielmo II di Moncada era figlio del signore di Moncada e Visconte di B\u00e9arn, Guglielmo Raimondo di Moncada e della moglie, che secondo lo studioso statunitense John C. Shideler, nella sua opera \"A Medieval Catalan Noble Family: the Montcadas 1000-1230\", era la cugina, Guglielma di Castellvell.\nBiografia.\nNel 1229, suo padre, Guglielmo II, fece parte della spedizione per la conquista di Maiorca, morendo all'assedio di Madina May\u016brqa (oggi quartiere di Palma di Maiorca), nel mese di settembre.\nGastone gli succedette come Gastone VII, visconte di Bearn.\nData la minor et\u00e0 di Gastone, la madre, Garsenda, ne ebbe la tutela ed esercit\u00f2 la reggenza, ricevendo, dal re d'Aragona, Giacomo I, diverse signorie a Maiorca, per riconoscenza ai meriti di suo padre.\nDivenuto maggiorenne Gastone VII, dal 1240, si sottrasse alla influenza catalana, per entrare in contatto coi duchi di Guascogna nel contempo anche re d'Inghilterra.\n&lt;br&gt;Secondo Matteo di Parigi, nel suo \"Matthaei Parisiensis, monachi Sancti Albani, Chronica Majora, Volume 5\" il conte di Leicester, Simone V di Montfort, nel 1248, sconfisse Gastone VII, devastando la viscontea, e, nel 1250, cattur\u00f2 Gastone VII e lo condusse in Inghilterra, dal suo re, Enrico III d'Inghilterra, che gli concesse il perdono.\nIn quello stesso anno (1250), sua suocera, la viscontessa di Marsan e contessa di Bigorre, Petronilla, fece donazione di diversi beni alla propria figlia, Mathe e al genero, Gastone VII, come viene documentato dal \"Proc\u00e8s pour la possession du comt\u00e9 de Bigorre (1254-1503)\".\nNel 1251, prima di morire, sua suocera, Petronilla, redasse un testamento, come riportato dal \"Proc\u00e8s pour la possession du comt\u00e9 de Bigorre (1254-1503)\".\nPetronilla mor\u00ec, in quello stesso anno, nel Monastero d'Escala-Dieu, a Banheras de Bigorra, lasciando la contea di Bigorre al nipote, Eschivat figlio della figlia primogenita, Alice e la viscontea di Marsan all'altra figlia, Mathe, moglie di Gastone VII.\nDopo la morte di Petronilla, Gastone VII cerc\u00f2 di occupare e annettersi la contea di Bigorre, ma, nel 1255, come attesta il documento n\u00b0 III delle \"Pi\u00e8ces justificatives. Proc\u00e8s pour la possession du comt\u00e9 de Bigorre (1254-1503)\", Gastone VII e la moglie, Mathe, riconobbero conte di Bigorre, il nipote, Eschivat de Chabanais.\nNonostante questo documento, Eschivat, nel 1258, garant\u00ec la successione, al suo prozio (fratello del nonno, il conte di Bigorre, Guido di Montfort), il conte di Leicester, Simone V di Montfort, come da documenti n\u00b0 IV, V, VI e VII del \"Proc\u00e8s pour la possession du comt\u00e9 de Bigorre (1254-1503)\"; e la conferm\u00f2, nel 1261, assieme al fratello, Giordano.\nPrima di morire, Eschivat de Chabanais, nel 1283, come conferma il libro primo della storia della Turenna, aveva nominato erede la sorella Laura di Chabanais, viscontessa consorte di Turenna, che avrebbe dovuto dividere la contea con la sorellastra, Matilde di Courtenay, mentre, dopo la morte di Eschivat, Gastone VII rivendic\u00f2 la contea in nome della figlia, la viscontessa di Marsan, Costanza di Moncada (\u2020 1310), come da lettera del primo settembre 1283, riportata nella \"Histoire de la Gascogne depuis les temps les plus recul\u00e9s jusqu'\u00e0 nos jours. Tome 6\".\nGastone VII fece testamento il 21 aprile 1290, e mor\u00ec il 26 aprile.\n&lt;br&gt;Come Viscontessa di B\u00e9arn, gli succedette la figlia, Margherita. \nMatrimonio e discendenza.\nAncora secondo la \"La Vasconie. Tables G\u00e9n\u00e9alogiques\", Gastone, nel 1240, aveva sposato Mathe di Matha, figlia della viscontessa di Marsan e contessa di Bigorre, Petronilla e del quinto marito, Bosone di Matha (\u2020 1247), signore di Cognac.\n&lt;br&gt;Gastone da Mathe ebbe quattro figlie:\nDopo essere rimasto vedovo, Gastone, nel 1273, spos\u00f2 Beatrice di Faucigny, vedova del delfino del Viennois e conte di Albon, conte di Grenoble, di Oisans, di Brian\u00e7on, di Embrun e di Gap, Ghigo VII, da cui non ebbe discendenza."}
{"id": "9205537", "revid": "1005847", "url": "https://it.wikipedia.org/wiki?curid=9205537", "title": "Elezioni generali in Honduras del 1997", "text": "Le elezioni generali in Honduras del 1997 si tennero il 30 novembre per l'elezione del Presidente e il rinnovo del Congresso nazionale, contestualmente alle elezioni del Parlamento centro-americano."}
{"id": "9205538", "revid": "1005847", "url": "https://it.wikipedia.org/wiki?curid=9205538", "title": "Elezioni generali in Honduras del 1993", "text": "Le elezioni generali in Honduras del 1993 si tennero il 28 novembre per l'elezione del Presidente e il rinnovo del Congresso nazionale, contestualmente alle elezioni del Parlamento centro-americano."}
{"id": "9205539", "revid": "1005847", "url": "https://it.wikipedia.org/wiki?curid=9205539", "title": "Elezioni generali in Honduras del 1989", "text": "Le elezioni generali in Honduras del 1989 si tennero il 26 novembre per l'elezione del Presidente e il rinnovo del Congresso nazionale, contestualmente alle elezioni del Parlamento centro-americano."}
{"id": "9205542", "revid": "1005847", "url": "https://it.wikipedia.org/wiki?curid=9205542", "title": "Elezioni generali in Honduras del 1985", "text": "Le elezioni generali in Honduras del 1985 si tennero il 24 novembre per l'elezione del Presidente e il rinnovo del Congresso nazionale."}
{"id": "9205543", "revid": "1005847", "url": "https://it.wikipedia.org/wiki?curid=9205543", "title": "Elezioni generali in Honduras del 1981", "text": "Le elezioni generali in Honduras del 1981 si tennero il 29 novembre per l'elezione del Presidente e il rinnovo del Congresso nazionale."}
{"id": "9205545", "revid": "125294008", "url": "https://it.wikipedia.org/wiki?curid=9205545", "title": "Benelli Leoncino (2015)", "text": "La Benelli Leoncino \u00e8 una motocicletta prodotto a partire dal 2015 dalla casa motociclistica italiana Benelli.\nStoria e descrizione.\nDopo diversi decenni in cui il nome \"Leoncino\" non era pi\u00f9 stato usato, Benelli ha presentato all'EICMA 2015 il prototipo della \"Benelli Leoncino 500\": una moto alimentata da un bicilindrico con 48 CV, a quattro tempi con raffreddamento a liquido e dotato di ABS. La Leoncino 500 \u00e8 stata messa in commercio nel 2017 in due versioni: Leoncino 500 e Leoncino 500 Trail.\nQuesti due modelli condividono lo stesso motore ma hanno alcune piccole caratteristiche differenti a livello di telaio, ciclistica ed accessori.\nAd EICMA 2018 \u00e8 stato annunciato un nuovo modello dotato di un motore pi\u00f9 piccolo, chiamata \"Leoncino 250\". Questa versione monta un monocilindrico raffreddata a liquido da 249 cm\u00b3 a quattro tempi che eroga una potenza di 26 CV ed \u00e8 dotata di ABS. \nLa Leoncino 250 \u00e8 stata introdotta sul mercato nel 2019; nello stesso anno ad EICMA \u00e8 stata annunciata la \"Leoncino 800\", che ha successivamente debuttato in veste definitiva ad EICMA 2021. Ad EICMA 2021 viene presentata anche la versione 125 con il nuovo monocilindrico quattro tempi da 12,8 CV (9,4 kW), raffreddato a liquido con distribuzione a singolo asse a camme in testa, 4 valvole per cilindro, iniezione elettronica con corpo farfallato da 28 millimetri di diametro, frizione in bagno d\u2019olio e cambio a 6 velocit\u00e0."}
{"id": "9205552", "revid": "88740", "url": "https://it.wikipedia.org/wiki?curid=9205552", "title": "Tomasa Tito Condemayta", "text": "Era cacica del suo popolo nel 1770, il pi\u00f9 alto incarico della sua regione. Durante la rivolta, fu sia stratega che ufficiale militare. Fu giustiziata per il suo ruolo nella ribellione insieme a Tupac Amaru II, a sua moglie Micaela Bastidas Puyucahua e al loro figlio Hip\u00f3lito Condorcanqui Bastidas.\nBiografia.\nTomasa Tito Condemayta era nata in una nobile famiglia Inca in un'area del Per\u00f9 che oggi \u00e8 la provincia di Acomayo nella regione di Cusco. I suoi genitori erano Sebasti\u00e1n Tito Condemayta, kuraka del Tito Condemayta ayllu e padrino di T\u00fapac Amaru II, e Alfonsa Hurtado de Mendoza. Le fonti danno informazioni contraddittorie sulla sua vita privata. In un'opera del 2005, lo studioso David Garrett dichiar\u00f2 che era sposata con Tomas Escalante e gli diede una figlia, che spos\u00f2 il cacicco di Papres, Evaristo Delgado. In un articolo del 2008, Garrett ha dichiarato che sarebbe stata sposata con Faustino Delgado.\nInsolitamente per la zona, Tito Condemayta abbracci\u00f2 una lunga regola ereditaria, e divenne cacica del suo popolo dopo la morte di suo padre, essendo la pi\u00f9 potente della zona.\nRibellione.\nQuando Tupac Amaru II e sua moglie Micaela Bastidas Puyucahua invocarono una ribellione contro il dominio spagnolo in Per\u00f9, nel 1780, Condemayta lasci\u00f2 marito e figli per unirsi ai ribelli a Tinta. Il suo abbraccio alla ribellione non fu totale all'interno della sua famiglia, poich\u00e9 suo genero, Evaristo Delgado, rimase fedele al trono spagnolo.\nCondemayta svolse un ruolo importante nella ribellione. Insieme ad Amaru, mobilit\u00f2 le donne indigene per la rivolta. Era una stratega militare e un ufficiale che guidava il proprio battaglione femminile. Essendo una donna benestante, contribu\u00ec a finanziare la ribellione, fornendo argento e generi di prima necessit\u00e0. Nella battaglia di Sangarara, un esercito di donne al comando di Condemayta sconfisse un esercito spagnolo. Guid\u00f2 anche la vittoriosa difesa del ponte Pillpintuchaka sul fiume Apurimac contro gli spagnoli. Migliaia di donne combatterono usando fionde e frecce contro soldati spagnoli corazzati. Sotto il suo comando, le sue truppe tennero il passo di Pilpinto per oltre un mese. Nel 1781, ebbero la meglio gli spagnoli molto meglio armati e il 7 aprile Condemayta fu catturata, insieme a Tupac Amaru II e Bastidas Puyucahua e ai loro figli Hip\u00f3lito e Fernando.\nIl 18 maggio 1781, Condemayta fu giustiziata dopo gravi torture insieme a Tupac Amaru II e Micaela Bastidas Puyucahua e al loro figlio Hip\u00f3lito Condorcanqui Bastidas nella piazza principale di Cusco. Era l'unica nobile nativa giustiziata insieme al capo dei ribelli. Dopo essere stata asfissiata lentamente con una garrota di metallo a manovella, costruita appositamente per l'occasione, venne impiccata per assicurarsi che fosse veramente morta. La sua testa impalata venne eretta come deterrente ad Acos."}
{"id": "9205556", "revid": "1682155", "url": "https://it.wikipedia.org/wiki?curid=9205556", "title": "Stadio \u010cair", "text": "Il \u010cair Stadion (in serbo \u0441\u0442\u0430\u0434\u0438\u043e\u043d \u0427\u0430\u0438\u0440 ), \u00e8 uno stadio multifunzionale situato a Ni\u0161, nella municipalit\u00e0 di Medjiana, in Serbia.\nLo stadio venne costruito in seguito alla prima promozione del club nella massima divisione jugoslava, avvenuta nel 1962 ed inaugurato l'anno successivo con una capienza di circa 40.000 posti. Nel corso della sua storia non ha subito sostanziali modifiche fino alla ristrutturazione totale, avvenuta tra il 2011 e il 2012, che ha portato alla realizzazione di un complesso sportivo che comprende, tra l'altro, il palazzo dello dello sport e quello del nuoto. L'inaugurazione dell'impianto rinnovato \u00e8 avvenuta il 15 settembre 2012, in occasione dell'incontro di Superliga del 15 settembre 2012 contro l'FK Smederevo, terminato 1-0.\nAttualmente la capienza dell'impianto \u00e8 di 18.150 spettatori.\nLa tribuna principale \u00e8 coperta, il terreno \u00e8 in erba naturale, inoltre lo stadio ha una sala conferenza, una sala VIP ed un ristorante al suo interno."}
{"id": "9205557", "revid": "158913", "url": "https://it.wikipedia.org/wiki?curid=9205557", "title": "Maya Quich\u00e9", "text": ""}
{"id": "9205564", "revid": "125265610", "url": "https://it.wikipedia.org/wiki?curid=9205564", "title": "Battaglia di Laiazzo", "text": "La battaglia di Laiazzo, avvenuta il 27 maggio 1294, fu un episodio del pi\u00f9 vasto conflitto che vide contrapporsi la Repubblica di Venezia e la Repubblica di Genova nei secoli XII-XV.\nAntefatto.\nLa tregua concordata a Cremona nel 1270 fra le tre citt\u00e0 di Pisa, Genova e Venezia, garantita da francesi e catalani e pretesa dal papato data la crociata in corso, si era dimostrata fragile, poco pi\u00f9 di una sospensione formale delle ostilit\u00e0. Tanto che Genova rinnover\u00e0 nel 1275 il Ninfeo, anti veneziano per definizione, e regoler\u00e0 definitivamente i conti con Pisa alla Meloria nel 1284, eliminandola dal gioco.\nIl quadro \u00e8 di un conflitto strisciante fra i due contendenti rimasti, agito con attivit\u00e0 di corsa o con baruffe oltremare, finalizzato soprattutto al controllo degli Stretti quindi alla navigazione nel Ponto con\u00a0i suoi ricchi mercati di Gazaria, dove la \"pax mongolica\"\u00a0 aveva creato allo scadere del XI secolo una prosperosa area commerciale che sostituiva con nuove opportunit\u00e0 quella perduta nella zona siriaca.\nSvolgimento.\nNel 1293 quattordici galee grosse salpate da Venezia, formalmente per scortare un convoglio mercantile, fanno invece rotta su Cipro e a Limassol colpiscono la base genovese e ne danneggiano la torre.\u00a0Alla notizia dei fatti, la flotta genovese di Romania, dopo uno scalo a Costantinopoli, passa gli Stretti diretta verso Cipro.\nDurante la navigazione, i genovesi incrociano una galea cipriota, armata da siriani con veneziani e pisani che quindi abbordano, trovandovi Ottone di Grandson, un importante cavaliere inglese che tenta una mediazione, forte del suo prestigio. Il tentativo non ha successo, lo scontro era\u00a0inevitabile.\nIl 27 maggio 1294 davanti alla rada di Laiazzo si affrontano le flotte di Venezia, con 32 galee al comando di Marco Basilio, e di Genova, con 17 galee pi\u00f9 un legno minore al comando di Niccol\u00f2 Spinola.\nI genovesi, in forte inferiorit\u00e0 numerica, attuano la manovra di infranellatura e si dispongono a ricevere l'attacco davanti al porto con le spalle coperte.\nI veneziani attaccano quindi a voga arrancata, tentando di rompere lo schieramento utilizzando anche dei brulotti, ammainando le vele mantenendo per\u00f2 gli alberi parzialmente montati e le antenne alte per essere pronti ad inseguire in vantaggio gli avversari, dei quali, data la loro superiorit\u00e0 numerica, presumevano la fuga.\nProbabilmente fu anche questa modalit\u00e0 di schieramento una delle cause della sconfitta subita; infatti i genovesi resistettero senza sciogliere la formazione e i veneziani si ritrovarono con molte galee di fianco per forza di vento senza riuscire cos\u00ec a speronare i legni nemici.\nLa battaglia dur\u00f2 tutta la giornata, caratterizzata anche dal lancio di proiettili, segno della presenza di macchine belliche a bordo, per finire con la superiorit\u00e0 numerica di Venezia vanificata dalla vittoria di Genova, che prese 25 galee e numerosi prigionieri. \nSecondo il domenicano Jacopo d'Acqui, fra i prigionieri catturati dai genovesi vi sarebbe stato anche Marco Polo; secondo altri, invece, Polo sarebbe stato catturato nel successivo scontro di Curzola del 1298, anch'esso vinto, con una manovra analoga, dalla flotta di Genova, al comando di Lamba Doria, su quella del veneziano Andrea Dandolo.\nConseguenze.\nLa battaglia si inserisce come fatto d'arme non definitivo, anzi: i due contendenti corrono ai rinforzi in previsione di un conflitto decisivo che, nonostante le minacce pontificie o tentativi di mediazione di varia estrazione, entrambi cercavano, con conseguenze importanti. Secondo Jacopo da Varagine, Genova arriverebbe ad armare 165 galee per 45.000 uomini, pur dilaniata dalle lotte interne. Ed \u00e8 ai fuoriusciti, come i Grimaldi a Monaco, che Venezia inizia a guardare, iniziando altres\u00ec\u00a0quel processo di riassetto oligarchico che la porter\u00e0, nel 1297, alla serrata del Consiglio.\nVari episodi con varie fortune si succedono, come l'incendio di Pera o la battaglia di Curzola, fino alla pace patrocinata dal Vicario Imperiale Matteo Visconti nel 1299, ma con il solo risultato di prostrare le due citt\u00e0 con perdite ingenti e blocchi ai commerci, senza che nessuna delle due riesca a prevalere definitivamente, eliminando l'avversario dalle proprie rotte.\nPresto riprenderanno gli scontri e la rivalit\u00e0 non risolta da guerre n\u00e9 da paci sar\u00e0 una costante per tutte e quattro le guerre ufficiali e i numerosi conflitti minori che hanno visto la citt\u00e0 tirrenica e quella adriatica contrapporsi da San Saba nel 1256 fino alla Pace di Genova del 1406. \nAltri eventi, come le prime rotte atlantiche a ponente o l'affermarsi della potenza ottomana con la caduta stessa di Costantinopoli nel 1453 a levante, sanciranno una pace davvero definitiva perch\u00e9 priva di interessi in conflitto, con le due Repubbliche costrette a reinventarsi: sulla finanza Genova e sulle propriet\u00e0 territoriali Venezia."}
{"id": "9205599", "revid": "15756", "url": "https://it.wikipedia.org/wiki?curid=9205599", "title": "Dadra e Nagar Haveli e Daman e Diu", "text": "Dadra e Nagar Haveli e Daman e Diu \u00e8 una divisione amministrativa dell'India. \u00c8 nata in seguito all'unione dei precedenti territori di Dadra e Nagar Haveli e di Daman e Diu, avvenuta il 26 gennaio 2020.\nStoria.\nDaman e Diu sono state sotto amministrazu\u00ecione portoghese dal 1500 fino all'annessione di Goa da parte dell'India il 19 dicembre 1961. Dadra e Nagar Haveli furono sotto amministrazione portoghese dal 1818 fini a quanto vennero annesse all'India dall'esercito indiano nel 1954 e poi formalmente annesse l'11 agosto 1961. Il Portogallo riconobbe ufficialmente la sovranit\u00e0 dell'India sulla regione soltanto nel 1974 a seguito della Rivoluzione dei garofani.\nDadra e Haveli vennero amministrate \"de facto\" come uno stato, prima di divenire un'unione territoriale nel 1961. Daman e Diu erano amministrate come parte dell'unione territoriale di Goa, Daman e Diu tra il 1962 e il 1987, divenendo un'unione separata quando Goa acquis\u00ec lo l'entit\u00e0 di stato.\nNel luglio 2019, il governo indiano ha proposto di fondere i due territori in un unico territorio al fine di ridurre la duplicazione dei servizi e ridurre i costi di amministrazione. La decisione avvenne con il disegno di legge Dadra e Nagar Haveli e Daman e Diu (fusione dei territori dell'Unione), presentato al parlamento indiano il 26 novembre 2019 e approvato dal presidente dell'India il 9 dicembre 2019. I due territori avevano precedentemente condiviso un amministratore comune e comuni funzionari governativi. La citt\u00e0 di Daman \u00e8 stata scelta per essere la capitale del nuovo territorio dell'unione combinata. Il giorno stabilito per l'entrata in vigore dell'atto \u00e8 stato notificato il 26 gennaio 2020 dal governo indiano."}
{"id": "9205609", "revid": "599013", "url": "https://it.wikipedia.org/wiki?curid=9205609", "title": "Mohamed Katir", "text": "Biografia.\nNato in Marocco, si \u00e8 trasferito a Mula all'et\u00e0 di cinque anni, ottenendo la cittadinanza spagnola nel 2019.\nNel 2021 ha fatto segnare, nell'arco di un mese, i nuovi record nazionali spagnoli nei 1500, 3000 e 5000 metri piani, battendo i precedenti primati che duravano rispettivamente da 24, 23 e 11 anni."}
{"id": "9205620", "revid": "1632387", "url": "https://it.wikipedia.org/wiki?curid=9205620", "title": "Eerie (Barathrum)", "text": "Eerie \u00e8 il secondo album in studio del gruppo musicale finlandese Barathrum, pubblicato nel 1995 dalla Nazgul's Eyrie Productions."}
{"id": "9205623", "revid": "757396", "url": "https://it.wikipedia.org/wiki?curid=9205623", "title": "Club Joventut de Badalona 2005-2006", "text": "Questa voce raccoglie le informazioni riguardanti il Club Joventut de Badalona nelle competizioni ufficiali della stagione 2005-2006.\nStagione.\nLa stagione 2005-2006 del Club Joventut de Badalona \u00e8 la 50\u00aa nel massimo campionato spagnolo di pallacanestro, la Liga ACB.\nAll'inizio della nuova stagione la Federazione decise di abolire la distinzione riguardo ai giocatori comunitari, estendendo la classificazione a tutti i Paesi appartenenti alla FIBA Europe.\nRoster.\n\"Aggiornato al 23 novembre 2021.\""}
{"id": "9205630", "revid": "547034", "url": "https://it.wikipedia.org/wiki?curid=9205630", "title": "Patrimoni dell'umanit\u00e0 del Giappone", "text": "I patrimoni dell'umanit\u00e0 del Giappone sono i siti dichiarati dall'UNESCO come patrimonio dell'umanit\u00e0 in Giappone, che \u00e8 divenuto parte contraente della Convenzione sul patrimonio dell'umanit\u00e0 il 30 giugno 1992.\nAl 2021 i siti iscritti nella Lista dei patrimoni dell'umanit\u00e0 sono venticinque, mentre cinque sono le candidature per nuove iscrizioni. I primi quattro siti iscritti nella lista sono stati nel 1993 i monumenti buddisti nell'area di H\u014dry\u016b-ji, il Castello di Himeji, il Shirakami-Sanchi e Yakushima, durante la diciassettesima sessione del comitato del patrimonio mondiale. Gli altri siti furono aggiunti nel 1994, 1995, 1996 (due), 1998, 1999, 2000, 2004, 2005, 2007, 2011 (due), 2013, 2014, 2015, 2016, 2017, 2018, 2019 e 2021 (due). Venti siti sono considerati culturali, secondo i criteri di selezione, e cinque naturali; uno \u00e8 parte di un sito transnazionale."}
{"id": "9205633", "revid": "124195301", "url": "https://it.wikipedia.org/wiki?curid=9205633", "title": "Rut (personaggio biblico)", "text": "Rut (, \"R\u016bt\"; in greco antico: , \"Routh\") \u00e8 un personaggio della Bibbia ebraica e dell'Antico Testamento cristiano. La sua storia \u00e8 raccontata nel libro che da lei prende il nome.\nRut \u00e8 una delle cinque donne menzionate nella genealogia di Ges\u00f9 presente nel Vangelo secondo Matteo, insieme a Tamar, Raab, la \"moglie di Uria\" (Betsabea), e Maria.\nRacconto biblico.\nSecondo il racconto biblico, Rut era una donna moabita che aveva sposato un israelita. Infatti, nel tempo in cui i giudici governavano le trib\u00f9 d'Israele, ci fu una carestia. A causa della crisi, Elimelech, un uomo proveniente da Betlemme, dovette trasferirsi nel Moab con sua moglie Noemi e i suoi figli Maclon e Chilion. Dopo la morte di Elimelech i suoi due figli sposarono due donne moabite: uno spos\u00f2 Orpa e l'altro Rut. Passarono circa dieci anni prima che anche Maclon e Chilion morissero.\nQuando Noemi seppe che la carestia in Giudea era finita, decise di tornare a casa e disse alle sue nuore di tornare alle case delle loro madri e risposarsi. All'inizio sia Orpa che Rut si rifiutarono di lasciarla, ma poi Orpa ritorn\u00f2 a malincuore dal suo popolo, lasciando Noemi e Rut.\nIn seguito, Noemi e Rut raggiunsero Betlemme all'inizio del periodo della raccolta dell'orzo. A Betlemme viveva un parente di Elimelech, Booz (o Boaz), e Rut decise di lavorare presso il suo campo e di spigolare insieme ai suoi mietitori. Quando Booz giunse nel campo, egli chiese chi fosse quella giovane donna arrivata da poco e poi le disse di non andare altrove, ma di continuare a spigolare nel suo campo. Quando Rut gli chiese perch\u00e9 egli fosse cos\u00ec gentile con una straniera, Booz le rispose che sapeva gi\u00e0 quanto fosse stata leale con Noemi. Giunta l'ora del pasto, Booz invit\u00f2 Rut a mangiare con lui e ordin\u00f2 ai suoi mietitori di non rimproverarla, ma di lasciare qualche orzo in pi\u00f9 che lei potesse spigolare. Rut cos\u00ec continu\u00f2 a spigolare nel campo di Booz per tutta la raccolta dell'orzo e del grano. \nAlla fine del raccolto, di notte, quando Booz stava crivellando l'orzo nell'aia, Noemi consigli\u00f2 a Rut di lavarsi e ungersi, andare all'aia e, una volta che Booz si fosse addormentato, di scoprire i suoi piedi e restare l\u00ec. Rut fece esattamente quanto le fu detto. A mezzanotte Booz si alz\u00f2 e Rut gli chiese di proteggerla, in quanto era il \"goel\" di suo marito, ovvero il parente pi\u00f9 vicino che potesse proteggere i suoi diritti. Booz le disse, tuttavia, che c'era un parente pi\u00f9 prossimo al quale chiedere.\nIl mattino successivo, Booz and\u00f2 a parlare con il parente alle porte della citt\u00e0 e disse a Noemi che questo avrebbe riscattato il terreno in vendita di Elimelech. Il parente si rifiut\u00f2 di sposare Rut tramite un levirato e quindi Booz pot\u00e8 acquistare il terreno e sposare la giovane vedova. I due ebbero un figlio, Obed, che divenne il padre di Iesse, a sua volta padre del re Davide.\nInterpretazioni religiose.\nEbraismo.\nLa gentilezza di Rut, come notato da Booz nel libro biblico, viene vista nella tradizione ebraica come un raro esempio di gentilezza da parte di una moabita nei confronti degli ebrei: infatti, \u00e8 scritto nella Tor\u00e0 (Deut. 23:5) che i moabiti non erano gentili nei confronti degli israeliti.\nSecondo alcune interpretazioni ebraiche del libro biblico, i \"rabbah\", Rut era la sorella di Orpa e il loro padre era Eglon, il re di Moab; secondo la stessa interpretazione Eglon era il figlio del re Balak. Tamar Meir, un membro del \"Jewish Women's Archive\", afferma che il fatto che Rut e Davide discendano da questi due re sia una sorta di \"ricompensa\" per loro. Secondo lo stesso testo Rut non si sarebbe convertita con il suo matrimonio con Maclon, contraddicendo il resto della letteratura rabbinica, secondo la quale Rut si convert\u00ec formalmente al giudaismo con il suo matrimonio con Maclon ma avrebbe realmente accettato la fede solo in seguito.\nFlavio Giuseppe riteneva che il libro di Rut fosse storico e lo cit\u00f2 nella sua opera \"Antichit\u00e0 giudaiche\". Yitzhak Berger ipotizza che il piano di Noemi fosse che Rut seducesse Booz cos\u00ec come Tamar e le figlie di Lot hanno sedotto dei membri della famiglia pi\u00f9 anziani per dare alla luce la sua prole. Al momento cruciale, tuttavia, Rut avrebbe abbandonato il tentativo di seduzione e avrebbe richiesto un'unione legale e permanente con Booz.\nCristianesimo.\nKatharine Doob Sakenfeld sostiene che Rut \u00e8 un modello di gentilezza amichevole (\"chesed\" in ebraico) poich\u00e9 agisce cos\u00ec da aiutare gli altri. Nonostante potesse rimanere nella terra dei Moabiti, Rut decise di accompagnare sua suocera nella terra degli Israeliti, di spigolare nei campi e di sposare Booz, anche se non era obbligata. Barry Webb fa notare come Rut abbia avuto un ruolo fondamentale nella riabilitazione di Noemi.\nRut \u00e8 venerata il 16 luglio come matriarca nel calendario dei santi della chiesa luterana\u2013Sinodo del Missuri.\nLuogo di pellegrinaggio.\nAd Ebron \u00e8 situato un luogo ritenuto dalla tradizione la tomba della moabita. All'inizio del diciassettesimo secolo Francesco Quaresmio riferiva che i turchi e i popoli dell'Oriente ritenevano che la struttura contenesse al suo interno le tombe di Iesse e Rut. Secondo Mo\u0161e \u0160aron, l'associazione del sito con Rut \u00e8 molto tarda e inizia solo nel diciannovesimo secolo. Ogni anno il luogo viene visitato da molta gente, soprattutto per la Festa delle Settimane (\"\u0160\u0101v\u016b\u02bf\u014d\u1e6f\"), una festivit\u00e0 ebraica nella quale si legge spesso il libro di Rut.\nNella cultura di massa.\nRut \u00e8 una delle cinque eroine dell'Ordine della Stella dell'Est, un ordine massonico.\nIl poeta inglese John Keats cita Rut nella sua \"ode a un usignolo\" come una donna isolata e addolorata che lavora faticosamente in esilio. Lo scrittore francese Victor Hugo scrisse una poesia intitolata \"Booz addormentato\" (\"Booz endormi\") basandosi sulla storia biblica.\nMolti artisti si sono ispirati alla figura di Rut nel corso dei secoli, come Francesco Hayez, Julius Schnorr von Carolsfeld, Antonio Cortina Farin\u00f3s e William Blake, che raffigur\u00f2 per due volte la partenza della vedova con sua suocera Noemi.\nRut \u00e8 stata interpretata da Elana Eden nel fim \"La storia di Ruth\" di Henry Koster (1960): in questa pellicola la donna \u00e8 inizialmente una sacerdotessa pagana del dio moabita Chemo\u0161 che successivamente si converte all'ebraismo. Sherry Morris l'ha interpretata nel film \"\" del 2009."}
{"id": "9205637", "revid": "8660", "url": "https://it.wikipedia.org/wiki?curid=9205637", "title": "Gridiron West Women's League 2020-2021", "text": "La Gridiron West Women's League 2020-2021 \u00e8 la 4\u00aa edizione del campionato di football americano di primo livello, organizzato dalla Gridiron West.\nA causa della pandemia di COVID-19 del 2019-2021 la stagione regolare \u00e8 stata interrotta dopo la 12\u00aa giornata, avviando subito i playoff.\nStagione regolare.\nClassifica.\nLa classifica della regular season \u00e8 la seguente:"}
{"id": "9205645", "revid": "344646", "url": "https://it.wikipedia.org/wiki?curid=9205645", "title": "Religioni in Turchia", "text": "L'islam \u00e8 la religione maggioritaria in Turchia. Secondo il governo, i musulmani sono il 99% della popolazione, ma le stime ufficiali considerano musulmano ogni cittadino nato da genitori che non appartengono ad una minoranza religiosa, per cui altre stime danno risultati diversi. Stime del \"Pew Research Center\" riferite al 2010 danno i musulmani al 98% della popolazione, mentre il 2% della popolazione professa altre religioni, fra cui il cristianesimo e l'ebraismo. Secondo stime dell' \"Association of Religion Data Archives\" (ARDA) riferite al 2015, i musulmani rappresentano il 98,3% della popolazione, coloro che non seguono alcuna religione l'1,1% della popolazione, i cristiani lo 0,3% della popolazione e coloro che seguono altre religioni lo 0,3% della popolazione. Una ricerca del 2018 della KONDA, una compagnia turca specializzata in sondaggi d'opinione, d\u00e0 i musulmani al 94% della popolazione, coloro che non seguono alcuna religione al 5% della popolazione (di cui il 3% sono atei), i cristiani allo 0,2% della popolazione e coloro che seguono altre religioni allo 0,8% della popolazione. \nLa costituzione stabilisce la separazione fra stato e religione, riconosce la libert\u00e0 religiosa e proibisce le discriminazioni religiose. La costituzione prevede l'istituzione del \"Diyanet\", una struttura attraverso cui lo stato coordina le questioni islamiche, tra cui l\u2019amministrazione delle moschee. Le organizzazioni religiose devono registrarsi per avere il riconoscimento legale dei loro luoghi di culto; \u00e8 vietato tenere servizi religiosi in un luogo non riconosciuto come luogo di culto. Nelle scuole pubbliche, l'insegnamento della religione islamica \u00e8 obbligatorio dalla quarta elementare; solo i cristiani e gli ebrei possono chiedere l'esenzione dalle lezioni di religione. Nelle carte d'identit\u00e0 \u00e8 previsto uno spazio per l'indicazione della religione, con la possibilit\u00e0 di indicare la religione musulmana, cristiana, ebraica, ind\u00f9, buddhista, confuciana, taoista, zoroastriana o nessuna religione. Il servizio militare \u00e8 obbligatorio e non \u00e8 consentita l'obiezione di coscienza. \nReligioni presenti.\nIslam.\nLa maggior parte dei musulmani turchi sono sunniti, con una forte presenza di sciiti; secondo stime dell'ARDA, i primi rappresentano circa l'83,8% della popolazione e i secondi il 14,5%. I sunniti sono in maggioranza hanafiti, mentre il gruppo degli sciiti comprende aleviti, jafariti e alauiti. Sono presenti anche minoranze di sufi e coranisti.\nCristianesimo.\nLa maggior parte dei cristiani turchi sono ortodossi; seguono i cattolici e infine i protestanti, che rappresentano una minoranza. Fra i cristiani di altre denominazioni, sono presenti i Testimoni di Geova e un piccolo gruppo di seguaci della Chiesa di Ges\u00f9 Cristo dei Santi degli Ultimi Giorni (i Mormoni). \nAltre religioni.\nIn Turchia sono presenti ebrei, bahai, yazidi e seguaci del tengrismo, l'antica religione turca. Vi sono anche immigrati di origine asiatica che seguono il buddhismo, l'induismo e la religione tradizionale cinese. "}
{"id": "9205646", "revid": "63727", "url": "https://it.wikipedia.org/wiki?curid=9205646", "title": "Hispano-Suiza 12/15 HP", "text": "La 12/15 HP \u00e8 un'autovettura prodotta fra il 1907 e il 1914 dalla casa automobilistica spagnola Hispano-Suiza.\nProfilo.\nLanciata nel 1907 come modello economico della gamma, la \"12/15 HP\" era una vettura classica di quel periodo, spesso preferita dalla clientela come torpedo o come phaeton, in un periodo storico (i primi quarant'anni del secolo scorso) in cui effettivamente venivano consegnati al cliente i telai nudi da carrozzare a discrezione del cliente stesso. \nLa vettura, voluta da uno dei due fondatori della casa spagnola, ossia Damian Mateu, era equipaggiata con un motore monoblocco da 2212 cm3 (alesaggio e corsa 80 x 110 mm). Tale motore venne progettato tenendo conto del contenimento dei costi di produzione. In tal senso vanno inquadrate soluzioni come la gi\u00e0 citata struttura monoblocco del motore, l'alimentazione a caduta e la distribuzione ad un solo asse a camme su una testata a T, cio\u00e8 con valvole laterali. Come da denominazione commerciale, la potenza massima del motore era di 15 CV. \nLe doti di semplicit\u00e0, economia di esercizio ed affidabilit\u00e0 ne decretarono il successo commerciale, a tal punto che lo stesso telaio, ma con passo allungato, venne utilizzato per autocarri e omnibus, sempre prodotti con il marchio spagnolo.\nNel 1914, la vettura venne sostituita dalla T24."}
{"id": "9205648", "revid": "599013", "url": "https://it.wikipedia.org/wiki?curid=9205648", "title": "Nathan Strother", "text": ""}
{"id": "9205649", "revid": "124195724", "url": "https://it.wikipedia.org/wiki?curid=9205649", "title": "Quich\u00e9 (lingua)", "text": ""}
{"id": "9205650", "revid": "124195745", "url": "https://it.wikipedia.org/wiki?curid=9205650", "title": "Qatzijob\u02bcal", "text": ""}
{"id": "9205653", "revid": "628767", "url": "https://it.wikipedia.org/wiki?curid=9205653", "title": "Gesta Hunnorum et Hungarorum", "text": "Le Gesta Hunnorum et Hungarorum (dal latino: \"Atti degli Unni e degli Ungheresi\") \u00e8 una cronaca medievale scritta principalmente da Simone di K\u00e9za intorno al 1282-1285. Si tratta di una delle poche fonti scritte in Ungheria e relative al periodo antico della storia dei magiari. \u00c8 altres\u00ec conosciuta come Gesta Hungarorum (II) (in latino: \"Atti degli ungheresi\"), con il numero cardinale romano che sta ad indicare come si trattasse, per alcuni, di una sorta di estensione delle originali \"Gesta Hungarorum\" (scritte intorno al 1200).\nContenuto.\nL'opera risale al 1282-1285, in quanto riferisce della battaglia del lago H\u00f3d (1282) tra i cumani e Ladislao IV d'Ungheria, senza menzionare la seconda invasione mongola dell'Ungheria nel 1285.\nLa vivace opera combina la leggenda legate agli unni con la storia narrata. Essa consta di due parti: \nAutore.\nSimone di K\u00e9za era un chierico presente alla corte del re Ladislao IV d'Ungheria (al potere dal 1272 al 1290). Questi viaggi\u00f2 molto in Italia, Francia e Germania nel corso della sua vita e si preoccup\u00f2 di cominciare a raccogliere il suo materiale epico e poetico rifacendosi a una vasta serie di letture. Per ammissione dello stesso K\u00e9za, utilizz\u00f2 cronache contemporanee tedesche, italiane e francesi, ma \u00e8 stato provato che utilizz\u00f2 altres\u00ec delle fonti ungheresi.\nEdizioni.\nLe \"Gesta Hunnorum et Hungarorum\" sono state curate e tradotte nel 1999 da L\u00e1szl\u00f3 Veszpr\u00e9my e Frank Schaer per la Central European University."}
{"id": "9205661", "revid": "149485", "url": "https://it.wikipedia.org/wiki?curid=9205661", "title": "Anatoli Beloglazov", "text": ""}
{"id": "9205662", "revid": "309289", "url": "https://it.wikipedia.org/wiki?curid=9205662", "title": "Bol'\u0161aja Kak\u0161a", "text": "La Bol'\u0161aja Kak\u0161a () \u00e8 un fiume della Russia europea centrale, affluente di sinistra della fiume Vetluga (bacino del Volga). Scorre nel \u0160abalinskij rajon dell'oblast' di Kirov e nei rajon \u0160achunskij e Vetlu\u017eskij dell'oblast' di Ni\u017enij Novgorod.\nDescrizione.\nLa sorgente del fiume si trova entro i confini del villaggio di Leninskoe, il centro amministrativo del distretto \u0160abalinskij. La direzione generale della corrente \u00e8 sud-ovest. Per la maggior parte attraversa aree boschive. Sfocia nella Vetluga a 403\u00a0km dalla sua foce, pochi chilometri a nord-est della citt\u00e0 di Vetluga. Il fiume ha una lunghezza di 138\u00a0km, l'area del suo bacino \u00e8 di 2\u00a0250\u00a0km\u00b2. "}
{"id": "9205663", "revid": "149485", "url": "https://it.wikipedia.org/wiki?curid=9205663", "title": "Miho Dukov", "text": ""}
{"id": "9205664", "revid": "149485", "url": "https://it.wikipedia.org/wiki?curid=9205664", "title": "Sergei Kornilayev", "text": ""}
{"id": "9205665", "revid": "149485", "url": "https://it.wikipedia.org/wiki?curid=9205665", "title": "Dugars\u00fcrengiin Oyuunbold", "text": ""}
{"id": "9205666", "revid": "149485", "url": "https://it.wikipedia.org/wiki?curid=9205666", "title": "Valentin Raychev", "text": ""}
{"id": "9205667", "revid": "149485", "url": "https://it.wikipedia.org/wiki?curid=9205667", "title": "Jamtsyn Davaajav", "text": ""}
{"id": "9205669", "revid": "149485", "url": "https://it.wikipedia.org/wiki?curid=9205669", "title": "Sanasar Oganisyan", "text": ""}
{"id": "9205670", "revid": "757396", "url": "https://it.wikipedia.org/wiki?curid=9205670", "title": "Club Baloncesto Estudiantes 2002-2003", "text": "Questa voce raccoglie le informazioni riguardanti il Club Baloncesto Estudiantes nelle competizioni ufficiali della stagione 2002-2003.\nStagione.\nLa stagione 2002-2003 del Club Baloncesto Estudiantes \u00e8 la 47\u00aa nel massimo campionato spagnolo di pallacanestro, la Liga ACB.\nRoster.\n\"Aggiornato al 10 novembre 2021.\""}
{"id": "9205671", "revid": "149485", "url": "https://it.wikipedia.org/wiki?curid=9205671", "title": "Slavcho Chervenkov", "text": ""}
{"id": "9205673", "revid": "149485", "url": "https://it.wikipedia.org/wiki?curid=9205673", "title": "Soslan Andiyev", "text": ""}
{"id": "9205674", "revid": "149485", "url": "https://it.wikipedia.org/wiki?curid=9205674", "title": "Zhaqsylyq \u00dcshkempirov", "text": ""}
{"id": "9205678", "revid": "339392", "url": "https://it.wikipedia.org/wiki?curid=9205678", "title": "Gennadi Korban", "text": ""}
{"id": "9205679", "revid": "1005847", "url": "https://it.wikipedia.org/wiki?curid=9205679", "title": "Corte suprema della Finlandia", "text": ""}
{"id": "9205680", "revid": "1005847", "url": "https://it.wikipedia.org/wiki?curid=9205680", "title": "Corte suprema di Svezia", "text": ""}
{"id": "9205682", "revid": "349054", "url": "https://it.wikipedia.org/wiki?curid=9205682", "title": "Malalai Kakar", "text": "\u00c8 stata la prima donna afgana ad essersi diplomata all'accademia di polizia e la prima donna dirigente del dipartimento dei crimini contro le donne della polizia di Kandahar.\nBiografia.\nMalalai Kakar entr\u00f2 in polizia nel 1982, seguendo le orme del padre e dei fratelli. Nel 1996, quando i talebani presero il potere nel paese vietando alle donne di lavorare in polizia, fugg\u00ec come profuga in Pakistan. Durante l'esilio incontr\u00f2 il suo futuro marito, che lavorava come impiegato delle Nazioni Uniti, e dal loro matrimonio nacquero sei figli.\nDopo la caduta dei talebani torn\u00f2 a Kandahar dove riprese il suo lavoro come poliziotta, fino a diventare tenente colonnello, comandante del dipartimento dei crimini contro le donne della citt\u00e0 e una delle poliziotte pi\u00f9 famose dell'Afghanistan.\nIn un documentario del 2005 incentrato sul suo lavoro Kakar spieg\u00f2 l'importanza della presenza di donne in polizia e nei servizi pubblici in un paese, come l'Afghanistan, in cui alle donne era vietato avere contatti con uomini al di fuori della propria famiglia. La presenza di donne in polizia era vitale in particolare per raccogliere le denunce di violenza domestica, ma anche per poter perquisire locali e abitazioni dove si trovavano delle donne o per verificare che delle donne non avessero addosso armi o beni di contrabbando durante i controlli ai posti di blocco.\nMorte.\nMalalai Kakar venne uccisa dai talebani, che in seguito ne rivendicarono l'assassinio, mentre usciva di casa la mattina del 29 settembre 2008. Al momento della morte aveva circa 40 anni. Nell'attentato anche uno dei suoi figli rimase gravemente ferito.\nIn una intervista alla rivista \"Marie Claire\" di qualche tempo prima Kakar aveva raccontato di ricevere spesso minacce di morte da parte dei talebani per il suo lavoro e di indossare spesso il burqa durante il lavoro sul campo per nascondere la propria identit\u00e0.\nNegli anni intorno al 2010 le donne poliziotto sono state spesso oggetto di minacce e attentati da parte dei talebani, ma anche di molestie da parte degli stessi colleghi uomini. Islam Bibi, ispettrice di polizia della provincia di Helmand, venne uccisa in un attentato nel luglio 2013. Il tenente Negar, che prese il suo posto, mor\u00ec in seguito ad un colpo di arma da fuoco nel settembre dello stesso anno."}
{"id": "9205683", "revid": "149485", "url": "https://it.wikipedia.org/wiki?curid=9205683", "title": "Georgi Raikov", "text": ""}
{"id": "9205685", "revid": "149485", "url": "https://it.wikipedia.org/wiki?curid=9205685", "title": "Oleksandr Kolchynskyy", "text": ""}
{"id": "9205686", "revid": "149485", "url": "https://it.wikipedia.org/wiki?curid=9205686", "title": "Hassan Bechara", "text": ""}
{"id": "9205707", "revid": "1632387", "url": "https://it.wikipedia.org/wiki?curid=9205707", "title": "Infernal (Barathrum)", "text": "Infernal \u00e8 il terzo album in studio del gruppo musicale finlandese Barathrum, pubblicato nel 1997 dalla Nazgul's Eyrie Productions."}
{"id": "9205713", "revid": "1543377", "url": "https://it.wikipedia.org/wiki?curid=9205713", "title": "Contatore elettrico", "text": "Il contatore elettrico, contatore della luce o contatore di energia elettrica \u00e8 un dispositivo elettromeccanico o elettronico per la contabilizzazione dell'uso dell'energia elettrica da parte di una residenza, industria o di un particolare dispositivo elettrico.\nIl contatore elettrico o il contatore di energia misura la potenza totale consumata in un intervallo di tempo.\nLe aziende fornitrici di energia elettrica utilizzano contatori elettrici installati presso i clienti per la fatturazione e il monitoraggio. In genere sono calibrati in unit\u00e0 di fatturazione, la pi\u00f9 comune \u00e8 il kilowattora (kWh).\nStoria.\nCorrente continua.\nCon l'uso commerciale dell'energia elettrica diffuso negli anni 80 dell'Ottocento, per fatturare correttamente ai clienti divenne necessario un contatore di energia elettrica, simile ai contatori del gas allora esistenti, invece di fatturare un numero fisso di lampade al mese.\nI contatori DC misuravano misurato la carica in ampere ora. Poich\u00e9 la tensione di alimentazione era sostanzialmente costante, la lettura del contatore era proporzionale all'energia effettivamente consumata. Ad esempio, se un contatore avesse registrato che erano state consumate 100 A con una fornitura di 200 volt, sarebbero state fornite 20 chilowattora di energia.\nSono stati sviluppati molti tipi sperimentali di contatore. Thomas Edison inizialmente lavor\u00f2 su un contatore elettromeccanico in corrente continua (DC) con un registro a lettura diretta, ma svilupp\u00f2 invece un sistema di misurazione elettrochimico, che utilizzava una cella elettrolitica per totalizzare il consumo di corrente. A intervalli periodici i piatti venivano rimossi e pesati e il cliente fatturava. Il contatore elettrochimico era laborioso da leggere e non era ben accolto dai clienti.\nNel 1885 Ferranti realizz\u00f2 un contatore a motore a mercurio con registro simile ai contatori del gas; questo aveva il vantaggio che il consumatore poteva leggere facilmente il contatore e verificare i consumi. Il primo misuratore di consumo di elettricit\u00e0 accurato e registrato fu un contatore DC di Hermann Aron, che lo brevett\u00f2 nel 1883. Hugo Hirst della British General Electric Company lo introdusse commercialmente in Gran Bretagna dal 1888. Il misuratore di Aron registrava la carica totale utilizzata nel tempo e la mostrava su una serie di quadranti dell'orologio.\nCorrente alternata.\nIl primo esemplare di chilowattora in corrente alternata prodotto sulla base del brevetto dell'ungherese Ott\u00f3 Bl\u00e1thy e a lui intitolato fu presentato dalla Ganz alla Fiera di Francoforte nell'autunno del 1889, e il primo chilowattora ad induzione venne commercializzato dalla fabbrica alla fine dello stesso anno. Questi furono i primi wattorametri a corrente alternata, conosciuti con il nome di Bl\u00e1thy-meters. I contatori di kilowattora AC utilizzati attualmente funzionano secondo lo stesso principio dell'invenzione originale di Bl\u00e1thy. Sempre intorno al 1889, Elihu Thomson della societ\u00e0 americana General Electric svilupp\u00f2 un wattmetro di registrazione (wattorametro) basato su un motore a collettore senza ferro. Questo misuratore superava gli svantaggi del tipo elettrochimico e poteva funzionare sia a corrente alternata che continua.\nNel 1894 Oliver Shallenberger della Westinghouse Electric Corporation applic\u00f2 il principio di induzione precedentemente utilizzato solo negli amperorametri AC per produrre un wattorametro della moderna forma elettromeccanica, utilizzando un disco ad induzione la cui velocit\u00e0 di rotazione era resa proporzionale alla potenza nel circuito. Il misuratore Bl\u00e1thy era simile al misuratore Shallenberger e Thomson in quanto sono misuratori motori a due fasi. Sebbene il misuratore di induzione funzionasse solo con corrente alternata, eliminava il delicato e fastidioso commutatore del contatore Thomson. Shallenberger si ammal\u00f2 e non fu in grado di perfezionare il suo progetto iniziale, grande e pesante, sebbene svilupp\u00f2 anche una versione polifase.\nContabilizzazione.\nIn Italia, la consegna a 230/400 V avviene attraverso il contatore elettrico che funge anche da limitazione della potenza assorbita, che ha lo scopo di contabilizzare i consumi per la fatturazione con un contatore di energia e definire il punto di consegna. Lo strumento \u00e8 essenzialmente un wattmetro integratore elettromeccanico o, negli apparecchi recenti, elettronico, in grado di totalizzare l'energia attiva (potenza attiva integrata nel tempo) consumata. Nelle consegne trifase rilevanti, viene contabilizzata a parte anche l'energia reattiva, sulla quale \u00e8 applicato un sovrapprezzo, in quanto dannosa per l'ente erogatore e perch\u00e9 potrebbe essere ridotta con dei condensatori.\nLa lettura avveniva manualmente da un addetto che si recava fisicamente nel luogo di installazione del contatore, mentre adesso avviene automaticamente tramite onde convogliate o via rete GSM.\nContatore elettronico.\nIn Italia.\nIn Italia i misuratori elettronici (\"smart meter\") sono stati installati presso quasi tutti gli utenti finali, sulla spinta della flessibilit\u00e0 tariffaria propugnata dall'AEEG, seguendo una tempistica di installazione pianificata dalla delibera n. 292/06. Nel 2007 si \u00e8 conclusa l'installazione dei contatori elettronici per gli utenti in media tensione, mentre nel 2011 l'installazione copriva il 95% delle utenze in bassa tensione.\nI contatori elettronici permettono la misura della potenza attiva e potenza reattiva immesse e prelevate; l'utente pu\u00f2 quindi fornire energia alla rete, e ci\u00f2 incentiva l'autoproduzione e l'uso delle fonti rinnovabili (in particolare gli impianti fotovoltaici). Tali contatori permettono inoltre di applicare tariffe diversificate per fasce orarie, spingendo gli utenti all'utilizzo degli elettrodomestici al di fuori delle ore di punta, e riflettendo giustamente il valore dell'energia elettrica sulla borsa dell'energia.\nIl misuratore elettronico fornisce i seguenti dati:"}
{"id": "9205715", "revid": "1451528", "url": "https://it.wikipedia.org/wiki?curid=9205715", "title": "LG KE850", "text": ""}
{"id": "9205717", "revid": "1451528", "url": "https://it.wikipedia.org/wiki?curid=9205717", "title": "Radio DAB", "text": ""}
{"id": "9205720", "revid": "367445", "url": "https://it.wikipedia.org/wiki?curid=9205720", "title": "Apollo XXI", "text": "Apollo XXI \u00e8 il titolo del primo album discografico del chitarrista Steve Lacy, pubblicato nel 2019."}
{"id": "9205721", "revid": "547034", "url": "https://it.wikipedia.org/wiki?curid=9205721", "title": "Tupaia (navigatore)", "text": "Le sue notevoli capacit\u00e0 di navigazione e la conoscenza geografica del Pacifico sarebbero state utilizzate da James Cook quando lo port\u00f2 a bordo della HMS \"Endeavour\", come guida, nel suo viaggio di esplorazione verso la \"Terra Australis Incognita\". Tupaia viaggi\u00f2 con Cook in Nuova Zelanda, fungendo da interprete della spedizione per i M\u0101ori polinesiani, e in Australia. Mor\u00ec nel dicembre 1770 a causa di una malattia contratta quando l' \"Endeavour\" era attraccata a Batavia per le riparazioni prima del suo viaggio di ritorno in Inghilterra.\nBiografia.\nTupaia era nato nel porto di Ha'amanino sull'isola di Ra'iatea intorno al 1725 e divenne uno dei principali \"sacerdoti ariori\" per il Taputapuatea marae. Venne addestrato nelle \"fare-'ai-ra'a-'upu\", o scuole di apprendimento, sull'origine del cosmo, sulle genealogie, sul calendario, sui proverbi e sulle storie e gli fu insegnato anche ad essere un navigatore stellare. La sua conoscenza memorizzata includeva elenchi di isole, comprese le loro dimensioni, la barriera corallina e le posizioni dei porti, se erano abitate e, in tal caso, il nome del capo e qualsiasi cibo l\u00ec prodotto. Ancora pi\u00f9 importante, la sua memoria comprendeva il rilevamento di ogni isola, il tempo per arrivarci e la successione di stelle e isole da seguire per arrivarci. Queste isole includevano le Isole della Societ\u00e0, le Isole Australi, le Isole Cook, oltre a Samoa, Tonga, Tokelau e Fiji.\nI guerrieri di Bora Bora invasero Ra'iatea intorno al 1763, ferendo Tupaia e costringendolo a fuggire a Tahiti, dove cerc\u00f2 protezione dal capo di Papara, Amo, e da sua moglie Purea. Tupaia divenne presto il loro consigliere e sommo sacerdote, e infine l'amante di Purea. Tupaia fece amicizia con Samuel Wallis durante la sua osservazione di un'eclissi solare, e poi di Joseph Banks durante il transito di Venere del 1769 osservato da Tahiti. Dopo di che \"si un\u00ec agli inglesi\", secondo Anne Salmond. Tupaia era anche un artista e sopravvivono dieci suoi acquerelli.\u200a\nTupaia si imbarc\u00f2 sull'\"Endeavour\" nel luglio 1769 quando pass\u00f2 la sua isola natale di Ra'iatea nel viaggio di andata da Plymouth. Fu accolto a bordo su richiesta di Sir Joseph Banks, botanico ufficiale della spedizione di Cook, sulla base della sua evidente abilit\u00e0 di navigatore e cartografo: quando gli furono richiesti i dettagli della regione, Tupaia disegn\u00f2 una carta che mostrava tutte le 130 isole entro un raggio di 3200 km e fu in grado di citarne 74. Banks accolse con favore l'interesse di Tupaia a viaggiare con l\"'Endeavour\" in Inghilterra, dove avrebbe potuto essere presentato come una curiosit\u00e0 antropologica. L'accademica australiana Vanessa Smith ha ipotizzato che Banks prevedesse anche una conversazione, divertimento e forse una genuina amicizia dalla compagnia di Tupaia durante il viaggio. Poich\u00e9 Cook all'inizio si rifiut\u00f2 di consentire a Tupaia di unirsi alla spedizione per motivi finanziari, Banks accett\u00f2 di essere responsabile del benessere e del suo sostentamento mentre era a bordo.\nSpedizione e mappa di Tupaia.\nPoich\u00e9 Cook intendeva trascorrere diverse settimane nelle Isole della Societ\u00e0 prima di dirigersi a sud, Tupaia aiut\u00f2 la spedizione come interlocutore e interprete con le trib\u00f9 locali. Lavor\u00f2 anche a stretto contatto con Banks nella compilazione di un resoconto su Tahiti e i suoi abitanti. Il 15 agosto 1769, Tupaia inizi\u00f2 a lavorare su una Carta dell'Oceano Pacifico in collaborazione con Cook, Banks e molti ufficiali di Cook.\nRicerche precedenti, riassunte da Joan Druett, presumevano che l'esperienza di viaggio di Tupaia fosse limitata. Si riteneva che avesse navigato da Ra'iatea in brevi viaggi verso le 13 isole mostrate sulla mappa risultante. Non aveva visitato la Polinesia occidentale, poich\u00e9 dai tempi di suo nonno l'estensione dei viaggi dei Raiateani era diminuita fino alle isole della Polinesia orientale. Suo nonno e suo padre avevano passato a Tupaia la conoscenza della posizione delle isole maggiori della Polinesia occidentale e le informazioni di navigazione necessarie per viaggiare alle Fiji, Samoa e Tonga. Si presumeva anche che Cook fosse meno soddisfatto di Banks delle evidenti capacit\u00e0 di navigazione di Tupaia, decidendo invece di fare affidamento sulla propria esplorazione della regione.\nRicerche pi\u00f9 recenti hanno contestato l'idea che i viaggi di Tupaia nella regione pi\u00f9 ampia fossero limitati e messo in dubbio il mancato apprezzamento di Cook di Tupaia come interpretazioni errate del materiale di partenza. In una lettura estesa della mappa di Tupaia, Lars Eckstein e Anja Schwarz propongono che Tupaia avesse una conoscenza di navigazione dettagliata che si estendeva per tutto il triangolo polinesiano (con la probabile eccezione solo di Aotearoa in Nuova Zelanda). La carta che disegn\u00f2 per James Cook, nell'agosto 1769, mostra rotte di viaggio interconnesse che vanno da Rotuma a ovest di Samoa, attraverso Samoa e Tonga, le Isole Cook meridionali e il gruppo Austral, Mangareva e Pitcairn fino a Rapa Nui. Un secondo grande itinerario composito conduce da Tahiti attraverso il Gruppo Tuamotu al Gruppo Marchesi e poi a Oahu nelle Hawaii. Tupaia invent\u00f2 un sistema cartografico per Cook e i suoi uomini che individuava un rilevamento settentrionale da qualsiasi isola disegnata al centro della sua Carta (contrassegnata dalla parola 'avatea', questo \u00e8 '[il sole a] mezzogiorno'). Ci\u00f2 gli permetteva di tradurre le proprie conoscenze di orientamento per i viaggi da isola a isola nella logica e nei termini della bussola di Cook. Il manoscritto dell'Ammiragliato del diario di James Cook indica che Tupaia disse a Cook che lui stesso (o i suoi antenati) si era recato nella maggior parte delle isole disegnate sulla Carta eccetto solo Rotuma (a nord delle Figi) e Oahu nelle Hawaii.\nTupaia accompagn\u00f2 Cook in Nuova Zelanda e fu accolto da alcuni Maori come un tohunga (un esperto). Sembra che gli abbiano regalato un prezioso mantello di pelle di cane.\nMolti Maori conoscono storie tra cui quella di Tupaia e il suo lignaggio che rimane oggi in Nuova Zelanda. Gli uomini dell'equipaggio dell' \"Endeavour\" avevano sviluppato un'impressione meno favorevole del loro compagno di bordo. Tupaia sbarc\u00f2 a Botany Bay, in Australia, alla fine di aprile 1770. Cook disse di lui, \"...attraverso Tupaia...avresti sempre gente che ti guida da un'isola all'altra e saresti sicuro di avere un'accoglienza amichevole e rinfreschi in ogni isola in cui andassi\".\u200a\nMorte a Batavia.\nTupaia mor\u00ec il 20 dicembre 1770. Questa data \u00e8 confermata nei verbali dell\"'Endeavour\".\nAltre date sono suggerite dai diari di Joseph Banks e James Cook.\nIl diario di Joseph Banks ha una voce relativa all'11 novembre, in cui scrisse \u201cAbbiamo ricevuto la notizia della morte di Tupias\u201d. Tuttavia, Banks fu malato per gran parte del suo soggiorno a Batavia e scrisse molto in seguito, utilizzando date errate.\nIl diario di James Cook ha una annotazione per il 26 dicembre, in cui scrisse \u201cabbiamo perso... Tupia\u201d. Tuttavia, questa voce \u00e8 un riassunto di diversi eventi accaduti durante il soggiorno a Batavia.\nTupaia mor\u00ec di dissenteria o di malaria entrambe malattie presenti a bordo dell' \"Endeavour\" durante il suo attracco per le riparazioni a Batavia. Cook registr\u00f2 la sua scomparsa nel suo diario: \"Era un uomo scaltro, ragionevole, geniale, ma orgoglioso e ostinato che spesso rendeva la sua situazione a bordo sgradevole sia a se stesso che a quelli che lo circondavano, e tendeva molto a enumerare le malattie che avevano costituito un periodo della sua vita\u00bb.\nConseguenze.\nQuando Cook torn\u00f2 in Nuova Zelanda nel 1773, i Maori si avvicinarono alla sua nave gridando \"Tupaia! Tupaia!\". Come osserv\u00f2 Cook, \"... il nome di Tupia era a quel tempo cos\u00ec popolare tra loro che non c'era da meravigliarsi se a quel tempo fosse conosciuto in gran parte della Nuova Zelanda\"."}
{"id": "9205734", "revid": "1632387", "url": "https://it.wikipedia.org/wiki?curid=9205734", "title": "Legions of Perkele", "text": "Legions of Perkele \u00e8 il quarto album in studio del gruppo musicale finlandese Barathrum, pubblicato nel 1998 dalla Spinefarm Records."}
{"id": "9205735", "revid": "547034", "url": "https://it.wikipedia.org/wiki?curid=9205735", "title": "Fujiwara no Toshiyuki", "text": "\u00c8 rinomato anche nello \"shod\u014d\" ed \u00e8 annoverato tra i Trentasei Immortali della Poesia.\nLa data della morte non \u00e8 nota, secondo alcuni studiosi mor\u00ec nell'anno 901, secondo altri nel 907.\nBiografia.\nSuo padre era Fujiwara no Fujimaro un \"Mutsu azechi\" (ispettore locale delle province di Mutsu e Dewa nella regione giapponese del Tohoku dal periodo Nara al periodo Heian). Nacque nella Casata Meridionale del clan Fujiwara e alla fine raggiunse il grado di \"Jushiinojo\" (Quarto Junior, Grado Superiore), assumendo la posizione di \"Uhy\u014de no kami\" (Capitano della Divisione Destra delle Guardie del Palazzo di Mezzo).\nFu annoverato tra i Trentasei Immortali della Poesia del suo tempo, una sua poesia \u00e8 inclusa nel \"Kokin Wakash\u016b\", esiste anche una raccolta delle sue poesie chiamata \"Toshiyuki-shu\".\nCalligrafia.\nAi suoi tempi era un rinomato calligrafo; tuttavia, sono stati conservati solo i seguenti esempi firmati delle sue opere.\n\"Kane mei\" (iscrizione sulla campana) del Tempio Jingo-ji a Kyoto.\nSebbene il lavoro su questa iscrizione sia stato iniziato per volere di Shinsho del Tempio Zenrin-ji, \u00e8 morto prima che lo stampo fosse completato, lasciando in eredit\u00e0 il compito a Tsunenori Waki, che poi assunse Umitsugu Shikabe il 30 settembre 875 per completare lo stampo. L'iscrizione comprende un totale di 32 righe, per un totale di 245 caratteri. \u00c8 un'iscrizione solenne, che \u00e8 stata scritta nella scrittura standard, resa come un'incisione a rilievo. Lo stile della calligrafia \u00e8 dinamico, mostrando l'influenza del lavoro di Ono no Takamura e Ki no Natsui, che erano spesso incaricati di scrivere iscrizioni dal clero buddista. Si noti che il motivo per cui fin dall'antichit\u00e0 \u00e8 stata chiamata \"'Sanzetsu no Kane\"' (campana dei tre maestri) \u00e8 perch\u00e9 l'iscrizione comprende l'opera di tre maestri attivi in quel momento: la prefazione era composta da Tachibana no Hiromi, il testo dell'iscrizione da Sugawara no Koreyoshi e la calligrafia da Toshiyuki. Questa campana del tempio Jingo-ji \u00e8 stata designata tesoro nazionale.\nAneddoto.\nSecondo l\"'Uji Sh\u016bi Monogatari\", a Toshiyuki fu chiesto spesso di trascrivere il testo del Sutra del Loto (\"Hokeky\u014d\"), e si dice che ne abbia fatte pi\u00f9 di 200 copie, tuttavia, poich\u00e9 ha svolto tale lavoro in condizioni impure, come consumare pesce e simili, si dice anche che sia andato all'inferno e abbia sofferto.\nBibliografia.\nPeter McMillan (2008) \"One hundred poets, one poem each: a translation of the Ogura Hyakunin Isshu\". New York: Columbia University Press. ISBN 978-0-231-14398-1"}
{"id": "9205741", "revid": "84184", "url": "https://it.wikipedia.org/wiki?curid=9205741", "title": "Wadlow", "text": ""}
{"id": "9205742", "revid": "298229", "url": "https://it.wikipedia.org/wiki?curid=9205742", "title": "Kilian Jornet", "text": ""}
{"id": "9205746", "revid": "757396", "url": "https://it.wikipedia.org/wiki?curid=9205746", "title": "Club Baloncesto Estudiantes 2005-2006", "text": "Questa voce raccoglie le informazioni riguardanti il Club Baloncesto Estudiantes nelle competizioni ufficiali della stagione 2005-2006.\nStagione.\nLa stagione 2005-2006 del Club Baloncesto Estudiantes \u00e8 la 50\u00aa nel massimo campionato spagnolo di pallacanestro, la Liga ACB.\nAll'inizio della nuova stagione la Federazione decise di abolire la distinzione riguardo ai giocatori comunitari, estendendo la classificazione a tutti i Paesi appartenenti alla FIBA Europe.\nRoster.\n\"Aggiornato al 23 novembre 2021.\""}
{"id": "9205747", "revid": "2018934", "url": "https://it.wikipedia.org/wiki?curid=9205747", "title": "Ryder Cup 1981", "text": "La 24\u00aa edizione della Ryder Cup si \u00e8 tenuta al Walton Heath Golf Club a Walton-on-the-Hill, nella contea inglese del Surrey, dal 18 al 20 settembre 1981.\nFu la prima edizione su suolo europeo alla quale presero parte giocatori da tutto il Vecchio Continente. Dopo un iniziale vantaggio dei padroni di casa, gli americani sorpassarono e distanziarono gli avversari nel corso della seconda giornata, vincendo 7 incontri su 8. Il margine aument\u00f2 nell\u2019ultima sessione e gli Stati Uniti trionfarono per 18\u00bd \u2013 9\u00bd: per l\u2019Europa rimase la sconfitta peggiore fino all\u2019edizione 2021.\nFormato.\nLa Ryder Cup \u00e8 un torneo match play, in cui ogni singolo incontro vale un punto. Il formato dell'edizione 1981 era il seguente, con alcuni cambiamenti dall\u2019edizione precedente per quanto riguarda l\u2019ordine degli incontri:\nOgni incontro si disputa su un massimo di 18 buche. La vittoria di ogni incontro assegna un punto, nel caso di parit\u00e0 del match si assegna \u00bd punto a ciascuno, per un totale di 28 punti disponibili. 14\u00bd punti sono necessari per vincere, ma 14 punti (ovvero un pareggio) sono sufficienti alla squadra che difende per mantenere la coppa.\nRisultati.\nI sessione.\nFoursome\nII sessione.\nFour-ball\nIII sessione.\nFour-ball\nIV sessione.\nFoursome\nV sessione.\nSingoli"}
{"id": "9205750", "revid": "1442080", "url": "https://it.wikipedia.org/wiki?curid=9205750", "title": "Guerra della secchia rapita", "text": "La Guerra della secchia rapita fu un conflitto verificatosi nel 1325 tra le citt\u00e0-stato rivali di Bologna e Modena. Si \u00e8 svolto nel nord Italia, pi\u00f9 precisamente nell'Emilia-Romagna. La guerra fu uno dei tanti episodi della lotta che dur\u00f2 oltre 300 anni tra Guelfi e Ghibellini. Modena vinse la Battaglia di Zappolino, l'unica battaglia della guerra, e la famosa secchia \u00e8 ancora a Modena tutt'oggi.\nUn mito che circonda la Guerra della Secchia \u00e8 che il conflitto sia stato causato dal furto di un secchio da parte dei modenesi da un pozzo bolognese. Tuttavia la realt\u00e0 \u00e8 ben diversa: infatti la famosa secchia sarebbe stata presa come trofeo dai modenesi solo \"dopo\" che questi hanno vinto la Battaglia di Zappolino, e non prima.\nAntefatti.\nDal tardo Medioevo al Rinascimento, l'Italia settentrionale fu divisa tra fazioni che sostenevano le rivendicazioni politiche rivali dell'imperatore del Sacro Romano Impero (ghibellini) e del papa (guelfi). Modena era ghibellina; Bologna invece guelfa.\nNel 1176 Federico Barbarossa fu sconfitto nella battaglia di Legnano dalla Lega Lombarda, che sosteneva Papa Alessandro III. \nQuesto fu l'inizio di un lungo periodo di conflitti nel'Italia medievale tra Guelfi e Ghibellini. Le due fazioni opposte iniziarono la guerra l'una contro l'altra. La citt\u00e0 di Modena fu una strenua sostenitrice del Sacro Romano Impero; mentre la citt\u00e0 settentrionale di Bologna era una citt\u00e0 guelfa ed era guidata direttamente dai Papi.\nNel 1296 Bologna prese Bazzano e Savigno a Modena. Ci\u00f2 dimostra che gi\u00e0 prima della Guerra della secchia rapita le due citt\u00e0 avevano parecchie inimicizie.\nIl mantovano Passerino Bonacolsi, marchese di Ferrara, fu un agente dell'imperatore Ludovico IV di Bavierae condusse una politica bellica ghibellina. Papa Giovanni XXII dichiar\u00f2 Bonacolsi un ribelle della Chiesa e concesse indulgenza a chiunque avesse potuto nuocere alla sua persona o ai suoi beni.\nNei mesi precedenti la battaglia, gli scontri al confine delle 2 citt\u00e0 si intensificarono. A luglio i bolognesi entrarono nel modenese e devastarono a colpi di spada i campi nel tratto \"tra i canali\". Ad agosto una plebaglia bolognese, guidata dal suo podest\u00e0, trascorse due settimane a devastare altre terre modenesi.\nBattaglia di Zappolino.\nDopo che Bologna radun\u00f2 un esercito di 32.000 uomini e marci\u00f2 contro Modena nel novembre 1325, 7.000 modenesi guidati da Bonacolsi li incontrarono a Zappolino, in territorio bolognese. I bolognesi furono sconfitti e fuggirono nelle mura della loro citt\u00e0. Circa 2.000 uomini sono stati uccisi da entrambe le parti. Alcuni resoconti affermano che i modenesi presero come trofeo un secchio da un pozzo appena fuori una porta della citt\u00e0.\nConseguenze.\nIl poeta italiano del XVII secolo Alessandro Tassoni compose l'epopea finto-eroica \"La secchia rapita\" sugli eventi della Guerra del secchio. Nonostante questa guerra fu decisiva i conflitti non terminarono. Infatti le guerre tra i Guelfi e i Ghibellini continuarono fino al 1529 quando Carlo I di Spagna prese il potere in Italia durante le Guerre Italiane. Di fronte alla minaccia di un'invasione straniera, entrambe le fazioni fecero pace tra loro. La secchia di legno \u00e8 conservata ancora oggi nella Ghirlandina a Modena."}
{"id": "9205752", "revid": "1904508", "url": "https://it.wikipedia.org/wiki?curid=9205752", "title": "Conte di Londonderry", "text": ""}
{"id": "9205757", "revid": "2184720", "url": "https://it.wikipedia.org/wiki?curid=9205757", "title": "Vince Ricotta", "text": ""}
{"id": "9205772", "revid": "1543377", "url": "https://it.wikipedia.org/wiki?curid=9205772", "title": "Jeeves fa una frittata", "text": "Jeeves fa una frittata (\"Jeeves Makes an Omelette\") \u00e8 un racconto del 1958 dello scrittore inglese P. G. Wodehouse.\nStoria editoriale.\nLa storia editoriale di \"Jeeves fa una frittata\" \u00e8 complessa. Il racconto \u00e8 stato pubblicato in volume nella raccolta \"A Few Quick Ones\" (\"Un grosso affare\") nel 1959 ; in precedenza era apparso nella rivista canadese \"Toronto Star\" del 22 agosto 1958, sebbene in una versione leggermente ridotta rispetto a quella contenuta nella suddetta raccolta. La vicenda del racconto \u2014 Bertie incaricato da sua zia Dahlia di rubare e distruggere un dipinto \u2014 \u00e8 lo stesso di un racconto intitolato \"\"Doing Clarence a Bit of Good\", pubblicato nella rivista britannica \"The Strand Magazine\" del maggio 1913 e nella rivista statunitense \"Pictorial Review\" dell'aprile 1914 con il titolo \"Rallying Round Clarence\"\", e di cui, accanto a Jeeves, era protagonista Reggie Pepper, un prototipo di Bertie Wooster. \nIn italiano sono note due versioni del racconto, la prima ad opera di Sario Agnati, la successiva ad opera di Dolores Musso\nTrama.\nBertie Wooster riceve per telefono da sua zia Dahlia Travers l'ordine di recarsi da lei in un paesino dello Hampshire dove sorge Marsham Manor, l'abitazione di Cornelia ed Everard Fothergill, lei famosa scrittrice di romanzi rosa, lui famoso pittore. La zia, che dirige il settimanale femminile \"Milady's Boudoir\", vuole convincere Cornelia Fothergill a cederle i diritti del suo nuovo romanzo da pubblicare a puntate sul \"Boudoir\". Il compenso richiesto dalla Fothergill \u00e8 eccessivo, ma la scrittrice sarebbe disposta ad accettare l'offerta di zia Dahlia se qualcuno facesse sparire un quadro che suo suocero Edward Fothergill, pittore dilettante incapace, ha loro donato come regalo di nozze. Il quadro innervosisce e deprime soprattutto Everard il quale per\u00f2, poich\u00e9 \u00e8 affezionato al padre e non vuole ferirlo, non pu\u00f2 staccare il quadro dal muro e riporlo in cantina. Zia Dahlia vuole perci\u00f2 che Bertie rubi e distrugga il dipinto del vecchio, lasciando dei segni di effrazione tali da far credere che il furto \u00e8 avvenuto ad opera di una banda di ladri molto attiva nelle vicinanze. Bertie vorrebbe rifiutare l'incarico, ma la zia lo ricatta: se non porter\u00e0 a termine il compito la zia non lo inviter\u00e0 pi\u00f9 in casa sua a gustare i pranzi cucinati da Anatole, il sommo cuoco francese della famiglia Travers.\nBertie esegue il furto; con l'aiuto di Jeeves e zia Dahlia la tela rubata viene tagliata a pezzettini per essere bruciata, quando Jeeves nota su uno dei pezzettino la firma \"Everard Fothergill\". Bertie ritiene di non aver rubato il quadro sbagliato; si dirige nuovamente di nascosto a controllarne quando si imbatte nel vecchio Edward il quale, pentito di aver regalato al figlio il dipinto da lui pi\u00f9 amato, lo ha appena rubato. Ora il dipinto del vecchio Edward \u00e8 sparito; ma il dipinto del figlio Everard \u00e8 stato distrutto, un evento che certamente sconvolger\u00e0 Cornelia la quale non ceder\u00e0 certamente il suo romanzo a zia Dahlia. Il suggerimento di Jeeves risolver\u00e0 la situazione: si dovr\u00e0 simulare in modo convincente un furto da parte di una banda di ladri e, per escludere la colpevolezza degli ospiti, Bertie dovr\u00e0 essere percosso in modo che i Fothergill pensino che sia stato ferito dai ladri sorpresi durante il furto. Prima che faccia obiezioni, Bertie viene perci\u00f2 colpito col bastone del gong e sviene. Pi\u00f9 tardi si sveglia con un tremendo mal di testa accudito da zia Dahlia la quale gli dice che Cornelia, grata a Bertie per il coraggio con cui ha affrontato i ladri, ha venduto i diritti del romanzo a una cifra molto bassa. Zia Dahlia si rammarica per la violenza esercitata su Bertie, ma non si pu\u00f2 fare una frittata senza rompere le uova. Bertie si rivolge a Jeeves chiedendogli per\u00f2 di trovare, d'ora in poi, il modo il fare una frittata senza rompere le uova. Jeeves risponde che lo terr\u00e0 a mente.\nCritica.\nIn molti racconti e romanzi di Wodehouse \u00e8 frequente trovare frequenti riferimenti alle vicende dei racconti di Sherlock Holmes e spesso il linguaggio di Bertie, l'io narrante, \u00e8 una parodia dello stile del Dottor Watson, l'io narrante delle avventure del celebre detective. Questo racconto, \u00e8 uno di questi, come si osserva peraltro gi\u00e0 dall'incipit: \u00abNei tempi inquieti in cui viviamo, qualsiasi persona ragionevole si sar\u00e0 probabilmente resa conto che occorrerebbe prendere una posizione drastica con le zie. [...] il mio ricordo correrebbe al sinistro episodio di mia zia Dahlia e della \"Venere\" di Fothergill, da cui solo ora mi sto riprendendo lentamente. Se mi bisbigliate all\u2019orecchio le parole \"Marsham Manor\", tremo ancora come una foglia\u00bb."}
{"id": "9205800", "revid": "1363832", "url": "https://it.wikipedia.org/wiki?curid=9205800", "title": "Jim Simpson", "text": "Biografia.\nInizia l'attivit\u00e0 di musicista negli anni settanta, collaborando con svariate band in qualit\u00e0 di sessionman. Ottiene la popolarit\u00e0 nel 1984, quando entra a far parte della storica rock band UFO, con la quale incide gli album \"Misdemeanor\" e \"Ain't Misbehavin\"', e, nel frattempo, incide con i Magnum \"On a Storyteller's Night\".\nNel 1988, in seguito allo scioglimento degli UFO, intensifica la sua attivit\u00e0 come turnista, collaborando con artisti quali Mean Street Dealers, The Blonsboury Set, Wicked Gravity, Trevor Burton, Eddie Taylor, Budgie, Peter Yarrow.\nFu anche collaboratore di lungo periodo della band The Damned."}
{"id": "9205802", "revid": "599013", "url": "https://it.wikipedia.org/wiki?curid=9205802", "title": "Sebastian Hertner", "text": "Carriera.\nClub.\nHa giocato nella seconda divisione tedesca con Monaco 1860, Erzgebirge Aue e Darmstadt.\nNazionale.\nHa militato nelle nazionali giovanili tedesche Under-18 ed Under-19.\nStatistiche.\nPresenze e reti nei club.\n\"Statistiche aggiornate al 23 novembre 2021.\""}
{"id": "9205805", "revid": "1924342", "url": "https://it.wikipedia.org/wiki?curid=9205805", "title": "Deve ser horr\u00edvel dormir sem mim", "text": "Deve ser horr\u00edvel dormir sem mim \u00e8 un singolo dei cantanti brasiliani Manu Gavassi e Gloria Groove, pubblicato il 21 agosto 2020 dalla Universal Music Group.\nTracce.\nTesti e musiche di Manoela Latini Gavassi Francisco, Daniel Garcia Felicione Napole\u00e3o, Lucas Cesar Lima Silveira, Tiago Abrah\u00e3o."}
{"id": "9205844", "revid": "1318658", "url": "https://it.wikipedia.org/wiki?curid=9205844", "title": "Mun Song-sul", "text": "Non sappiamo molto sulla sua vita, ma solo che \u00e8 stato segretario del Partito del Lavoro di Corea e che nel 1997 fu arrestato insieme ai suoi parenti e in seguito \"torturato e picchiato a morte\" su ordine di Jang Song-thaek, dopo che egli ne aveva ridotto l'influenza sul partito. "}
{"id": "9205849", "revid": "439868", "url": "https://it.wikipedia.org/wiki?curid=9205849", "title": "Zamudio (disambigua)", "text": ""}
{"id": "9205851", "revid": "478814", "url": "https://it.wikipedia.org/wiki?curid=9205851", "title": "Aberto da Rep\u00fablica 2021", "text": "L'Aberto da Rep\u00fablica 2021 \u00e8 stato un torneo professionistico di tennis giocato sulla terra battuta aperto a uomini e donne. Era la 1\u00aa edizione del torneo, facente parte della categoria ATP Challenger Tour 2021#Assegnazione dei punti nell'ambito dell'ATP Challenger Tour 2021 maschile e della categoria W60 dell'ITF Women's World Tennis Tour femminile. Si \u00e8 giocato allo Iate Club de Bras\u00edlia di Brasilia, in Brasile, dal 22 al 28 novembre 2021.\nPartecipanti al singolare ATP Challenger.\nAltri partecipanti.\nI seguenti giocatori hanno ricevuto una wild card per il tabellone principale:\nIl seguente giocatore \u00e8 entrato in tabellone come \"alternate\":\nI seguenti giocatori sono passati dalle qualificazioni:\nIl seguente giocatore \u00e8 entrato in tabellone come \"lucky loser\":\nPartecipanti al singolare ITF.\nAltre partecipanti.\nLe seguenti giocatrici hanno ricevuto una wild card per il tabellone principale:\nLe seguente giocatrici sono entrate in tabellone con il \"protected ranking\":\nLe seguente giocatrici sono passate dalle qualificazioni:\nLe seguenti giocatrici sono entrate in tabellone come \"lucky loser\":\nCampioni.\nSingolare maschile.\n Federico Coria ha sconfitto in finale Jaume Munar con il punteggio di 7\u20135, 6\u20133.\nSingolare femminile.\n Panna Udvardy ha sconfitto in finale Elina Avanesjan con il punteggio di 0\u20136, 6\u20134, 6\u20133.\nDoppio maschile.\n Mateus Alves / Gustavo Heide hanno sconfitto in finale Luciano Darderi / Genaro Alberto Olivieri con il punteggio di 6\u20133, 6\u20133.\nDoppio femminile.\n Carolina Meligeni Alves / Mar\u00eda Lourdes Carl\u00e9 hanno sconfitto in finale Valerija Strachova / Olivia Tjandramulia con il punteggio di 6\u20132, 6\u20131."}
{"id": "9205854", "revid": "1564499", "url": "https://it.wikipedia.org/wiki?curid=9205854", "title": "SS 90 bis", "text": ""}
{"id": "9205856", "revid": "439868", "url": "https://it.wikipedia.org/wiki?curid=9205856", "title": "Zald\u00edvar", "text": ""}
{"id": "9205864", "revid": "31886", "url": "https://it.wikipedia.org/wiki?curid=9205864", "title": "Satta cannibalorum", "text": "Satta cannibalorum \u00e8 un ragno appartenente alla famiglia Lycosidae.\n\u00c8 l'unica specie nota del genere Satta.\nDistribuzione.\nL'unico esemplare maschile oggi noto di questo genere \u00e8 stato rinvenuto in Nuova Guinea, in un prato di \"Imperata cylindrica\" nei pressi del villaggio di Kigupa, nella Provincia degli Altopiani Orientali.\nTassonomia.\nDi questa specie \u00e8 noto un solo esemplare maschile.\nDal 1979 non sono stati esaminati altri esemplari, n\u00e9 sono state descritte sottospecie al 2021."}
{"id": "9205866", "revid": "1318658", "url": "https://it.wikipedia.org/wiki?curid=9205866", "title": "Loren Ryder", "text": "Dopo aver prestato servizio militare durante la prima guerra mondiale, Ryder studi\u00f2 fisica e matematica all'Universit\u00e0 della California, Berkeley, laureandosi nel 1924. And\u00f2 a lavorare alla Pacific Telephone &amp; Telegraph. Nel 1928, Ryder entr\u00f2 alla Paramount Pictures dove lavor\u00f2 nel campo emergente dei film sonori. Dal 1936 al 1957 fu ingegnere capo dello studio e direttore del suono alla Paramount Studio Sound Department. Alcuni dei suoi successi inclusero lo sviluppo del formato VistaVision e la produzione del primo lungometraggio che utilizzava la registrazione audio magnetica. Ryder fece parte del team di produzione che ricevette un Oscar onorario all'undicesima edizione dei Premi Oscar per i loro sforzi sul film della Paramount \"Il falco del nord\" (\"Spawn of the North\"). Durante la seconda guerra mondiale, il generale George Smith Patton fece appello alla competenza audio di Ryder per riuscire a mascherare i suoni dei carri armati americani nella battaglia del Bulge.\nRiconoscimenti.\nL'anno si riferisce all'anno della cerimonia di premiazione."}
{"id": "9205867", "revid": "1602064", "url": "https://it.wikipedia.org/wiki?curid=9205867", "title": "Ri Ryong-Nam", "text": "Con un background negli affari economici, Ri \u00e8 stato un delegato per la 12a, 13a e 14a convocazione dell'Assemblea popolare suprema, presidente dell'Associazione dell'amicizia nordcoreana-siriana e presidente della Federazione calcistica nordcoreana ed \u00e8 stato mandato dal febbraio 2021 come ambasciatore della RPDC in Cina.\nBiografia.\nNel 1994, Ri \u00e8 stato nominato assistente del Ministero del Commercio. Dopo essere stato promosso al Ministero del Commercio nel marzo 2001, \u00e8 stato nominato primo vicepresidente del Comitato per la promozione del commercio internazionale della Corea del Nord nell'ottobre 2004. Attualmente \u00e8 il presidente dell'Associazione per l'amicizia tra Corea del Nord e Siria e dal luglio 2010 \u00e8 anche presidente della Federazione calcistica nordcoreana.\nDa marzo 2008 a settembre 2016 \u00e8 stato Ministro delle relazioni economiche esterne nel Gabinetto della Corea del Nord.\nNel settembre 2010 \u00e8 stato eletto al Comitato Centrale del Partito dei Lavoratori della Corea. Ha fatto parte del comitato funebre per Kim Jong-il nel dicembre 2011, dopo aver prestato servizio in una veste simile dopo le rispettive morti di Pak Song-chol e Jo Myong-rok. \nNel giugno 2016 \u00e8 stato nominato Vice Premier del Gabinetto della Corea del Nord.\nNell'aprile 2017 \u00e8 stato nominato membro del Comitato per le relazioni estere dell'Assemblea popolare suprema.\nIl 19 febbraio 2021, Ri \u00e8 stato nominato ambasciatore della Corea del Nord in Cina. Dopo che Ri ha attraversato un periodo di quarantena, il Ministero degli Esteri cinese ha confermato la sua nomina e ha accettato le sue credenziali a Pechino il 18 marzo 2021. Ri aveva precedentemente vissuto a Pechino per un breve periodo come studente presso Beijing all'Universit\u00e0 degli Studi Stranieri. "}
{"id": "9205870", "revid": "1310927", "url": "https://it.wikipedia.org/wiki?curid=9205870", "title": "Sel\u00e7uk Alibaz", "text": "Carriera.\nClub.\nHa giocato nella massima serie turca con Eski\u015fehirspor e Konyaspor e nella seconda divisione tedesca con Karlsruhe ed Erzgebirge Aue.\nNazionale.\nNel 2009 ha giocato una partita con la nazionale turca Under-21.\nStatistiche.\nPresenze e reti nei club.\n\"Statistiche aggiornate al 23 novembre 2021.\""}
{"id": "9205871", "revid": "31886", "url": "https://it.wikipedia.org/wiki?curid=9205871", "title": "Satta (genere)", "text": ""}
{"id": "9205873", "revid": "125590569", "url": "https://it.wikipedia.org/wiki?curid=9205873", "title": "Attentato all'aeroporto di Kabul", "text": "L'attentato all'aeroporto di Kabul \u00e8 stato un attentato suicida rivendicato dall'ISIS-K avvenuto il 26 agosto 2021 alle 17:50 all'Aeroporto Internazionale Hamid Karzai di Kabul. Gli obbiettivi dell'attacco erano principalmente i civili afgani, militari Nato e membri talebani. L'attacco avvenuto in piena ritirata delle truppe statunitensi e della coalizione NATO ha causato almeno 183 vittime, tra cui 170 civili afgani e 13 membri dell'esercito degli Stati Uniti, le prime vittime militari americane in Afghanistan dal febbraio 2020.\nPremessa.\nDopo la caduta di Kabul in mano ai talebani il 15 agosto 2021, l'aeroporto internazionale di Hamid Karzai era l'unica via d'uscita dall'Afghanistan. Dopo la scarcerazione di migliaia detenuti da parte dei talebani, siccome scarcerarono anche molti miliziani dell'ISIS e di al-Qaida, i membri della Nato furono seriamente preoccupati per la sicurezza dei propri connazionali presenti a Kabul. Dopo la caduta della citt\u00e0 il Pentagono avvis\u00f2 il Congresso di possibili attentati da parte dell'autoproclamato Stato Islamico.\nOre prima dell'attacco, i diplomatici statunitensi a Kabul avvertirono i cittadini americani di lasciare l'aeroporto a causa delle minacce sulla loro sicurezza.Anche il ministro britannico, James Heappey, avvert\u00ec di una minaccia altamente credibile di attacco all'aeroporto da parte di militanti dell'Isis.\nAttacco.\nDurante l'evacuazione dall'Afghanistan, una folla di civili locali e stranieri si trovava concentrata all'aeroporto in attesa di essere evacuata dall'Afghanistan, quando ad Abbey Gate, uno dei cancelli dell'aeroporto, l'attentatore, poi identificato in Abdul Rahman al-Logari, si fece esplodere tramite una cintura esplosiva. Dopo l'esplosione vennero esplosi dei colpi d'arma da fuoco e simultaneamente vennero chiusi tutti i cancelli dell'aeroporto Hamid Karzai. Funzionari statunitensi affermarono che gli uomini armati dell'ISIS-K aprirono il fuoco sulla folla dopo l'esplosione e le truppe statunitensi risposero agli attentatori. Secondo alcuni giornalisti, testimoni oculari, attribuirebbero ai soldati americani (alcune fonti parlano anche di soldati turchi), a causa del caos e dal panico che ha provocato l'esplosione, diversi morti tra la folla. Due giorni dopo, il Pentagono conferm\u00f2, durante una conferenza stampa, la possibilit\u00e0 che soldati americani potessero aver involontariamente ucciso dei civili afgani.\nL'esplosione avvenne presso un posto di blocco dove le forze statunitensi stavano controllando i passaporti, i visti e altri documenti degli sfollati prima di consentire a loro l'ingresso in aeroporto. A causa della confusione, in un primo momento, prima nei rapporti militari, poi nei media, pass\u00f2 la notizia che ci fossero state due esplosioni, una all'aeroporto e l'altra nel vicino Baron Hotel. Il giorno seguente, venne confermato l'inesistenza della seconda esplosione.\nL'attacco, venne subito rivendicato dall'ISIS-K, identific\u00f2 in Abdul Rahman Al Logari l'attentatore suicida. Alla domanda su come i terroristi siano riusciti a passare attraverso i posti di blocco dei talebani, il generale Kenneth F. McKenzie Jr., capo dell'USCENTCOM, dichiar\u00f2: \"Per quanto riguarda se [i talebani] abbiano permesso o meno che accadesse, non lo so. . .. Non credo ci sia nulla che mi convinca che hanno lasciato che accadesse.\"\nVittime.\nAlmeno 183 persone (alcune stime parlano di pi\u00f9 di 200 morti) sono rimaste uccise durante l'attacco, inclusi 170 civili afgani e 13 militari statunitensi. Due dei civili uccisi erano cittadini britannici e uno era figlio di un cittadino britannico. Inizialmente venne riferito che anche 28 miliziani talebani erano rimasti uccisi nell'attacco, ma questo venne successivamente smentito dal portavoce talebano Zabiullah Mujahid in un'intervista rilasciata a Radio Free Europe. Almeno altre 200 persone sono rimaste ferite, tra cui 18 militari statunitensi e membri talebani. I soldati americani morti furono inizialmente 12, in seguito aumentarono a 13. Di questi 13 soldati, 11 erano marines, un soldato del 8th Military Information Support Groupe e un medico della Marina. \u00c8 stata la pi\u00f9 grande perdita di vite umane di personale militare statunitense dall'abbattimento del Chinook del 2011.\nI nomi dei 13 soldati americani morti nell'attentato:\nMarines\nHospital corpsman\n1st Special Forces Command (Airborne)\nReazioni e risposte.\nAttraverso un tweet del loro portavoce, i talebani hanno condannato l'attacco, affermando che \"i circoli malvagi saranno rigorosamente fermati\". In seguito i talebani annunciarono che avrebbero adottato ogni misura possibile per catturare il leader dell'ISIL-KP Shahab al-Muhajir.\nAbdullah Abdullah, ex capo dell'esecutivo dell'Afghanistan e attuale leader della Coalizione nazionale dell'Afghanistan, ha condannato l'attacco.\nIl presidente degli Stati Uniti Joe Biden ha fatto un discorso pubblico dopo l'attacco. Ha onorato i militari che sono stati uccisi, definendoli \"eroi\" e dicendo che hanno perso la vita \"al servizio della libert\u00e0\". Ha espresso profondo dolore anche per le vittime afghane. Biden ha detto a coloro che desideravano fare del male agli Stati Uniti ha detto che \"ti daremo la caccia e ti faremo pagare\".\nMolte nazioni hanno espresso condanna per l'attacco all'aeroporto di Kabul e solidariet\u00e0 alle vittime e alle truppe che effettuano le evacuazioni nell'aeroporto. Anche la Commissione europea e le Nazioni Unite hanno condannato l'attentato. La cancelliera tedesca Angela Merkel annull\u00f2 imminente viaggio in Israele per rimanere in Germania e monitorare l'evacuazione delle truppe tedesche. Il Regno Unito ha affermato che le evacuazioni civili continueranno nonostante l'attacco.\nRisposta militare degli Stati Uniti.\nIl 27 agosto, gli Stati Uniti lanciarono un attacco aereo con drone contro un veicolo che trasportava tre membri dell'ISIL-KP nella provincia di Nangarhar. Due vennero uccisi, descritti dal portavoce del Pentagono John Kirby come \"obiettivi dell'ISIS di alto profilo\" e \"pianificatori e facilitatori\"; il terzo occupante del veicolo venne solo ferito. Un funzionario della difesa degli Stati Uniti afferm\u00f2 che uno degli obiettivi dell'attacco era \"associato a potenziali attacchi futuri all'aeroporto\" e che gli Stati Uniti lo avevano localizzato con \"conoscenze sufficienti\" per colpire.\nIl 29 agosto, un attacco coi droni venne effettuato dagli Stati Uniti, prendendo di mira un veicolo che trasportava un sospetto membro dell'ISIL-KP che si credeva stesse cercando di raggiungere l'aeroporto di Kabul per compiere un altro attentato. Dieci persone della stessa famiglia, che vivevano nell'edificio accanto al veicolo bersaglio, sono state uccise durante l'attacco, tra cui sei bambini. Una delle vittime aveva precedentemente lavorato come traduttore con le forze statunitensi ed era in attesa di essere evacuato con la sua famiglia all'aeroporto. Funzionari statunitensi hanno affermato che dopo lo strike sono state avvertite una serie di \"esplosioni successive sostanziali e potenti\" a seguito dell'attacco dei droni che indicavano che il veicolo trasportasse esplosivi. Un altro vicino ha affermato di aver stimato che il bilancio delle vittime potrebbe arrivare a 20."}
{"id": "9205874", "revid": "697352", "url": "https://it.wikipedia.org/wiki?curid=9205874", "title": "Loren L. Ryder", "text": ""}
{"id": "9205878", "revid": "478814", "url": "https://it.wikipedia.org/wiki?curid=9205878", "title": "Puerto Vallarta Open 2021", "text": "Il Puerto Vallarta Open 2021 \u00e8 stato un torneo maschile di tennis giocato sul cemento. Era la 3\u00aa edizione del torneo, facente parte della categoria Challenger 80 nell'ambito dell'ATP Challenger Tour 2021. Si \u00e8 giocato al Parque Parota di Puerto Vallarta, in Messico, dal 22 al 28 novembre 2021.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono entrati in tabellone con il \"protected ranking\":\nI seguenti giocatori sono entrati in tabellone come \"alternate\":\nI seguenti giocatori sono passati dalle qualificazioni:\nCampioni.\nSingolare.\n Daniel Altmaier ha sconfitto in finale Alejandro Tabilo con il punteggio di 6\u20133, 3\u20136, 6\u20133.\nDoppio.\n Gijs Brouwer / Reese Stalder hanno sconfitto in finale Hans Hach Verdugo / Miguel \u00c1ngel Reyes-Varela con il punteggio di 6\u20134, 6\u20134."}
{"id": "9205881", "revid": "484362", "url": "https://it.wikipedia.org/wiki?curid=9205881", "title": "Piazza del Mercato Nuovo", "text": "La piazza del Mercato Nuovo \u00e8 un'area del centro storico di Firenze, dominata dalla loggia del Mercato Nuovo dove si trova la celebre fontana del Porcellino. Si accede alla piazza da via Porta Rossa (Canto di Baccano), via Calimaruzza, via Por Santa Maria, via di Capaccio, vicolo della Seta e via Val di Lamona (Canto del Saggio). \nStoria.\nNella Florentia romana erano in questa zona le terme pubbliche, come documentano ancora oggi i toponimi di via del Capaccio (del \"caput aquae\") e via delle Terme. Con la costruzione delle prime mura comunali si venne qui a trovare l'antica Porta di Santa Maria, poco prima del Ponte Vecchio, che doveva il suo nome all'antichissima chiesetta di Santa Maria Sopra Porta. Almeno dall'XI secolo \u00e8 documento qui uno slargo come di Mercato Nuovo (e nei documenti \"Forum Novum\"), per distinguerla da quella del vicino Mercato Vecchio (situato nell'ex-Foro romano e in luogo dell'attuale piazza della Repubblica) di fondazione pi\u00f9 antica e destinato alla vendita di merci correnti, a differenza di questo, legato al commercio di articoli di lusso (soprattutto legati alle produzioni delle Arti della Lana, della Seta e dei Vaiai che avevano qui vicino le loro sedi) e alle operazioni di cambio. Gi\u00e0 nel Due o Trecento dovette esistere qui una struttura coperta, che si pu\u00f2 immaginare simile alla forma originaria del piano inferiore di Orsanmichele, bench\u00e9 pi\u00f9 modesta.\nFondamentale, nel definire l'intero spazio, fu la copertura della sua parte centrale con la loggia voluta dal granduca Cosimo I de' Medici ed eretta su progetto del legnaiolo Giovanni Battista del Tasso tra il 1547 e il 1551 (per cui al posto di piazza nell'uso corrente si parla di \"logge\" del Mercato Nuovo), cos\u00ec come il suo abbellimento con la fontana detta del Porcellino di Pietro Tacca (1633 circa), da cui la titolazione non ufficiale ma assolutamente ricorrente di piazza del Porcellino. \nUn progetto di ampliamento della piazza risale all'architetto Francesco Leoni attorno al 1835 (disegni conservati presso l'Archivio storico del Comune di Firenze), ma non fu messo in opera, mentre ebbe attuazione attorno al 1855 un cantiere finalizzato a dilatare gli spazi del mercato diretto da Felice Francolini e Telemaco Buonaiuti, che essenzialmente comport\u00f2 la riduzione e la riconfigurazione di una delle antiche case di propriet\u00e0 dell'Arte del Cambio poste in fregio alla piazza (oggi l'edificio al numero civico 4). \nCirca cinquant'anni dopo la piazza fu lambita dalle demolizioni del Risanamento, che riconfigurarono il lato nord lungo via Porta Rossa e Calimala. \nMa i maggiori stravolgimenti furono determinati dall'esplosione delle mine poste dall'esercito tedesco in ritirata nell'agosto del 1944 dal lato verso via Por Santa Maria, con la conseguente costruzione del moderno edificio della Borsa Merci, sebbene da pi\u00f9 parti si fosse caldeggiato per un ampliamento della piazza, che avrebbe scoperto il lato est del palazzo dell'Arte della Seta e del palagio di Parte Guelfa, mettendoli in comunicazione visiva, tramite via Vacchereccia, con palazzo Vecchio.\nTradizioni e feste.\nNel Medioevo si teneva qui, il giorno di Pentecoste, la sfilata delle milizie della Repubblica, la consegna dei gonfaloni da parte del podest\u00e0 e la parata del carroccio su cui veniva issata l'insegna bianca e rossa del Comune. Vi era gi\u00e0 da allora sul pavimento al centro della piazza un'insegna marmorea a forma di ruota del carroccio, che segnalava il punto dove allo scoppio di una guerra veniva collocato il carro simbolo della Libert\u00e0 repubblicana, dove dovevano convogliare le reclute dell'esercito al suono della martinella. Pi\u00f9 tardi la ruota divenne il luogo di una particolare gogna per punire i mercanti disonesti o i creditori insolventi \"ostendendo pubenda et percutiendo lapidem culo nudo\". Due due militi del comune cio\u00e8 tenevano il malcapitato calandogli le braghe e facendogli battere le nude natiche sulla pietra nel ludibrio generale del mercato (\"acculata\" o \"acculattata\"). Di questa punizione parla ad esempio Lorenzo Lippi nei versi: \u00abDonne che feron gi\u00e0 per ambizione / d'apparir giooiellate e luccicanti / dare il culo al marito in sul lastrone\u00bb.\nPer non turbare le attivit\u00e0 del mercato, era vietato entravi armati. Come accennato, questo mercato era destinato ai beni pregiati, quali stoffe di lino, lana e seta, pellicce e valuta pregiata; attorno alla loggia si trovavano alcune delle migliori botteghe di ricchi mercanti e dei pi\u00f9 fidati cambiavalute. Quando a Pisa o a Livorno si armava una nave diretta ai mercati lontani, se ne dava qui avviso. Con il decadimento delle arti manifatturiere, tra Sei e Settecento il mercato divenne il luogo dei sensali legati ai prodotti agricoli e dell'allevamento; nell'Ottocento vi ebbe sede un rinomato mercato dei fiori, e fino alla met\u00e0 del Novecento, dei famosi cappelli di paglia di Firenze. Con la crisi di quest'ultimo settore, il mercato si \u00e8 pi\u00f9 orientato verso la pelletteria e altre forme di artigianato locale e souvenirs. \nFino al 1670, quando venne esplicitamente vietato da Cosimo III, si svolgeva attorno alla loggia il \"giuoco dei sassi\", una sassaiola tra ragazzi che aveva luogo il giorno della cacciata del Duca di Atene da mezzogiorno fino alla riapertura delle botteghe.\nDurante il Carnevale sotto la loggia si svolgevano feste da ballo popolari. Il giorno delle Ceneri si svolgeva poi la cerimonia del rogo della Quaresima: un fantoccio di paglia e stracci veniva a acconciato a mo' di vecchia e simboleggiava la Quaresima, che veniva issata all'anello della volta centrale della loggia. Con una scala poi la si raggiungeva e segata a met\u00e0 all'altezza della vita, bruciandone la parte inferiore; quella superiore veniva poi arsa alla fine del periodo quaresimale. Questa figura sarebbe una delle possibili origini del mito popolare della Befana come una vecchina, ed era anche uso tra i monelli di Firenze di attaccare delle scale di carta dietro alle sottane delle donne non pi\u00f9 giovane, come se fossero le \"befane\" da ardere e gridando loro: \u00abLa l'hae, la l'hae\"\u00bb (ce l'ha, ce l'ha!).\nDescrizione.\nLa piazza \u00e8 attualmente caratterizzata dalla presenza di un mercato di articoli per lo pi\u00f9 in pelle, fortemente orientato ai turisti, che qui transitano numerosissimi, sia per necessit\u00e0 vista l'ubicazione della piazza lungo le arterie di collegamento tra le principali mete artistiche e culturali, sia avendo come fine proprio una sosta nella zona della fontana del Porcellino, essendosi radicato l'uso, dopo la seconda guerra mondiale, di sfregare il muso dell'animale per ingraziarsi la Fortuna e auspicare un ritorno a Firenze.\nOltre a questi celebri monumenti, si affacciano sulla piazza una serie di edifici storici che, per quanto messi in ombra dalla loggia, conservano tracce di alcuni significativi episodi della storia cittadina. \nEdifici.\nGli edifici con voce propria hanno le note bibliografiche nella voce specifica.\nFontana del Porcellino.\nLa fontana \u00e8 collocata al centro del lato della loggia del Mercato Nuovo fronteggiante il palazzo della Borsa Merci e, nonostante la sua notoriet\u00e0, quella che si vede \u00e8 un copia del 2008 dell'opera realizzata da Pietro Tacca nel 1633 circa (attualmente conservata presso il Museo Stefano Bardini), con un basamento realizzato dallo stesso verso il 1540 in occasione della sistemazione dell'opera come fontana pubblica, a ristoro dei commercianti e degli avventori del Mercato Nuovo. Peraltro la sua collocazione originale era sul lato orientale della loggia, nello spazio antistante la farmacia del Cinghiale, da dove venne qui trasferita in occasione dei lavori che interessarono la loggia nel 1928, per facilitare il traffico veicolare lungo l'asse di Por Santa Maria. Proprio l'uso continuativo del getto d'acqua port\u00f2 gi\u00e0 nel XIX secolo a un grave deterioramento del metallo, port\u00f2 infine a produrne una copia installata nel 1857. Dopo la seconda guerra mondiale, essendosi radicato l'uso di sfregare il muso dell'animale per ingraziarsi la Fortuna e auspicare (per il turista occasionale) un ritorno a Firenze, si \u00e8 posto il problema di una consunzione della stessa fusione del cinghiale del Tacca. Cos\u00ec, nel 1998, l'intera fonte \u00e8 stata rimossa e sostituita da una copia che riproduce con grande fedelt\u00e0 i punti di abrasione dell'originale e le varie patine superficiali, realizzata dalla Fonderia Marinelli nel 1988.\nLapidi.\nSulla loggia del Mercato Nuovo, in alto sui lati orientale e occidentale, si trovano due lapidi di dedica della costruzione dell'edificio, quasi identiche.\nTraduzione: \u00abCosimo de' Medici, secondo Duca di Firenze, innalz\u00f2 nel 1548, per pubblica magnificenza e salubrit\u00e0, un portico con una fila trasversale di colonne, accessibile da ogni parte, contro ogni offesa del cielo, a beneficio dei suoi cittadini che negoziavano nel mercato\u00bb. Sull'iscrizione davanti via Val di Lamona la data sembra corretta in seguito a un errore: su due II \u00e8 stata incisa una V. \nSu uno dei pilastri \u00e8 presente una lapide del 2005 che ricorda la fiaba \"Il Porcellino\" di Hans Christian Andersen, citato come \"Handersen\":\nNella Farmacia del Cinghiale si trovano due lapidi. La prima \u00e8 decicata al chimico Nicola Branchi:\nLa seconda \u00e8 alla memoria di Renato Fucini:\nSul palazzo della Borsa Merci, presso la cantonata con via Por Santa Maria, si trova una lunga iscrizione che ricorda la nascita dell'edificio, collocata sotto la statua bronzea dell'Agnus Dei:\nQVI DOVE FIRENZE EBBE LE SVE&lt;br&gt;\nMVRA MERIDIONALI NELL'ET\u00c0&lt;br&gt;\nREPVBBLICANA-LE TERME NELL'ET\u00c0&lt;br&gt;\nIMPERIALE-LE TORRI NELL'ET\u00c0&lt;br&gt;\nBIZANTINA-LA CHIESA DI S. MARIA&lt;br&gt;\nSOPRA PORTA AL TEMPO DEL&lt;br&gt;\nLIBERO COMVNE-IL CENTRO DEI SVOI&lt;br&gt;\nTRAFFICI NELL'ET\u00c0 MODERNA-QVI&lt;br&gt;\nGIVNSE DISTRVTTRICE NEL 1944&lt;br&gt;\nLA GVERRA-&lt;br&gt;\n&lt;br&gt;\nGLI OPERATORE ECONOMICI DI&lt;br&gt;\nFIRENZE E PROVINCIA VNITI NEL=&lt;br&gt;\nLA LORO CAMERA DI COMMERCIO&lt;br&gt;\nRICOSTRVSSERO CON LE LORO&lt;br&gt;\nFORZE E NEL 1953 APERSERO&lt;br&gt;\nQUESTA CASA ALLE OPERE DI&lt;br&gt;\nPACE-&lt;br&gt;\n&lt;br&gt;\nGIACOMO DEVOTO - PRESIDENTE -&lt;br&gt;\nARALDO ORLANDI - IGINO CASSI - ERNESTO PAPONI&lt;br&gt;\nGIVSEPPE LEONI - GVGLIELMO FERRERO - CESARE DAMI&lt;br&gt;\n-MEMBRI DELLA GIVNTA-&lt;br&gt;\nTVRIDDV ROMAGNOLI - SEGRETARIO GENERALE -\nSempre sulla Borsa Merci si trova una lapide del 2008 dedicata ad Arturo Zardini:\nARTURO ZARDINI&lt;br&gt;\n(9 NOVEMBRE 1869 - 4 GENNAIO 1923)&lt;br&gt;\nPROFUGO A FIRENZE DURANTE&lt;br&gt;\nLA \"GRANDE GUERRA\" QUI HA COMPOSTO&lt;br&gt;IL NOTO INNO DEI FRIULANI&lt;br&gt;\n\"STELUTIS ALPINIS\"&lt;br&gt;\nPENSANDO AL SUO MARTORIATO FRIULI&lt;br&gt;\nIN RORSO IL \"FOLGOR FURLAN\"&lt;br&gt;\nDI FIRENZE - 27 SETTEMBRE 2008\nInfine, sempre sulla Borsa Merci ma nei pressi di via di Capaccio, si trova la lapide del 2005 dedicata al venditore ambulante Giuseppe Lacheri:\nIN QUESTA ANTICA PIAZZA&lt;br&gt;\nDIVENNE POPOLARE GIUSEPPE LACHERI (1811-1864)&lt;br&gt;\nDETTO IL LACHERA&lt;br&gt;\nFACETO VENDITORE AMBULATE&lt;br&gt;\nNOTO PER IL SUO VERACE BRIO SARCASTICO FIORENTINO&lt;br&gt;\nRAMMENTATO ANCHE DAL COLLODI&lt;br&gt;\n&lt;br&gt;\nA RICORDO&lt;br&gt;\n\"GIULLARI\", 28 MAGGIO 2005\nTabernacoli.\nSulla loggia del Mercato Nuovo, su un pilastro nei pressi del Porcellino, si trova una placca dedicata a don Giulio Facibeni, che lo ritrae a bassorilievo baciato amorevolmente da due bambini e la scritta \"Credidimus Charitati\". L'opera \u00e8 dello scultore Mario Moschi (1969). \nSulla Borsa Merci, vicino all'angolo con via di Capaccio, si trova una pregevole \"Madonna col Bambino\" di Giovanni Colacicchi, detta la \"Madonna di Porta\" con riferimento alla Porta Santa Maria che qui si trovava anticamente (1953). Rappresenta Maria nell'abito delle donne fiorentine contemporanee, con maglione e gonna pliss\u00e9, mentre si affiaccia a una finestra (o a una porta) e mostra in braccio il Bambin Ges\u00f9, che le afferra una collana rossa e indossa dei calzini di lana rosa con nappine rosse."}
{"id": "9205897", "revid": "21880", "url": "https://it.wikipedia.org/wiki?curid=9205897", "title": "Drimia undata", "text": ""}
{"id": "9205899", "revid": "1318658", "url": "https://it.wikipedia.org/wiki?curid=9205899", "title": "Portjanki", "text": "I portjanki (dal russo, noti anche come \"panni\" per i piedi, \"stracci\", \"bende\" o \"legature\") sono pezzi di stoffa rettangolari che vengono indossati avvolti intorno ai piedi per evitare sfregamenti, assorbire il sudore e migliorare l'appoggio. Venivano indossati con gli stivali prima che i calzini diventassero ampiamente disponibili. Rimasero in uso negli eserciti nell'Europa orientale fino all'inizio del 21\u00b0 secolo.\nDescrizione.\nHanno forma quadrata, rettangolare o meno spesso triangolare. Misurano circa 40 cm su ciascun lato se sono di forma quadrata o di circa su ogni lato se di forma triangolare. Se il tessuto \u00e8 abbastanza sottile pu\u00f2 essere piegato per ottenere una forma triangolare da un quadrato o quadrata da un rettangolo. I portjanki dell'esercito russo erano di flanella per l'inverno e di cotone per l'estate. \nOltre ad essere pi\u00f9 economici e pi\u00f9 semplici da realizzare o improvvisare, i portjanki si asciugano pi\u00f9 velocemente dei calzini e sono pi\u00f9 resistenti all'usura: eventuali buchi possono essere rattoppati riavvolgendo il tessuto in una posizione diversa. Il loro principale inconveniente \u00e8 che eventuali pieghe negli involucri, che si verificano facilmente durante la marcia, a meno che gli involucri non siano applicati con molta attenzione, possono causare rapidamente vesciche o ferite.\nI portjanki sono noti per il cattivo odore che sviluppano quando vengono indossati in condizioni militari, dove i soldati spesso non possono cambiare o asciugare i panni per il tempo necessario. I veterani russi si vantavano scherzosamente del fetore delle loro calzature, riferendosi alle loro scarpe come \"armi chimiche\" che avrebbero sconfitto qualsiasi nemico non abituato all'odore. \nUso militare.\nI portjanki sono stati adottati dagli eserciti e indossati dai soldati nel corso della storia, spesso molto tempo dopo che i civili li avevano sostituiti con i calzini. Prima del 20\u00b0 secolo, i calzini o le calze erano articoli di lusso accessibili solo agli ufficiali, mentre nei ranghi pi\u00f9 bassi degli eserciti si usavano i portjanki.\nGermania.\nIl \"Manuale di igiene militare\" del 1869 consigliava: \"I \"Fu\u00dflappen\" (portjanki in tedesco) sono appropriati in estate, ma non devono avere cuciture e devono essere indossati con molta attenzione ma \u00e8 preferibile indossare calzini puliti e morbidi\".\nLa Wehrmacht tedesca us\u00f2 i portjanki fino alla fine della seconda guerra mondiale . Hanno continuato ad essere indossati dall'esercito popolare nazionale della Germania dell'Est fino al 1968.\nEst Europa.\nLe forze armate russe e in seguito sovietiche adottarono i portjanki quando Pietro il Grande istitu\u00ec l' esercito imperiale russo regolare. I portjanki rimasero uno standard in molti eserciti degli Stati firmatari del Patto di Varsavia. Gli eserciti bielorusso, ucraino e georgiano li abbandonarono a favore dei calzini negli anni 2000. In ogni caso, la nostalgia per le calzature tradizionali era alta tra i soldati che continuarono ad indossarli. L'esercito ucraino ha tenuto una speciale cerimonia di addio per i portjanki, con i soldati che recitavano poesie con a tema proprio quella calzatura. \nNell'esercito russo, i portjanki sono rimasti in uso per missioni che richiedevano l'uso di stivali pesanti fino al 2013, perch\u00e9 si pensava che offrissero una migliore vestibilit\u00e0 con gli stivali militari di serie. Per l'associazione dei portjanki all'esercito russo, in francese vengono chiamati \"chaussettes russes\" (\"calzini russi\")."}
{"id": "9205900", "revid": "1702319", "url": "https://it.wikipedia.org/wiki?curid=9205900", "title": "L'Affaire Dreyfus (disambigua)", "text": ""}
{"id": "9205901", "revid": "1310927", "url": "https://it.wikipedia.org/wiki?curid=9205901", "title": "Mike K\u00f6nnecke", "text": "Carriera.\nHa giocato nella seconda divisione tedesca con l'Erzgebirge Aue.\nStatistiche.\nPresenze e reti nei club.\n\"Statistiche aggiornate al 23 novembre 2021.\""}
{"id": "9205908", "revid": "36426", "url": "https://it.wikipedia.org/wiki?curid=9205908", "title": "H&amp;M Hennes &amp; Mauritz", "text": ""}
{"id": "9205914", "revid": "124216045", "url": "https://it.wikipedia.org/wiki?curid=9205914", "title": "Marc Huster", "text": "Ha preso parte a tre edizioni dei Giochi Olimpici.\nCarriera.\nMarc Huster \u00e8 cresciuto a L\u00fcbbenau e ha iniziato a sollevare pesi nel 1981. Dopo un buon inizio nelle categorie juniores, ha partecipato alle Olimpiadi di Barcellona 1992 nella categoria dei pesi massimi leggeri (fino a 82,5 kg.), terminando la competizione al 7\u00b0 posto con 362,5 kg. nel totale.\nHa ottenuto il primo risultato importante ai Campionati mondiali di Melbourne 1993, conseguendo la medaglia d'argento nella categoria dei pesi massimi leggeri, il cui limite era stato elevato a 83 kg., con 375 kg. nel totale, dietro al fuoriclasse greco Pyrros Dimas (377,5 kg.).\nL'anno seguente Huster \u00e8 riuscito ad incrementare le proprie prestazioni ed ha vinto la medaglia d'oro ai Campionati mondiali di Istanbul con il record del mondo di 382,5 kg. nel totale.\nNel 1995 ha ottenuto la medaglia d'argento ai Campionati mondiali di Guangzhou con 385 kg. nel totale, battuto da Pyrros Dimas con lo stesso risultato.\nL'anno successivo ha partecipato alle Olimpiadi di Atlanta 1996, conquistando un'altra medaglia d'argento con 382,5 kg. nel totale, nuovamente battuto da Dimas (392,5 kg.).\nNel 1997 ha vinto la medaglia d'oro ai Campionati europei di Rijeka con 377,5 kg. nel totale.\nNel 1998 il limite della categoria dei pesi massimi leggeri \u00e8 stato ulteriormente elevato a 85 kg., ma ci\u00f2 non ha influito sulle prestazioni di Huster, il quale ha vinto nello stesso anno la medaglia d'oro ai Campionati europei di Riesa con 382,5 kg. nel totale, riuscendo a battere questa volta Pyrros Dimas (377,5 kg.). Qualche mese dopo, ai Campionati mondiali di Lahti, il risultato dei precedenti Campionati europei \u00e8 stato rovesciato, con Dimas alla medaglia d'oro con 387,5 kg. nel totale e Huster medaglia d'argento con 385 kg. nel totale.\nL'anno seguente Huster, nel mese di aprile, ha vinto un'altra medaglia d'oro ai Campionati europei di A Coru\u00f1a con 387,5 kg. nel totale e, nel mese di novembre, ha ottenuto la medaglia di bronzo ai Campionati mondiali di Atene con 382,5 kg. nel totale.\nNel 2000 ha partecipato alle Olimpiadi di Sydney, la sua terza edizione consecutiva, conquistando un'altra medaglia d'argento, come quattro anni prima, sollevando 390 kg. nel totale, ancora battuto da Pyrros Dimas e davanti al georgiano Giorgi Asanidze. E' da rimarcare il fatto pi\u00f9 unico che raro, che tutti e tre i medagliati hanno terminato la gara con lo stesso identico risultato nel totale, con assegnazione delle medaglie in base al peso corporeo dei primi tre classificati.\nDopo aver partecipato ai Campionati mondiali di Antalya 2001 senza aver concluso la gara, nel 2002 Marc Huster si \u00e8 ritirato dalle competizioni, dedicandosi all'attivit\u00e0 di commentatore televisivo, principalmente di competizioni di sollevamento pesi, per il canale Eurosport, con il quale collaborava gi\u00e0 dal 1997.\nNel corso della sua carriera di sollevatore, Huster ha stabilito tre record del mondo, di cui due nella prova di slancio ed uno nel totale."}
{"id": "9205926", "revid": "599013", "url": "https://it.wikipedia.org/wiki?curid=9205926", "title": "Nasser Al-Dawsari", "text": ""}
{"id": "9205948", "revid": "149485", "url": "https://it.wikipedia.org/wiki?curid=9205948", "title": "Roman Dmitriyev", "text": ""}
{"id": "9205949", "revid": "149485", "url": "https://it.wikipedia.org/wiki?curid=9205949", "title": "Vladimir Yumin", "text": ""}
{"id": "9205951", "revid": "149485", "url": "https://it.wikipedia.org/wiki?curid=9205951", "title": "Yang Jung-Mo", "text": ""}
{"id": "9205953", "revid": "149485", "url": "https://it.wikipedia.org/wiki?curid=9205953", "title": "Zevegiin Oidov", "text": ""}
{"id": "9205955", "revid": "149485", "url": "https://it.wikipedia.org/wiki?curid=9205955", "title": "Ladislau \u015eimon", "text": ""}
{"id": "9205956", "revid": "149485", "url": "https://it.wikipedia.org/wiki?curid=9205956", "title": "Alexei Shumakov", "text": ""}
{"id": "9205957", "revid": "149485", "url": "https://it.wikipedia.org/wiki?curid=9205957", "title": "Vitali Konstantinov", "text": ""}
{"id": "9205958", "revid": "149485", "url": "https://it.wikipedia.org/wiki?curid=9205958", "title": "Suren Nalbandyan", "text": ""}
{"id": "9205959", "revid": "149485", "url": "https://it.wikipedia.org/wiki?curid=9205959", "title": "Valery Rezantsev", "text": ""}
{"id": "9205960", "revid": "149485", "url": "https://it.wikipedia.org/wiki?curid=9205960", "title": "Nikolai Balboshin", "text": ""}
{"id": "9205961", "revid": "149485", "url": "https://it.wikipedia.org/wiki?curid=9205961", "title": "Alexander Kolchinsky", "text": ""}
{"id": "9205962", "revid": "298229", "url": "https://it.wikipedia.org/wiki?curid=9205962", "title": "Campionati del mondo di trail running", "text": "I campionati del mondo di trail running (nome ufficiale in inglese \"IAU Trail World Championships\") sono una competizione sportiva internazionale di trail running, organizzata dalla International Association of Ultrarunners.\nLa prima edizione si tenne nel 2007 a Huntsville, negli Stati Uniti d'America; fino al 2015 l'evento era a cadenza biennale, per poi passare a cadenza annuale dal 2016."}
{"id": "9205985", "revid": "6923", "url": "https://it.wikipedia.org/wiki?curid=9205985", "title": "Hrei\u00f0marr", "text": "Hrei\u00f0marr \u00e8 una figura della mitologia norrena. Egli \u00e8 padre di F\u00e1fnir, \u00d3tr e Reginn.\nNella letteratura.\nNella Saga dei Volsunghi.\nHrei\u00f0marr \u00e8 citato brevemente nella Saga dei Volsunghi, descritto come il padre dei nani F\u00e1fnir, \u00d3tr e Reginn. Non viene tuttavia affermato che egli stesso sia un nano. Un giorno egli viene visitato dagli dei Odino, H\u0153nir e Loki, che portano con s\u00e9 e gli mostrano la pelliccia scuoiata di \u00d3tr, il secondo dei suoi tre figli. Egli era stato ucciso il giorno stesso da Loki, che aveva scagliato un sasso contro il nano, mentre quest'ultimo era nella forma di una lontra e stava mangiando un pesce sul margine della cascata del nano Andvari. Hrei\u00f0marr e i figli rimanenti decidono quindi di imporre un risarcimento, che gli dei dovranno pagare per aver causato la morte del nano. Tale risarcimento consiste nel riempire la pelliccia d'oro, per poi coprirla completamente d'oro rosso. Loki viene perci\u00f2 mandato da R\u00e1n, la cui rete verr\u00e0 usata dal dio per pescare il tesoro di Andvari nella cascata in cui egli abita sotto forma di luccio. Il nano offre il tesoro al dio, tenendo per s\u00e9 per\u00f2 l'anello Andvaranautr. Il dio tuttavia, accorgendosi di ci\u00f2, prende anche il prezioso anello, che venne poi maledetto da Andvari assieme al resto dell'oro. Hrei\u00f0marr riceve poi il tesoro, ma fa notare agli dei che una singola vibrissa della pelliccia di \u00d3tr \u00e8 rimasta scoperta. Odino la copre prontamente con l'anello Andvaranautr, sfilandoselo dal dito. La maledizione dell'anello presto si avvera, in quanto Hrei\u00f0marr viene ucciso dal figlio F\u00e1fnir, il quale nasconde poi il corpo del padre.\nNell'Edda in Prosa.\nSi racconta di Hrei\u00f0marr anche nella seconda parte dell'Edda in Prosa di Snorri Sturluson, lo Sk\u00e1ldskaparm\u00e1l. La storia raccontata nel testo dell'autore islandese \u00e8 molto simile a quella presente nella Saga dei Volsunghi. Si legge degli Asi Odino, H\u0153nir e Loki, che dopo essere partiti per esplorare tutto il mondo incappano in una lontra che stava mangiando un salmone sul margine di una cascata. Loki coglie un sasso dal suolo e lo scaglia contro il capo della lontra, uccidendola all'istante. Il dio esulta trionfante per il suo gesto, vantando d'aver preso una lontra e un salmone in un solo colpo. Gli dei prendono poi i due animali senza vita e li portano con s\u00e9. Arrivano in seguito ad una fattoria, il cui padrone portava il nome di Hrei\u00f0marr, una persona di grande potere e abile nelle arti magiche. Gli dei chiedono se possono alloggiare nella sua casa per la notte, affermando di essere pieni di provviste, prima di mostrare la lontra e il salmone uccisi il giorno stesso. Vedendo la lontra Hrei\u00f0marr riconosce il figlio, il nano \u00d3tr, che soleva tramutarsi nell'animale per cacciare pesce. Il padrone chiama quindi i due figli rimanenti, F\u00e1fnir e Reginn, assieme ai quali prende prigionieri gli dei, finch\u00e9 essi non decidono di offrire una risarcimento per salvare le proprie vite. Hrei\u00f0marr avrebbe potuto richiedere quanta ricchezza desiderava. Un accordo viene preso, gli Asi avrebbero riempito la pelliccia di \u00d3tr di oro rosso, coprendola anche nella sua interezza. Odino manda cos\u00ec Loki nel regno degli elfi oscuri, nel tragitto egli incontra per\u00f2 il nano Andvari. Egli viveva in un lago sotto forma di pesce, Loki decide perci\u00f2 di catturarlo e lo ricatta, chiedendo tutto l'oro che il nano nasconde nella sua grotta, se voleva avere salva la propria vita. Il nano conduce Loki all'interno della caverna e offre tutto il suo oro al dio, tenendo in disparte l'anello Andvaranautr. Loki nota tuttavia il gesto del nano e chiede che gli venga consegnato pure il prezioso oggetto. Andvari prega per\u00f2 il dio di lasciargli l'anello d'oro, che ha il potere di moltiplicare le ricchezze del nano. Il dio si prende tuttavia pure Andvaranautr, che viene intanto maledetto da Andvari. Esso porter\u00e0 infatti alla morte chiunque lo possiede. Tornanto alla fattoria di Hrei\u00f0marr Loki mostra l'oro a Odino, che, incantato dalla bellezza dell'anello Andvaranautr, decide di prenderlo per s\u00e9. La pelliccia viene quindi riempita e coperta con l'oro, ma Hrei\u00f0marr nota che una vibrissa del figlio \u00e8 ancora scoperta. Odino deve quindi cedere il prezioso anello e in seguito Loki ripete la maledizione di Andvari. Dopo che gli dei sono partiti F\u00e1fnir e Reginn chiedono al padre di dividere l'oro. Hrei\u00f0marr decide tuttavia di tenere per s\u00e9 tutto il tesoro, scatenando l'ira dei figli, che lo uccideranno.\nNell'Edda poetica.\nSi cita la figura di Hrei\u00f0marr anche nell'Edda poetica, precisamente nel Reginsm\u00e1l, il discorso di Regin. Egli viene introdotto come padre di Reginn, il quale racconter\u00e0 in seguito dei suoi due fratelli, F\u00e1fnir e \u00d3tr, anche loro figli Hrei\u00f0marr. Cos\u00ec se ne parla nella corta introduzione in prosa al canto:\"Sigur\u00f0r gekk till st\u00f3\u00f0s Hj\u00e1lpreks ok kaus s\u00e9r af hest einn, er Grani var kalla\u00f0r s\u00ed\u00f0an. \u00de\u00e1 var kominn Reginn til Hj\u00e1lpreks, sonr Hrei\u00f0mars.\"\nSigur\u00f0r si rec\u00f2 alla scuderia di Hj\u00e1lprek e si prese un cavallo, che da allora si chiam\u00f2 Grani. In quel periodo era giunto da Hj\u00e1lprek Reginn figlio di Hrei\u00f0mar.Il canto prosegue narrando gli episodi dell'uccisione di \u00d3tr da parte di Loki e del risarcimento chiesto da Hrei\u00f0marr. Dopo la consegna dell'oro i due figli restanti, F\u00e1fnir e Reginn, chiedono una parte del tesoro al padre, ma egli rifiuta di condividerne con alcuno. F\u00e1fnir decide quindi di uccidere il padre mentre egli dormiva.\"F\u00e1fnir ok Reginn kr\u01ebf\u00f0u Hrei\u00f0marr ni\u00f0gjalda eftir Otr br\u00f3\u00f0ur s\u00ednn. Hann kva\u00f0 nei vi\u00f0. En F\u00e1fnir lag\u00f0i sver\u00f0i Hrei\u00f0mar, f\u01eb\u00f0ur s\u00ednn, sofanda. Hrei\u00f0marr kalla\u00f0i \u00e1 d\u0153tr s\u00ednar.\"\nF\u00e1fnir e Reginn pretesero un rimborso da Hrei\u00f0marr per l'uccisione di loro fratello Otr. Egli disse di no. E F\u00e1fnir trapass\u00f2 con la spada Hrei\u00f0marr, suo padre, mentre dormiva. Hrei\u00f0marr chiam\u00f2 a s\u00e9 le sue figlie.Vengono in questo punto del racconto citate anche le due figlie di Hrei\u00f0marr, Lynghei\u00f0r e Lofnhei\u00f0r, alle quali il padre chiede di vendicare la propria morte, ponendo fine alla vita di F\u00e1fnir. Lynghei\u00f0r si mostra contraria, Hrei\u00f0marr le chiede quindi di partorire quantomeno una figlia, il cui futuro figlio vendicher\u00e0 la morte dell'antenato.\"Lynghei\u00f0r ok Lofnhei\u00f0r\"\n\"viti\u00f0 m\u00ednu l\u00edfi farit,\"\n\"mart er \u00feat, er \u00fe\u01ebrf \u00fe\u00e9ar.\"\n\"Lynghei\u00f0r sag\u00f0i:\"\n\"F\u00e1 mun systir,\"\n\"\u00fe\u00f3tt f\u01eb\u00f0ur missi,\"\n\"hefna hl\u00fdra harms.\"\nLynghei\u00f0r e Lofnhei\u00f0r,\nsappiate che la mia vita \u00e8 finita,\npunitelo, il criminale bastardo.\nRispose Lynghei\u00f0r:\nnon \u00e8 per una sorella,\nanche se si perde il padre,\npunire i crimini del fratello.\"Hrei\u00f0marr kva\u00f0:\"\n\"al \u00fe\u00fa \u00fe\u00f3 d\u00f3ttur, d\u00eds \u00falfhugu\u00f0,\"\n\"ef \u00fe\u00fa getr-at son vi\u00f0 siklingi;\"\n\"f\u00e1 mey mann \u00ed megin\u00fearfar;\"\n\"\u00fe\u00e1 mun \u00feeirar sonr \u00fe\u00edns harms reka.\"\"\nDisse Hrei\u00f0marr:\nAlmeno abbi una figlia, Disa dal cuore di lupo,\nse non avrai un figlio dal principe;\npartorisci una figlia per il bisogno;\nsuo figlio vendicher\u00e0 dunque il crimine.In seguito Hrei\u00f0marr muore, F\u00e1fnir si impadronisce quindi di tutto l'oro. Cos\u00ec si conclude la narrazione riguardante Hrei\u00f0marr."}
{"id": "9205989", "revid": "228587", "url": "https://it.wikipedia.org/wiki?curid=9205989", "title": "KCA al miglior gruppo musicale", "text": "Il KCA al miglior gruppo musicale (\"Favorite Music Group\") \u00e8 un premio assegnato annualmente ai Kids' Choice Awards, a partire dal 1994, al gruppo musicale preferito dai telespettatori del canale Nickelodeon.\nVincitori e candidature.\nAnni 2000.\n2004"}
{"id": "9205990", "revid": "780783", "url": "https://it.wikipedia.org/wiki?curid=9205990", "title": "Itzulia Basque Country 2021", "text": ""}
{"id": "9205992", "revid": "780783", "url": "https://it.wikipedia.org/wiki?curid=9205992", "title": "Itzulia Basque Country 2019", "text": ""}
{"id": "9205993", "revid": "780783", "url": "https://it.wikipedia.org/wiki?curid=9205993", "title": "Itzulia Basque Country 2018", "text": ""}
{"id": "9205994", "revid": "830939", "url": "https://it.wikipedia.org/wiki?curid=9205994", "title": "Kostantinos Dapontes", "text": ""}
{"id": "9205995", "revid": "73843", "url": "https://it.wikipedia.org/wiki?curid=9205995", "title": "Ivan Frgi\u0107", "text": ""}
{"id": "9205997", "revid": "585241", "url": "https://it.wikipedia.org/wiki?curid=9205997", "title": "Chiesa del Ges\u00f9 (Como)", "text": "La chiesa dei Santi Felice e Amanzio, pi\u00f9 comunemente conosciuta come chiesa del Ges\u00f9, \u00e8 un edificio di culto cattolico del centro storico di Como. Intitolata a due dei primi vescovi di Como, la chiesa deve il proprio soprannome al fatto che venne costruita dalla Compagnia di Ges\u00f9.\nStoria.\nLa chiesa fu costruita nel 1576, nel luogo laddove un tempo si trovava il vecchio broletto della citt\u00e0. Il progetto, completato nell'anno precedente, \u00e8 del gesuita Giovanni Tristano.\nDal 1590 la chiesa ospita le spoglie di Sant'Amanzio, fino ad allora conservate presso la Basilica di Sant'Abbondio.\nI gesuiti si occuparono della chiesa e dell'adiacente convento fino alla soppressione del loro ordine, avvenuta nell'ultimo trentennio del XVIII secolo. A seguito della soppressione, il convento fu adibito a caserma della gendarmeria. \nSu impulso del vescovo Teodoro Valfr\u00e8 di Bonzo, nel 1898 la chiesa e l'ex-convento vennero affidati ai missionari Vincenziani, officianti presso la chiesa a partire dal 1904.\nL'edificio, che costituisce una chiesa filiare della parrocchia della basilica di San Fedele, fu restaurato nel 1968.\nDescrizione.\nEsterni.\nLa facciata \u00e8 scandita da quattro lesene, tra le quali si aprono, oltre al portale d'ingresso sormontato da una lunetta e da un finestrone, due nicchie laterali che ospitano raffigurazioni dei santi Abbondio e Amanzio. Le decorazioni a graffito della facciata furono realizzate nel 1950 dai pittori locali Eugenio e Giovanni Rossi.\nIl lato sinistro dell'edifico, in fondo al quale si erge un campanile, si affaccia su una piccola piazza. \nInterni.\nInternamente, la chiesa si presenta come un edificio a navata singola, coperta da volte a sezione semiellittica. \nSulla copertura del presbiterio \u00e8 dipinta una \"Gloria di Sant'Amanzio\" attribuita a Giuseppe Antonio Petrini. Torildo Conconi \u00e8 invece l'autore degli affreschi che ornano il resto della volta, realizzati nel 1938 e nel 1968.\nSul lato sinistro si trova la cappella dedicata ai santi Ignazio da Loyola e Francesco Saverio, antico patronato Gallio. La cappella ospita tre tele dipinte attorno al 1635 dai pittori Recchi: \"I santi Ignazio e Francesco Saverio in contemplazione del Nome di Ges\u00f9\" (opera collocata sull'altare marmoreo realizzato dal lainese Raimondo Feraboschi, sopra alla teca che ospita le spoglie di sant'Amanzio), \"Cristo con la Croce appare a sant'Ignazio\" e \"Predica di san Francesco Saverio\". Agli stessi pittori si devono gli stucchi che ornano la cappella.\nSempre sul lato sinistro, un matroneo ospita un organo con cassa espressiva, dotato di 726 canne. Originariamente costruito da Willem Hermans ma modificato pi\u00f9 volte nel corso del tempo, l'organo fu profondamente restaurato nel 1930 e nel 2010. \nSul lato destro si trova invece la cappella della Madonna di Pompei, con un affresco del Volonterio (1935) gi\u00e0 autore degli affreschi nella Chiesa del SS.Redentore di Cernobbio e statua mariana circondate da tondi che raffigurano i \"Misteri del Rosario\" (1898)."}
{"id": "9206024", "revid": "599013", "url": "https://it.wikipedia.org/wiki?curid=9206024", "title": "Muteb Al-Mufarrij", "text": ""}
{"id": "9206025", "revid": "1318658", "url": "https://it.wikipedia.org/wiki?curid=9206025", "title": "Biblioteca del Collegio Ghislieri", "text": "La Biblioteca del Collegio Ghislieri e una delle pi\u00f9 antiche di Pavia, sorse infatti nella seconda met\u00e0 del XVI secolo e conta un patrimonio di oltre 130.000 volumi, 11 incunaboli, 513 cinquecentine, 16.923 volumi stampati tra XVII e XIX secolo e 239 periodici, 39 dei quali attivi.\nStoria.\nIl collegio Ghislieri venne fondato nel 1567 da San Pio V, il quale don\u00f2 all\u2019ente alcuni volumi, che costituirono il nucleo iniziale della biblioteca, arricchita pochissimi anni dopo da altre raccolte librarie estratte dalla biblioteca del monastero di San Pietro in Ciel d\u2019Oro, antico cenobio fondato in et\u00e0 longobarda, che per volont\u00e0 del pontefice dovette cedere al collegio, oltre ai volumi, anche l\u2019importante feudo di Lardirago. Attraverso queste due vie, verosimilmente, giunsero nella neonata biblioteca le opere antiche, come l\u2019\"Hypnerotomachia Poliphili\" stampata a Venezia nel 1499 da Aldo Manuzio\",\" considerata da molti il pi\u00f9 bel libro nella storia della stampa. Nel 1754, per volont\u00e0 di Maria Teresa, il collegio Ghislieri dovette temporaneamente ospitare la neonata biblioteca Universitaria, poi trasferita nel 1778 all\u2019interno del palazzo Centrale dell\u2019Universit\u00e0. Successivamente la biblioteca si \u00e8 costantemente arricchita sia tramite l\u2019acquisto di nuovi volumi, sia grazie alla donazione di fondi librari, gran parte di essi per lascito da parte di grandi intellettuali e studiosi, alcuni dei quali furono allievi del collegio. La biblioteca ha siglato un accordo con Google Books, che ha permesso la digitalizzazione di alcune opere conservate e, nel 2013, \u00e8 stato un progetto di catalogazione informatizzata di tutte le raccolte librarie della biblioteca.\nLa sede.\nLa biblioteca \u00e8 ospitata all\u2019interno del palazzo del collegio, edificio progettato da Pellegrino Tibaldi nel 1571 in stile manierista, presenta forme austere e rigorose, soprattutto nella facciata, dove l\u2019unico elemento che vivacizza il prospetto principale \u00e8 l\u2019elegante portale di scuola romana, al vertice del quale si trova, entro un timpano, lo stemma dei Ghislieri. Internamente, la struttura presenta un grande quadriportico sorretto da colonne binate e logge ai piani superiori.\nI fondi librari.\nLa biblioteca dispone di 22 fondi, tra i principali ricordiamo:\nFondo Ciapessoni: donato da Pietro Ciapessoni (Bellagio 1883- Pavia 1943), docente di Diritto Romano presso l\u2019universit\u00e0 di Padova, Pavia e Milano e rettore del collegio dal 1914 al 1943, il fondo consiste in 9.155 volumi.\nFondo Prini: raccoglie 6.459 volumi (principalmente di filosofia, teologia e letteratura) appartenuti a Pietro Prini (Belgirate 1915- Pavia 2008) che fu alunno del collegio Borromeo e poi docente Filosofia all\u2019universit\u00e0 di Genova (1946) e successivamente di Filosofia Teoretica presso l\u2019universit\u00e0 di Perugia e poi di Storia della Filosofia a Roma (1964).\nFondo Pellegrini: formato dalla biblioteca di Alessandro Pellegrini (Cernobbio 1897- Milano 1985), docente di Lingua e Letteratura Tedesca presso le universit\u00e0 di Catania e di Pavia, consiste in 5.604 volumi.\nFondo Frassi: donato da Domenico Frassi (Pian Camuno 1891 \u2013 Milano 1955), che fu alunno del collegio e, sempre a Pavia, si laure\u00f2 in Filosofia. Frassi fu docente di Storia e Filosofia presso il liceo Manzoni di Milano e fu il fondatore, sempre a Milano del liceo Leonardo da Vinci. Antifascista, fu componente del Comitato di Librazione Nazionale. Il fondo \u00e8 formato da 4.954 volumi, alcuni dei quali rari e antichi.\nFondo Vegetti: raccoglie 3.138 volumi appartenuti a Mario Vegetti (Milano 1937- 2018), alunno del collegio e poi docente di Storia della Filosofia Antica presso l\u2019universit\u00e0 di Pavia dal 1975 al 2005 e poi alla scuola Superiore IUSS di Pavia e alla scuola Europea di Studi Avanzati dell'universit\u00e0 degli Studi Suor Orsola Benincasa di Napoli.\nFondo Tortora: contiene 2.900 volumi appartenuti a Plinio Tortora (Torre Annunziata 1889- Milano 1971), direttore delle Poste della Stazione Centrale di Milano e grande bibliofilo.\nFondo Pinelli: conserva la biblioteca (formata da 2.475 volumi) di Paolo Pinelli (Mantova 1921 \u2013 Milano 2015), alunno del collegio e docente di Clinica delle Malattie Nervose e Mentali a Pavia (1955) e poi di Neurologia alla Cattolica di Milano (1966- 1972), per poi tornare a insegnare a Pavia fino al 1980, quando ottenne la cattedra di Neurologia all\u2019universit\u00e0 di Milano. Fu anche vicepresidente World Federation of Neurology dal 1976 al 1981.\nFondo Di Nolfo: donato da Ennio Di Nolfo (Melegnano 1930- Firenze 2016), allievo del collegio ghislieri, fu docente a Padova (1957-77) e presso la facolt\u00e0 Cesare Alfieri di Firenze (1978-2000), prorettore per le Relazioni internazionali dell'Universit\u00e0 di Firenze (2000-2005). Il fondo conta 2.813 volumi.\nFondo Peroni: raccoglie 2.139 volumi donati da Angelo Lino Peroni (Pavia 1926- 2004), Storia e Critica del Cinema presso l\u2019Universit\u00e0 di Pavia e fondatore dell\u2019Istituto di Storia del Cinema dell\u2019ateneo pavese.\nFondo Micheli: donato da Gian Antonio Micheli (Milano 1913- Roma 1980), alunno del collegio e docente di Diritto Processuale Civile presso le universit\u00e0 di Parma, Urbino, Bari, Firenze e poi Diritto Tributario a Roma, la prima cattedra di questa materia istituita in Italia. Il fondo conta 1.889 volumi.\nFondo Vegetti Finzi: donato a Silvia Vegetti Finzi (Brescia 1938), docente di Psicologia Dinamica presso l\u2019universit\u00e0 di Pavia dal 1975 al 2005, componente del Cominato Nazionale di Bioetica, pubblicista e moglie di Mario Vegetti, il fondo conta 1.670 volumi.\nFondo Buzio: contiene 793 volumi lasciati da Alessandro Buzio (Pavia 1893- Milano 1972), laureato in Scienze Economiche e Commerciali all\u2019universit\u00e0 di Firenze, partecip\u00f2 alla prima guerra mondiale come pilota di caccia, fu un pluridecorato asso dell\u2019aviazione italiana durante il conflitto.\nFondo Olivelli: raccoglie parte della biblioteca di Teresio Olivelli (Bellagio 1916- Hersbruck 1945), laureato in Giurisprudenza presso l\u2019universit\u00e0 di Pavia, fu nominato rettore del collegio nel 1943. Antifascista, ader\u00ec alla resistenza e mor\u00ec nel lager di Hersbruck. Fu beatificato nel 2017. Il fondo conta 487 volumi.\nFondo Berzolari: donato da Luigi Berzolari (Napoli 1863- Pavia 1949) docente di Algebra e Geometria Analitica presso l\u2019universit\u00e0 di Pavia dal 1889 al 1935 e rettore dell\u2019ateneo nel 1909- 1913 e dal 1920 al 1922, il fondo \u00e8 formato da 330 volumi."}
{"id": "9206026", "revid": "780783", "url": "https://it.wikipedia.org/wiki?curid=9206026", "title": "Vuelta al Pa\u00eds Vasco 2017", "text": ""}
{"id": "9206027", "revid": "465169", "url": "https://it.wikipedia.org/wiki?curid=9206027", "title": "Athletic Club Sparta Praha fotbal 2020-2021", "text": "Questa voce raccoglie le informazioni riguardanti l'Athletic Club Sparta Praha fotbal nelle competizioni ufficiali della stagione 2020-2021."}
{"id": "9206028", "revid": "125715809", "url": "https://it.wikipedia.org/wiki?curid=9206028", "title": "Fabrizio Piccareta", "text": "Carriera.\nCalciatore.\nHa trascorso l'intera carriera di calciatore a livello dilettantistico nella natia Liguria, lavorando anche come libraio negli ultimi anni di attivit\u00e0.\nAllenatore.\nDal 2005 al 2009 \u00e8 stato l'allenatore del progetto di Inter Campus, lavorando in paesi come Cina, Cambogia e Colombia, mentre nel biennio successivo ha allenato la squadra della Loanesi. Nel 2011 diventa il vice di Paolo Di Canio allo , da lui conosciuto al corso tecnico federale di Coverciano\nNel febbraio del 2015 diventa il vice di Cristiano Bacci all'; resta con il club portoghese fino al termine della stagione, prima di tornare in Italia e diventare allenatore nel settore giovanile della . Nel 2017 si trasferisce all', squadra finlandese militante in Veikkausliiga, dove nel mese di agosto subentra all'esonerato Shefki Kuqi, venendo poi confermato anche per la stagione successiva. Dopo aver vinto la Coppa di Finlandia, il 9 giugno 2018 si dimette dall'incarico; tornato in Italia, diventa il nuovo tecnico della formazione Under-17 della . Con la squadra giallorossa vince lo Scudetto nel 2021, venendo in seguito premiato con il \"premio Manlio Scopigno\"; il 21 luglio seguente passa alla , con cui firma un biennale come allenatore della formazione Primavera. Il 4 febbraio 2022 viene esonerato e sostituito da Paolo Mandelli."}
{"id": "9206029", "revid": "124278674", "url": "https://it.wikipedia.org/wiki?curid=9206029", "title": "Superstar (pista sciistica)", "text": "La Superstar \u00e8 una pista sciistica che si trova a Killington, negli Stati Uniti d'America. Sul pendio, che si snoda sullo Skye Peak, si tengono gare di slalom gigante e di slalom speciale, a livello femminile della Coppa del Mondo di sci alpino, a partire dalla stagione 2016-2017; le gare si disputano solitamente verso la fine del mese di novembre."}
{"id": "9206031", "revid": "1318658", "url": "https://it.wikipedia.org/wiki?curid=9206031", "title": "Biblioteca del Collegio Borromeo", "text": "La Biblioteca del Collegio Borromeo e una delle pi\u00f9 antiche di Pavia, sorse infatti nella seconda met\u00e0 del XVI secolo e conta un patrimonio di pi\u00f9 di 40.000 volumi, oltre 2.300 volumi antichi e 70 periodici, tutti attivi.\nLa storia e la sede.\nIl collegio Borromeo venne fondato nel 1561 da Carlo Borromeo e il palazzo del collegio, progettato da Pellegrino Tibaldi, venne ultimato nel 1588, dopo che guida del cantiere era passata dal Tibaldi a Francesco Maria Richini. Il palazzo, in stile manierista, presenta un impianto a corte centrale con un imponente cortile di forma quadrata e dotato di doppio loggiato, sorretto da colonne binate in granito provviste al piano terreno di capitelli ionico, mentre al primo sono in stile dorico. Dentro al cortile, al piano terreno, si trova la biblioteca che verosimilmente cominci\u00f2 a formarsi gi\u00e0 nei primi anni di attivit\u00e0 del nuovo collegio. Va infatti evidenziato che le ore dei collegiali erano scandite dalla lettura, dato che, oltre allo studio, a turno dovevano leggere nel refettorio durante i pasti. Inoltre il collegio era tenuto a fornire (in prestito) ai collegiali i costosi volumi necessari per lo studio delle discipline universitarie e fu proprio per venire incontro a tela esigenza che, fin dai primissimi d\u2019esistenza del collegio, cominciarono a formarsi le prime raccolte librarie. Nei secoli seguenti, la biblioteca \u00e8 stata costantemente arricchita sia tramite l\u2019acquisto di nuovi volumi, sia grazie alla donazione di fondi librari, gran parte di essi per lascito da parte di grandi intellettuali e studiosi, alcuni dei quali furono allievi del collegio. Va infine segnato che, lungo la sua grande storia, la biblioteca sub\u00ec in due occasioni la perdita, in favore dell\u2019universit\u00e0 di Pavia, di diversi volumi. Tra il 1773 e il 1779 Gregorio Fontana, per ordine del governatore della Lombardia Austriaca Carlo Giuseppe di Firmian, pot\u00e9 estrarre dalla biblioteca diversi volumi di pregio per arricchire il patrimonio librario della Biblioteca Universitaria. Ben pi\u00f9 pesante fu, nel 1926, la cessione alla neonata biblioteca della Facolt\u00e0 di Scienze Politiche di circa 4.300 volumi inerenti discipline sociali e politiche.\nFondi librari.\nFondo Biblioteca Antica: conserva circa 2.000 volumi impressi tra il XV e XIX secolo, dei pi\u00f9 svariati argomenti (storia, diritto, filosofia, teologia, letteratura e scienze), alcuni di grande pregio, come i \"Trionfi e canzoniere\" di Francesco Petrarca stampato a Venezia da Bernardino da Novara nel 1488 o l\u2019edizione de \"I promessi sposi\" arricchita dalle illustrazioni di Francesco Gonin (1840- 1842). Il fondo \u00e8 fase di catalogazione e tra i circa 1.600 volumi attualmente censiti si sono ritrovati 10 incunaboli, 180 cinquecentine e 860 testi risalenti ai secoli XVII e XVIII.\nFondo Gabba: conserva pi\u00f9 di 300 volumi antichi (principalmente editi tra XVI e XVIII secolo), riguardanti soprattutto la storia antica, donato da Emilio Gabba (Pavia 1927- 2013), docente di Storia Romana presso le universit\u00e0 di Pisa (1958 -1974) e Pavia (1974- 1996), direttore della \"Rivista storica italiana\" dal 1995 al 2005 e accademico dei Lincei.\nFondo Angelini: donato da Cesare Angelini (Albuzzano 1886- Pavia 1976), presbitero, scrittore e critico letterario, insegn\u00f2 Lettere presso il seminario di Cesena e poi fu rettore del collegio dal 1939 al 1961. Il fondo \u00e8 formato da 84 volumi di argomento letterario.\nFondo Zanoni: raccoglie la biblioteca personale di Emilio Zanoni (Cremona 1914- Ponte di Legno 1995), allievo del collegio e poi, dopo la laurea in giurisprudenza, intraprese la carriera politica nelle file del Partito Socialista Italiano, divenendo sindaco di Cremona dal 1970 al 1980 e senatore della repubblica nel 1958.\nFondo Rotondi: conserva volumi appartenuto a Mario Rotondi (Gorla Minore 1900- Milano 1984), alunno del collegio, Rotondi fu docente di Diritto Commerciale presso l\u2019universit\u00e0 di Pavia, nel 1931, non volendo prestare giuramento di fedelt\u00e0 al regime fascista, pass\u00f2 all\u2019universit\u00e0 Cattolica di Milano, dove rimase fino al 1946, quando rientr\u00f2 a Pavia. Nel 1964 divenne docente di Diritto Privato presso l\u2019universit\u00e0 Statale di Milano, ricoprendo, contemporaneamente anche il ruolo di professore incaricato alla Bocconi di Milano.\nL'archivio.\nL\u2019archivio del Collegio Borromeo conserva non solo la documentazione riguardante l\u2019ente (compresa la bolla emanata da papa Pio IV il 15 ottobre 1561 con la quale era istituito il collegio), ma anche parte dell\u2019archivio del monastero di San Maiolo, le cui propriet\u00e0 fondiarie passarono nel 1564 al collegio, documentazione donata da ex alunni o docenti universitari e la fototeca, parzialmente digitalizzata.\nFondi archivistici.\nFondo Possessioni (estremi cronologici 1320- 1900): che raccoglie la documentazione riguardante sia la costruzione del palazzo del collegio, sia le numerose possessioni, soprattutto agricole, del collegio (per lo pi\u00f9 situate nei territori di Arona, Barbianello, Bassignana, Besate, Bissone, Borgarello, Broni, Casatisma, Casei Gerola, Cigognola, Comairano, Ferrera Erbognone, Milano, Pavia, Pegazzera, Pietra de\u2019 Giorgi, Pieve Porto Morone, Redavalle, San Genesio, San Martino Siccomario; San Re, Scaldasole, Vigevano e Voghera). il fondo conserva numerosissime mappe e disegni degli edifici, dei fondi agricoli e delle canalizzazioni idriche.\nFondo Amministrazione, Contabilit\u00e0, Alunni (XV secolo- 1985): dove si conserva la documentazione inerente all\u2019amministrazione del collegio e delle sue propriet\u00e0, la contabilit\u00e0, i lasciti a favore dell\u2019ente, la corrispondenza tra i patroni e i rettori e la documentazione riguardante i collegiali.\nFondo Registri (1501- 1965): costituito da circa 750 registri rilegati, cinque dei quali relativi al monastero di San Maiolo, contenenti protocolli, elenchi degli alunni, inventari, libri di cassa e libri contabili riguardanti vari aspetti dell\u2019amministrazione dell\u2019ente, come 74 registri relativi all\u2019acquisto di generi alimentari (1585- 1952).\nFondo Pergamene (982- 1776): conserva 446 pergamene, gran parte di esse, circa 350, provenienti dall\u2019archivio del monastero di San Maiolo e riguardanti, soprattutto, le propriet\u00e0 fondiarie del cenobio.\nFondo Casorati: contenete le carte di Felice Casorati (Pavia 1835- Casteggio 1890), docente prima di Algebra e Geometria Analitica e poi di Calcolo Infinitesimale presso l\u2019universit\u00e0 di Pavia e accademico dei Lincei. Il fondo conserva anche la fittissima corrispondenza tra Casorati e i principali matematici italiani e stranieri.\nCuriosit\u00e0.\nAll'interno del fondo Registri, nella serie \"Trattamenti e Cibarie\", si conserva l'elenco delle portate stabilit\u00e0 per il pranzo del 23 dicembre 1599, nel quale compaiono anche dei \"pani grossi\" prodotti con burro, uvetta e spezie che dovevano essere dati ai collegiali il giorno di Natale. Si tratterebbe questa della prima menzione certa del noto panettone."}
{"id": "9206034", "revid": "72396", "url": "https://it.wikipedia.org/wiki?curid=9206034", "title": "Manuel Panaro", "text": "Carriera.\nCresciuto nel settore giovanile dell', debutta in prima squadra il 12 marzo 2021 in occasione dell'incontro di coppa di lega argentina perso 2-1 contro il .\nStatistiche.\nPresenze e reti nei club.\n\"Statistiche aggiornate al 18 novembre 2021.\""}
{"id": "9206045", "revid": "124931442", "url": "https://it.wikipedia.org/wiki?curid=9206045", "title": "Lazzaretto di Crotone", "text": "Il lazzaretto di Crotone, un tempo noto come monastero dei Carmelitani, \u00e8 un edificio storico di Crotone adibito in passato a lebbrosario per il ricovero dei degenti colpiti da malattie infettive e contagiose quali ad esempio la peste, il colera e la malaria.\nStoria.\nIl complesso monasteriale, in origine situato fuori le mura della citt\u00e0, venne edificato intorno al XVI secolo nei pressi della spiaggia, sulla strada che conduceva a Capo Colonna.\nStruttura.\nLa struttura dell'edificio si presenta a pianta rettangolare su due piani, con delle piccole finestre rivolte verso il mare."}
{"id": "9206048", "revid": "780783", "url": "https://it.wikipedia.org/wiki?curid=9206048", "title": "Vuelta al Pa\u00eds Vasco 2016", "text": ""}
{"id": "9206060", "revid": "110157", "url": "https://it.wikipedia.org/wiki?curid=9206060", "title": "Laura Minguell", "text": "Biografia.\nLaura Minguell \u00e8 nata il 6 novembre 1991 a Barcellona (Spagna), fin da piccola ha coltivato la passione per la danza e per la recitazione.\nCarriera.\nLaura Minguell ha iniziato a seguire danza nelle discipline di danza classica, danza moderna, hip-hop, danza del ventre e flamenco. Dal 2005 al 2010 ha studiato alla Ball i Dansa de Cardedeu, Escola Eul\u00e0lia Blasi. Dal 2012 ottiene il diploma di Interpretazione per il cinema e la televisione. Nel 2013 ha seguito il corso di formazione per attori e il corso di struttura drammatica con Raquel P\u00e9rez. Dal 2013 al 2015 ha seguito il corso regolare di interpretazione con Juan Codina.\nNel 2009 ha interpretato il ruolo di Dancer nella serie \"Raveena: Mr. DJ\".\nNel 2013 ha recitato nel cortometraggio \"Wrong Way\". Successivamente, nel 2014, ha recitato nel cortometraggio \"El s\u00edndrome de Darwin\" diretto da Jos\u00e9 Gasser. Sempre nello stesso anno ha recitato nel cortometraggio \"Mosaico\", diretto da Mily H. Alarc\u00f3n. L'anno successivo, nel 2015, ha recitato nel cartometraggio \"Contenci\u00f3n\", diretto da Sonia Almarcha.\nNel 2015 ha interpretato il ruolo di Sara nel film \"Pixeles\" diretto Jordi N\u00fa\u00f1ez. Nello stesso anno ha interpretato nella serie \"Centro m\u00e9dico\". L'anno successivo nel 2016 ha recitato nelle serie \"La Riera\" e in \"El Caso: Cr\u00f3nica de sucesos\" dove ha ricoperto il ruolo di Rosita. Nel 2017 ha recitato nel cartometraggio \"Nomofobia\" diretto da Guillermo Florence. Nello stesso anno ha recitato nel film \"#Amornotellameamor\".\nNel 2018 ha interpretato il ruolo di Daniela nella serie \"La que se avecina\". Nel 2019 ha interpretato il ruolo di Julia Salvat nella serie \"Argentina, tierra de amor y venganza\".\nIl suo pi\u00f9 grande successo arriva nel 2019 e nel 2020 quando ha interpretato il ruolo di Marta Soloz\u00e1bal nella soap opera \"Il segreto\" (\"El secreto de Puente Viejo\").\nNel 2020 ha recitato nella serie \"Il tempo che ti do\" (\"El tiempo que te doy\"). Nello stesso anno ha interpretato il ruolo di Ana nella soap opera \"Mercado central\".\nNel 2021 ha recitato nella serie \"The Time of Takes\". Nello stesso anno ha recitato nel film \"Un novio para mi mujer\" diretto da Laura Ma\u00f1\u00e1.\nLingue.\nLaura Minguell parla fluentemente lo spagnolo, il catalano, il francese e l'inglese.\nDoppiatrici italiane.\nNelle versioni in italiano dei suoi film e delle sue serie TV, Laura Minguell \u00e8 stata doppiata da:"}
{"id": "9206062", "revid": "339392", "url": "https://it.wikipedia.org/wiki?curid=9206062", "title": "Whig", "text": ""}
{"id": "9206064", "revid": "365417", "url": "https://it.wikipedia.org/wiki?curid=9206064", "title": "Campionati mondiali universitari di karate 2016", "text": "I campionati mondiali universitari di karate 2016 (\"2016 World University Karate Championships\") si sono svolti dal 10 al 13 agosto 2016, a Braga, in Portogallo.\nMedagliere.\n\u00a0\u00a0\u00a0\u00a0\u00a0\u00a0Paese organizzatore."}
{"id": "9206070", "revid": "458786", "url": "https://it.wikipedia.org/wiki?curid=9206070", "title": "Rodrigo Ferreyra", "text": "Carriera.\nCresciuto nel settore giovanile del , debutta in prima squadra il 5 dicembre 2020 in occasione dell'incontro di Primera Divisi\u00f3n Profesional de Uruguay pareggiato 0-0 contro il .\nStatistiche.\nPresenze e reti nei club.\n\"Statistiche aggiornate al 24 novembre 2021.\""}
{"id": "9206071", "revid": "228587", "url": "https://it.wikipedia.org/wiki?curid=9206071", "title": "Honda CB 300R", "text": "La Honda CB 300R \u00e8 un motociclo prodotto dalla casa motociclistica giapponese Honda dal 2017.\nDescrizione.\nLa CB 300R \u00e8 una naked della famiglia CB, dotata di un propulsore da 286 cm\u00b3 monocilindrico, presentata per la prima volta all'EICMA di Milano nel novembre 2017 in sostituzione della Honda CB 300F. Le vendite sono iniziate in Europa e in Asia nel 2017, mentre negli Stati Uniti nel 2018.\nDella moto ne \u00e8 stata derivata una versione con \ncilindrata inferiore chiamata \"CB 250R\", che viene venduta in Giappone e Malesia."}
{"id": "9206101", "revid": "465169", "url": "https://it.wikipedia.org/wiki?curid=9206101", "title": "Kawasaki W800", "text": "La Kawasaki W800 \u00e8 una motocicletta dalla casa motociclistica giapponese Kawasaki dal 2011.\nDescrizione.\nLa W800 \u00e8 una moto del tipo custom con design retr\u00f2 che ha sostituito la W650, alimenta da un propulsore bicilindrico parallelo dalla cilindrata di 773 cm\u00b3 raffreddato ad aria a quattro tempi con un solo albero a camme in testa, alimentato da un sistema ad iniezione elettronica. Per\u00f2 rispetto alla W650 manca il kickstarter.\nLa moto si caratterizza per avere uno stile retr\u00f2 che omaggia e si rif\u00e0 alle moto prodotte da Kawasaki a cavallo degli anni 70; a ci\u00f2 contribuiscono alcuni particolari come il serbatoio del carburante, la sella, le ruote a raggi e il logo W su entrambi i lati del serbatoio."}
{"id": "9206102", "revid": "1543377", "url": "https://it.wikipedia.org/wiki?curid=9206102", "title": "Mystery Train/I Forgot to Remember to Forget", "text": "Mystery Train/I Forgot to Remember to Forget \u00e8 il quinto singolo del cantante statunitense Elvis Presley, pubblicato nel formato a 45 giri e in quello a 78 giri il 20 agosto 1955.\nDescrizione.\nLa canzone sul lato A \u00e8 una cover di \"Mystery Train\", incisa nel 1953 da uno dei due autori, Junior Parker, mentre il brano sul lato B, I Forgot to Remember to Forget era un brano originale, inciso da Presley per la prima volta.\nIl disco raggiunse il numero uno della classifica nazionale \"Billboard\" nella country music nel febbraio 1956, e rimase in vetta per 5 settimane. Fu il primo singolo che rese Elvis Presley una star nazionale della musica country.\nIn totale rimase in classifica per 39 settimane..\nIl disco venne poi ristampato dalla RCA Records dopo il passaggio di Presley a questa etichetta."}
{"id": "9206115", "revid": "439868", "url": "https://it.wikipedia.org/wiki?curid=9206115", "title": "Waghorn", "text": ""}
{"id": "9206116", "revid": "15756", "url": "https://it.wikipedia.org/wiki?curid=9206116", "title": "Franco Mancini (filologo)", "text": "Biografia.\nLaureato all'Universit\u00e0 di Roma nel 1945 con Natalino Sapegno, insegn\u00f2 nelle scuole superiori fino al\n1954, quando divenne direttore della Biblioteca comunale di Todi. Negli anni '70 pass\u00f2 all'insegnamento universitario. Come filologo \u00e8 ricordato per importanti edizioni critiche tra cui si ricordano quelle di Garzo dell'Incisa e soprattutto quella delle \"Laude\" di Jacopone da Todi per gli \"Scrittori d'Italia Laterza\" uscita nel 1974 e pi\u00f9 volte ristampata. Della sua attivit\u00e0 di poeta e narratore si ricorda il \"Prosimetro 1975-1985\", pubblicato dalla casa editrice San Marco dei Giustiniani nel 1986 con una nota di Giovanni Giudici."}
{"id": "9206127", "revid": "1702319", "url": "https://it.wikipedia.org/wiki?curid=9206127", "title": "Chiesa di Sant'Egidio (San Gillio)", "text": "La chiesa di Sant'Egidio Abate \u00e8 la parrocchiale di San Gillio, in citt\u00e0 metropolitana e arcidiocesi di Torino; fa parte del distretto pastorale Torino Ovest.\nStoria.\nGi\u00e0 in epoca medievale sorgeva un monastero con annessa una cappella dedicata a Sant'Egidio, attorno al quale sorse poi il paese di San Gillio.\nNella prima met\u00e0 del XIV secolo venne edificata per interessamento di Filippo di Savoia-Acaia una villanova, comprendente anche una chiesa dedicata alla Santa Croce, che successivamente assunse il titolo di parrocchiale.\nQuesto edificio fu danneggiato nel 1738 durante il passaggio delle truppe francesi in modo cos\u00ec grave da non potessero riaperto; si decise, dunque, di costruire in un luogo diverso la nuova parrocchiale, dedicata a sant'Egidio come l'antica cappella e disegnata dal Nicolis di Robilant.\nQuesto edificio, le cui rifiniture vennero compiute agli inizi del XIX secolo, fu restaurato nel 1841 in occasione della visita dell'arcivescovo Luigi Fransoni; nel 1887, visto l'aumento della popolazione del paese, si provvide ad ampliare la chiesa mediante la costruzione delle due cappelle laterali che compongono il transetto.\nIntorno al 2000, per adattare il presbiterio alle norme postconciliari, si procedette alla realizzazione dell'altare rivolto verso l'assemblea.\nDescrizione.\nEsterno.\nLa convessa facciata a salienti della chiesa, rivolta a sudest e suddivisa da una cornice marcapiano in due registri, entrambi scanditi da paraste, presenta in quello inferiore il portale d'ingresso timpanato e due nicchie e in quello superiore, affiancato da due volute e coronato dal frontone semicircolare, una finestra.\nInterno.\nL'interno dell'edificio si compone di un'unica navata, suddivisa in tre campate e voltata a botte, sulla quale si affacciano le cappelle laterali e le cui pareti sono scandite da lesene; al termine dell'aula si sviluppa il presbiterio, rialzato di tre gradini e chiuso dall'abside semicircolare.\nQui sono conservate diverse opere di pregio, tra le quali la pala dell'altare maggiore, con soggetto i \"Santi Egidio e Giovanni Bosco\", e le due statue raffiguranti rispettivamente \"Sant'Antonio Abate\" e \"San Rocco\"."}
{"id": "9206130", "revid": "439868", "url": "https://it.wikipedia.org/wiki?curid=9206130", "title": "Camarero", "text": ""}
{"id": "9206131", "revid": "439868", "url": "https://it.wikipedia.org/wiki?curid=9206131", "title": "Urrejola", "text": ""}
{"id": "9206144", "revid": "124123", "url": "https://it.wikipedia.org/wiki?curid=9206144", "title": "Persone di cognome Kim/Attrici", "text": ""}
{"id": "9206145", "revid": "177966", "url": "https://it.wikipedia.org/wiki?curid=9206145", "title": "Ritratto di giovane (Lotto Carrara)", "text": "Il Ritratto di giovane conosciuto anche come il Giovane con il copricapo \u00e8 un dipinto a olio su tavola di Lorenzo Lotto, databile al 1500 circa e conservato nella pinacoteca dell'Accademia Carrara di Bergamo esposto nella sala 14.\nStoria, descrizione e stile.\nIl dipinto \u00e8 una delle opere giovanili dell'artista, conservato in Accademia Carrara grazie grazie alla collezione di Guglielmo Lochis del 1866. Non fu da subito assegnato al Lotto, infatti, il Berenson lo aveva assegnato a Jacopo de' Barbari. Fu nel 1907 il critico d'arte Gustavo Frizzoni a considerarlo un'opera lottesca tra le pi\u00f9 antiche, assegnazione poi confermata dalla critica moderna. Antonio Boschetto ne diede la datazione ai primi anni del Cinquecento: \u00absul far del secolo\u00bb.\nScriver\u00e0 del dipinto Antonio Morassi: \u00absquisitissima pittura, precisa e nitida nel segno tagliente, larga nei piani tondeggianti\u00bb. Il dipinto, tra i primi lavori dell'artista veneziano, presenta influenze della pittura nordica del D\u00fcrer e del periodo veneziano di Antonello da Messina, dal quale apprende la sensibilit\u00e0 dell'espressione.\nLa tavola presenta la grande capacit\u00e0 dell'artista di riuscire a personalizzare e a cogliere la psicologia del personaggio sapendone raffigurare lo sguardo, negli occhi versi, molto intenso e vivo: \nNel dipinto il Lotto compie un importante studio della luce riuscendo molto bene a staccare le forme dal nero del fondo costruendo un volto ovale leggermente inclinato, eseguito con una nitidezza molto smaltata e una ricercata elaborazione dei riccioli rossicci che sembrano fili di rame."}
{"id": "9206150", "revid": "124312001", "url": "https://it.wikipedia.org/wiki?curid=9206150", "title": "Yamaha FJ", "text": "La Yamaha FJ \u00e8 una motocicletta prodotta dalla casa motociclistica giapponese Yamaha a partire dal 1984 al 1995.\nProfilo e contesto.\nFJ1100.\nLa FJ1100 montava un motore a quattro cilindri in linea a quattro tempi raffreddato ad aria, installato in posizione trasversale da 1097 cm\u00b3 (alesaggio \u00d7 corsa: 74,0 mm \u00d7 63,8 mm), con rapporto di compressione pari a 9,7:1. La lubrificazione era del tipo a carter umido. La frizione a dischi multipli in bagno d'olio, era abbinata ad un cambio a 5 marce.\nFJ1200.\nNel 1986 Yamaha decise di aggiornare l'FJ1100 aumentando leggermente la cilindrata del motore, modificando le sospensioni e altre componenti. Il risultato fu l'FJ1200. L'FJ1200 fu evoluto nel corso della sua carriera in tre versioni (1TX, 3CV e 3XW), ciascuna delle quali benefici\u00f2 di vari step di miglioramenti alla carenatura, alle sospensioni anteriori e posteriori. Dal 1991 venne introdotto una versione dotata in opzione di ABS."}
{"id": "9206153", "revid": "1735670", "url": "https://it.wikipedia.org/wiki?curid=9206153", "title": "Sonar d'intercettazione", "text": ""}
{"id": "9206155", "revid": "6923", "url": "https://it.wikipedia.org/wiki?curid=9206155", "title": "Benelli Leoncino 500", "text": ""}
{"id": "9206156", "revid": "124203102", "url": "https://it.wikipedia.org/wiki?curid=9206156", "title": "Yamaha FJ1200", "text": ""}
{"id": "9206171", "revid": "214753", "url": "https://it.wikipedia.org/wiki?curid=9206171", "title": "World Series di monobob femminile 2022", "text": "Le World Series di monobob femminile 2022, ufficialmente denominate \"2021/22 IBSF Women's Monobob World Series\", sono la seconda edizione del massimo circuito mondiale del monobob, competizione organizzata dalla Federazione Internazionale di Bob e Skeleton riservata soltanto alle donne; \u00e8 iniziata il 7 novembre 2021 a Whistler in Canada, e si concluder\u00e0 il 15 gennaio 2022 a Sankt Moritz in Svizzera. Le competizioni riguardano unicamente la disciplina del \"monobob\", per la quale viene utilizzata una slitta con a bordo una sola persona a cui sono pertanto demandate tutte e tre le fasi della gara: spinta in partenza, guida lungo il tracciato e frenata al termine della discesa.\nSono in programma ventiquattro gare distribuite il diciassette tappe, da disputarsi in nove differenti localit\u00e0 e in concomitanza con i circuiti di Coppa del Mondo, Coppa Europa e Coppa Nordamericana lungo tutto l'arco della stagione 2021/2022. A partire da questa stagione verr\u00e0 inoltre assegnato il trofeo della combinata femminile, per il quale verranno presi in considerazione i risultati del bob a due donne ottenuti negli appuntamenti di Coppa del Mondo e quelli conseguiti nelle corrispondenti gare delle World Series di monobob. Tale trofeo rimarr\u00e0 comunque a s\u00e8 stante in quanto assegnato a partire da due circuiti indipendenti tra loro e non far\u00e0 quindi parte dell'albo d'oro di nessuna delle suddette competizioni.\nLa disciplina del monobob far\u00e0 inoltre parte per la prima volta dei Giochi olimpici invernali di ; la gara si terr\u00e0 il 14 febbraio 2022 a Yanqing in Cina e non sar\u00e0 valida ai fini delle World Series. La tappa di Sankt Moritz assegner\u00e0 inoltre il titolo europeo 2022, mentre quella di Winterberg del 14 gennaio sar\u00e0 valida anche per il campionato europeo juniores.\nSistema di punteggio.\nAi fini della classifica generale da stilarsi al termine della stagione, verranno considerati i migliori 5 risultati ottenuti in tutte le tappe disputate da ciascuna atleta.\nClassifiche.\nWorld Series di monobob.\nNota: Tra parentesi i risultati scartati.\nCombinata femminile.\nPer il trofeo della combinata femminile verranno presi in considerazione i risultati ottenuti nel bob a due donne negli appuntamenti di Coppa del Mondo e quelli conseguiti nelle corrispondenti gare delle World Series di monobob."}
{"id": "9206172", "revid": "1735670", "url": "https://it.wikipedia.org/wiki?curid=9206172", "title": "Sonar per misura distanza", "text": ""}
{"id": "9206178", "revid": "1682155", "url": "https://it.wikipedia.org/wiki?curid=9206178", "title": "\u010cair Stadium", "text": ""}
{"id": "9206180", "revid": "439868", "url": "https://it.wikipedia.org/wiki?curid=9206180", "title": "Urra", "text": ""}
{"id": "9206182", "revid": "122246", "url": "https://it.wikipedia.org/wiki?curid=9206182", "title": "European League femminile", "text": ""}
{"id": "9206184", "revid": "439868", "url": "https://it.wikipedia.org/wiki?curid=9206184", "title": "\u00dabeda (disambigua)", "text": ""}
{"id": "9206185", "revid": "110157", "url": "https://it.wikipedia.org/wiki?curid=9206185", "title": "Institut des hautes \u00e9tudes de D\u00e9fense nationale", "text": "L\u2019Institut des hautes \u00e9tudes de D\u00e9fense nationale (IHEDN), \u00e8 un'istituzione accademica pubblica francese per la ricerca sulla difesa, l'educazione e la promozione della conoscenza e della consapevolezza, fondata nel 1936 dall'ammiraglio Raoul Castex. Originariamente era il \"Coll\u00e8ge des hautes \u00e9tudes de d\u00e9fense nationale\" ed \u00e8 stato ribattezzato istituto nel 1948. Alle sessioni di formazione nazionali originarie sono state aggiunte sessioni nelle regioni (1954), sessioni internazionali (1980), cicli di intelligenza economica (1995) e altri seminari specifici. Nel 1997, l'Istituto \u00e8 diventato un ente amministrativo pubblico sotto l'autorit\u00e0 del Primo Ministro."}
{"id": "9206186", "revid": "124203614", "url": "https://it.wikipedia.org/wiki?curid=9206186", "title": "IHEDN", "text": ""}
{"id": "9206189", "revid": "439868", "url": "https://it.wikipedia.org/wiki?curid=9206189", "title": "Subercaseaux", "text": ""}
{"id": "9206190", "revid": "1735670", "url": "https://it.wikipedia.org/wiki?curid=9206190", "title": "Sonar a fasci preformati", "text": ""}
{"id": "9206199", "revid": "1735670", "url": "https://it.wikipedia.org/wiki?curid=9206199", "title": "Sonar ad alta risoluzione", "text": ""}
{"id": "9206204", "revid": "93436", "url": "https://it.wikipedia.org/wiki?curid=9206204", "title": "Il Cerchio Magico", "text": "Il Cerchio Magico \u00e8 un romanzo per ragazzi dell'autrice italiana Susanna Tamaro del 1994.\nStoria editoriale.\nIl libro usc\u00ec per la Mondadori nel 1993 e godette di varie riedizioni. Nel 2002 fu incluso nel volume \"Il castello dei sogni: storie che parlano al cuore\" della collana economica \"Miti Mondadori\", assieme alle altre opere \"Cuore di ciccia\" e \"Tobia e l'angelo\" della stessa autrice. Nel 2019 fu ripubblicato dalla Giunti junior.\nTrama.\nIn una grande citt\u00e0, nel parco di Villa Gioiosa, si trova il Cerchio Magico, un bosco dalla fama sinistra. Qui vive Guendy, la figlia di un pastore tedesco e di una lupa, che ha adottato un bambino umano abbandonato, Rick, crescendolo come il cucciolo che non ha potuto avere per la sua sterilit\u00e0. La migliore amica di Rick \u00e8 Ursula, una vecchia scimpanz\u00e8 scampata a un esperimento astronautico, che da quest'esperienza ha sviluppato una teoria sull'origine del boschetto: si tratterebbe del luogo dove si \u00e8 sparsa la polvere di una stella cadente.\nUn giornale cittadino organizza una campagna di stampa contro il Cerchio Magico, sostenendo che abbia provocato la sparizione di diverse persone che vi si erano addentrate. Da ci\u00f2 si sviluppa un movimento che chiede il suo abbattimento, con a capo Ulderico Triponzio, un grassone che vuole diventare popolare per candidarsi a sindaco. Quando i suoi seguaci cominciano ad abbattere il bosco, Guendy viene uccisa da una fucilata. Triponzio assume la tutela di Rick, sperando che la mossa aumenti ancora la sua popolarit\u00e0.\nDurante una festa di gala a casa Triponzio, Rick assiste di nascosto al discorso di \"Sua Mollosa Porchezza\" Pallaciccia I, padrone di una catena d'ipermercati, che dichiara di voler eliminare tutti gli spazi verdi, considerati sporchi e improduttivi, per costruire nuovi centri commerciali, indicando come sua principale nemica la Amalia Cipolloni, una donna amante dei fiori e della natura. Rick viene scoperto e scappa dalla casa del suo tutore. Durante la fuga, Rick nota una processione di bambini in pigiama, dagli occhi quadrati come uno schermo televisivo, che marciano cantando una canzone ideata da Triponzio. Incontra poi una gatta di nome Dod\u00f2 che lo conduce dalla Cipolloni, a cui racconta tutta la sua storia. Amalia Cipolloni decide d'indagare, facendo travestire Rick da cane perch\u00e9 non sia riconosciuto; riceve poi la sgradita visita di Triponzio, che le regala un televisore, nella speranza che l'apparecchio faccia il lavaggio del cervello anche a lei.\nLa notte stessa, Rick si accoda al gruppo di bambini in marcia per scoprire dove sono diretti. Essi arrivano in un castello che si rivela un \"Paese dei Balocchi\" televisivo, dove dei robot sono pronti a dare ai bambini qualunque cosa desiderino dopo averla vista sui teleschermi. Rick, in collegamento radio con Amalia, si allontana dal gruppo e s'intrufola in un altro ambiente, dove si trova Pallaciccia I coi suoi seguaci, tra i quali Triponzio. Rick apprende cos\u00ec i loro piani: intendono condizionare i bambini perch\u00e9 da grandi pensino solo a comprare e consumare, ed eliminare la Cipolloni tramite lo \"Spetocchio Cosmico\", un'esplosione di gas digestivi di elefanti alimentati a fagioli, convogliati all'interno della casa di Amalia che rimarrebbe asfissiata. Ursula per\u00f2, d'accordo con Amalia, stacca la corrente elettrica, provocando lo spegnimento dei teleschermi che ipnotizzano i bambini, e devia i tubi dello Spetocchio Cosmico nell'ala del castello con Pallaciccia I e Triponzio.\nRick rimane a vivere con Amalia, e insieme con lei, con Dod\u00f2 e con Ursula va a Villa Gioiosa, dove il Cerchio Magico sta rinascendo. Egli ricorda l'insegnamento di Guendy: \"il Cerchio Magico di chi si vuole bene non finisce mai\"."}
{"id": "9206208", "revid": "72396", "url": "https://it.wikipedia.org/wiki?curid=9206208", "title": "Kammermusik n. 4", "text": "La Kammermusik n. 4, op. 36 n. 3 (Concerto per violino e orchestra) \u00e8 una composizione di Paul Hindemith del 1925\nStoria della composizione.\nNello stesso anno in cui componeva la Kammermusik n.3 op. 36 n. 2, Hindemith inizi\u00f2 a mettere sul pentagramma anche la Quarta Kammermusik, questa volta con il violino quale strumento solista. Tale scelta fu un voluto omaggio all\u2019amico e collega Licco Amar, fondatore e primo violino del Quartetto per archi Amar di cui facevano parte Walter Caspar (secondo violino), Paul Hindemith (viola) e il fratello di questi Rudolf Hindemith (violoncello). Si tratta di un\u2019altra composizione nella quale si possono ravvisare i segni del \u201critorno a Bach\u201d da parte del musicista di Hanau, una fase peraltro della sua attivit\u00e0 di compositore alla quale egli giunse per via dell\u2019influenza esercitata dalle tendenze e dalle teorie \u201coggettivistiche\u201d proprie della cultura musicale tedesca, pi\u00f9 che per il riflesso delle esperienze neoclassiche contemporanee dei circoli dell\u2019avanguardia francese (e pi\u00f9 specificamente parigina), sia pur rispondendo a indirizzi di gusto e a esigenze intellettuali, osserva Guido Turchi, che si delinearono pressoch\u00e9 in tutta l\u2019arte e la cultura del tempo in Europa. Non c\u2019\u00e8 alcun dubbio che il neoclassicismo di Hindemith abbia un timbro e un suono ben diverso da quello di altri musicisti contemporanei, quali ad esempio Igor Stravinskij o i seguaci di Erik Satie e Jean Cocteau (il cosiddetto \u201cGruppo dei sei\u201d). D\u2019altra parte, si deve tenere conto del fatto che per un musicista cos\u00ec schiettamente germanico come Hindemith, profondamente legato alla tradizione musicale tedesca, l\u2019influenza esercitata dall\u2019arte del sommo Bach non potesse che essere connaturata al suo spirito di compositore.\nTerminata di comporre nell\u2019autunno del 1925, la \"Kammermusik n. 4, op. 36 n. 3\" \u00e8 una delle pi\u00f9 note tra le sette dell\u2019autore ed \u00e8 entrata a far parte del repertorio di alcuni dei maggiori violinisti di tutti i tempi, tra cui Igor Oistrakh. \nStruttura della composizione.\nLa quarta Kammermusik risale a un periodo dell\u2019attivit\u00e0 creativa di Hindemith durante il quale il compositore tedesco catalogava gran parte dei suoi lavori con il nome di \u201cGebrauchsmusik\u201d (musica di consumo), ossia pensati e scritti per poter essere eseguiti anche da musicisti non professionisti in quanto richiedenti una capacit\u00e0 tecnica da discreto dilettante. In tal modo, Hindemith si richiamava a una tradizione risalente al periodo della musica barocca. In effetti, una buona parte delle composizioni di quel periodo aureo della storia della musica veniva scritta specificamente per esecutori non in possesso della tecnica dei virtuosi e per finalit\u00e0 che, talvolta, si limitavano a circostanze di secondo piano come un ballo durante una cena, oppure una celebrazione liturgica domenicale.\nTuttavia, pur risalendo al periodo sopra accennato, la quarta Kammermusik non si pu\u00f2 propriamente definire musica destinata a discreti dilettanti. Al contrario, la si pu\u00f2 considerare come la pi\u00f9 ambiziosa dell\u2019intera serie e, a differenza delle due precedenti dell\u2019opera 36 dove lo strumento solista assume un rango di \u201cprimus inter pares\u201d, qui il violino \u00e8 a tutti gli effetti un vero e proprio strumento solista concertante. Quanto all\u2019orchestra, pi\u00f9 ampia delle precedenti per numero di esecutori, \u00e8 costituita principalmente da strumenti a fiato (2 ottavini, 2 clarinetti in si bemolle, 2 clarinetti bassi, 2 fagotti, controfagotto, tromba, trombone e basso tuba), oltre che da viole, violoncelli e contrabbassi, pi\u00f9 4 tamburelli privi di sonagli per le percussioni. \nIl primo movimento, che reca in partitura l\u2019indicazione \"Signal: Breite majest\u00e4tische Halbe\" (Segnale, largo e maestoso alla minima), \u00e8 in effetti pi\u00f9 un\u2019introduzione al movimento successivo che un movimento autonomo vero proprio; l\u2019avvio spetta ai fiati che lanciano una serie di energici richiami, poi \u00e8 la volta della tromba e delle percussioni che sottolineano il ritmo vigoroso e martellante della musica. Segue l\u2019apparizione degli archi bassi che ripetono il motivo ostinato iniziale, ma in tono meno energico e marziale, che conduce al ritorno dei fiati con il loro motto insistente. Un crescendo riporta al motivo iniziale, che sfocia in una stentorea fanfara con la quale si conclude l\u2019introduzione.\nSenza alcuna pausa, il violino solista fa la sua prima apparizione dando il via al secondo movimento \"Sehr lebhaft\" (Molto vivace); il ritmo \u00e8 brioso e trascinante e le varie sezioni orchestrali fanno di volta in volta il loro ingresso nell\u2019accompagnare il violino con il suo instancabile moto continuo, fin quando, dopo un iniziale crescendo seguito da un diminuendo dell\u2019orchestra, spetta alla tromba dare il via a una parentesi relativamente pi\u00f9 tranquilla, quasi un rifiatare dopo una lunga rincorsa. Ma \u00e8 solo un breve momento; presto riprende il ritmo rapido e la sonorit\u00e0 energica, particolarmente a opera degli ottoni con la loro stentorea voce, che cedono a loro volta il passo agli archi, finch\u00e9 il violino riporta a un ritmo meno impetuoso, accompagnato dagli strumenti a fiato che prendono un tono alquanto bonario ed elusivo. Poi \u00e8 la volta delle viole con il loro caratteristico timbro velato e un poco malinconico, che conducono a un\u2019altra parentesi di quiete in cui, dopo il clarinetto con il suo tono pensoso e alquanto serio, ritorna il solista a far udire la sua voce. Il dialogo tra violino e i fiati sembra volersi spegnere poco per volta, ma poi ritorna la voce squillante della tromba con il sostegno delle percussioni, che precede la breve e brusca conclusione. \nIl terzo movimento \"Nachtst\u00fcck: M\u00e4\u00dfig schnelle Achtel\" (Notturno: Moderatamente veloce alla croma) \u00e8 il pi\u00f9 lungo ed \u00e8 anche quello dove maggiormente si intensifica un inquieto umore meditativo; da notare inoltre che in questo Notturno Hindemith rinuncia alle sonorit\u00e0 marcate di trombone, tuba e percussioni. Dopo l\u2019introduzione in tono grave e severo degli strumenti a fiato e degli archi, fa il suo ingresso il violino solista con un ampio arco melodico che si staglia su un sottofondo in cui dominano i colori oscuri degli archi bassi; poco per volta la musica sale d\u2019intensit\u00e0 passando da un tono d\u2019inquietudine a uno di acuta angoscia che viene bruscamente interrotto dall\u2019intervento dei fiati a brevi note ripetute, ai quali segue il ritorno del violino solista accompagnato dagli archi bassi e dai fiati in staccato. Si ha la sensazione di un paesaggio silvestre avvolto dalle tenebre, a ravvivare il quale si ode solo il canto di uccelli proveniente dal fitto dei boschi, fin quando poco alla volta cala ovunque il silenzio pi\u00f9 completo. \nIl quarto movimento \"Lebhafte Viertel\" (Vivace alla semiminima) si basa su un animato motivo di marcia affidato alla tromba che assume un ruolo di primo piano, mentre l\u2019ottavino con i suoi trilli rinvia, malgrado la gaiezza del tono, al segnale dell\u2019introduzione. La musica prende uno svolgimento pieno di brio, per due volte interrotto da una cadenza alquanto austera del violino, sostenuto dall\u2019accompagnamento marcatamente ritmato dei tamburi, mentre gli interventi occasionali del basso tuba aggiungono al tutto uno senso di bonaria e goffa allegria. \nAl termine della seconda cadenza, il solista attacca senza interruzione il quinto e ultimo movimento \"So schnell wie m\u00f6glich\" (Veloce quanto possibile); si tratta di una sorta di stretta conclusiva, un vero e proprio moto perpetuo come un omaggio all\u2019arte violinistica virtuosa di Paganini formato da una catena ininterrotta di crome che conduce a una cadenza pressoch\u00e9 forsennata, con l\u2019intervento degli altri strumenti che assume una melodiosit\u00e0 quasi surreale in confronto allo scoppiettante e travolgente impeto del violino solo. "}
{"id": "9206215", "revid": "44876", "url": "https://it.wikipedia.org/wiki?curid=9206215", "title": "Associazione Sportiva Dilettantistica Mezzolara Calcio", "text": ""}
{"id": "9206221", "revid": "93436", "url": "https://it.wikipedia.org/wiki?curid=9206221", "title": "Il cerchio magico", "text": ""}
{"id": "9206224", "revid": "72396", "url": "https://it.wikipedia.org/wiki?curid=9206224", "title": "Kammermusik n. 5", "text": "La Kammermusik n. 5, op. 36 n. 4 (Concerto per viola e orchestra) \u00e8 una composizione di Paul Hindemith scritta nel 1927\nStoria della composizione.\nA proposito del \u201critorno a Bach\u201d da parte di Hindemith, osserva Guido Turchi come la mancanza di un distacco e di \u201cun quasi premeditato comportamento mentale e psicologico\u201d di fronte ai grandi modelli musicali del passato abbia fatto s\u00ec che il compositore di Hanau si sia mostrato ben poco interessato nei confronti del \u201cgioco ambivalente dell\u2019ironia\u201d e del \u201ccongegno critico dell\u2019elemento parodistico\u201d. Con ci\u00f2 non si vuol dire che ironia e parodia (intesa nel senso classico del termine) siano assenti in opere quali il Quarto Quartetto per archi o il gruppo delle quattro Kammermusiken che compongono l\u2019op. 36, costituenti i rari casi in cui sia dato ravvisare l\u2019influenza del \u201cGruppo dei Sei\u201d con le loro \u201cplaisanteries\u201d (facezie) musicali, o di Stravinskij con le sue invenzioni del periodo parigino. Quando ci\u00f2 avviene, succede che, messo da parte per un momento il sommo Bach con la sua grande figura di \"Cantor di Lipsia\", il vocabolario musicale di Hindemith guadagni in estrosit\u00e0 ci\u00f2 che perde a scapito di profondit\u00e0 e autenticit\u00e0 di valori ed espressioni. Da ci\u00f2 ne deriva che la natura decadentistica che, frequentemente, si vuole riscontrare nel neoclassicismo musicale del XX secolo, con la sua nostalgia per un tempo classico della musica, non pare davvero potersi ritrovare nelle opere di Hindemith, in virt\u00f9 delle sue autentiche qualit\u00e0 tipicamente germaniche e della genuina volont\u00e0 di tradurre il ricordo di un glorioso passato in una personale totalit\u00e0 d\u2019arte.\nLa \"Kammermusik n. 5, op. 36 n. 4\" \u00e8 una di quelle composizioni dove ancora si rinvengono talune oscillazioni di stile, che pi\u00f9 avanti avrebbero mostrato una tendenza ad abbreviare le distanze, stabilizzandosi gradualmente su un punto di fusione e integrazione. Terminata nel 1927, fu dedicata al professor Arnold Mendelssohn di cui Hindemith continu\u00f2 ad avere la massima considerazione anche dopo dieci dalla conclusione dei suoi studi di composizione. La prima esecuzione ebbe luogo il 3 novembre 1927 presso la Krolloper di Berlino, sotto la direzione di Otto Klemperer.\nStruttura della composizione.\nRispetto alla precedente Kammermusik n. 4 op. 36 n. 3 per violino e orchestra, la op. 36 n. 4 si discosta pi\u00f9 che nella scelta della viola quale strumento solista (che nel XX secolo ben pochi altri eminenti compositori quali B\u00e9la Bart\u00f3k, Darius Milhaud e William Walton avrebbero preso seriamente in considerazione) nel differente organico dell\u2019orchestra che comprende un maggior numero di strumenti a fiato (flauto, oboe, 2 clarinetti, clarinetto basso, 2 fagotti, controfagotto, corno, 2 trombe, 3 tromboni e basso tuba), oltre a 4 violoncelli e 4 contrabbassi. Per il suo equilibrio formale e per la geniale combinazione di allegria e serenit\u00e0, la quinta Kammermusik va annoverata tra i maggiori lavori da concerto composti da Hindemith e preannuncia i lavori pi\u00f9 maturi dell\u2019autore scritti tra gli anni Trenta e Quaranta.\nIl primo movimento \"Schnelle Halbe\" (Veloce alla minima) inizia con un breve ed energico accordo dell\u2019orchestra, al quale segue immediatamente la viola solista con il suo vorticoso e trascinante motivo accompagnato dalle varie sezioni orchestrali in moto ostinato; un altro vigoroso accordo dei fiati porta a una modulazione in senso ascendente da parte del solista che conduce a una parentesi dei fiati, una sorta di vivace e allegra fanfara vagamente marziale. Ritorna la viola in primo piano ma con un tono meno brioso e vivace; sembra l\u2019inizio di un momento di sereno raccoglimento, ma dopo un crescendo dell\u2019orchestra riappare il motivo introduttivo della viola, che per\u00f2 conduce a un diverso ambiente sonoro contrassegnato da una sorta di bonaria ironia, con la viola che continua a procedere a ritmo spedito ma meno intenso e un po\u2019 pi\u00f9 amabile, sempre con il sottofondo dell\u2019orchestra. Ma si tratta anche qui di una breve pausa, che riporta alla fanfara che vede la tromba in primo piano. La viola riprende a condurre il filo del discorso, interrotta per due volte dal ritorno dell\u2019accordo stentoreo dei fiati, poi segue una fase in cui si alternano momenti di relativa quiete ad altri di maggior intensit\u00e0 sonora, sempre con i fiati che intervengono per ravvivare la conversazione con il solista. Riappare ancora il motivo iniziale della viola, al quale segue il riepilogo di quanto udito in precedenza, finch\u00e9, dopo quattro energici accordi dei fiati, la musica cala d\u2019intensit\u00e0 e, dopo l\u2019ultima apparizione del solista, tocca ai fiati portare il movimento alla conclusione con vigorosa e secca energia. \nNel secondo movimento indicato \"Langsam\" (Lento), l\u2019instancabile energia motoria del precedente Moderatamente veloce cede il passo a un\u2019atmosfera di severa e calma meditazione, con l\u2019oboe che precede l\u2019entrata del solista con il suo motivo dal tono elegiaco. \u00c8 un lungo momento di grave e austero raccoglimento, che sembra quasi voler anticipare il clima di dolente e sofferta meditazione dell\u2019\"Adagio religioso\" del Concerto per viola e orchestra di B\u00e9la Bart\u00f3k, con il quale condivide lo sviluppo nel segno di una ricerca di serena unit\u00e0, in luogo delle marcate contrapposizioni caratterizzanti il primo movimento. Per un momento, sembra che l\u2019ambiente severo e cupo stia per ravvivarsi, quando improvvisamente l\u2019orchestra tace e lascia la viola da sola, ma tosto riprende un tono energico alternandosi pi\u00f9 volte con il solista, fino al ritorno dell\u2019atmosfera di grave e raccolta meditazione, che conduce alla conclusione in cui l\u2019ultima parola spetta ai fiati. \nIl terzo movimento \"M\u00e4\u00dfig schnell\" (Moderatamente veloce) \u00e8 un abile scherzo polifonico, nel quale Hindemith riesce a conferire alla musica una piena leggerezza ed eleganza di suono malgrado la complessit\u00e0 della struttura contrappuntistica. \u00c8 la viola a dare l\u2019inizio, con l\u2019accompagnamento dapprima dei legni, seguiti poco per volta dalle altre sezioni orchestrali che danno inizio a un dialogo con il solista pieno di bonaria gaiezza e di fine umorismo, come una parentesi gaia dopo la severa, talora persino dolente, solennit\u00e0 del precedente movimento. Nel finale ricompare il motivo iniziale, con la musica che poco per volta rallenta, fino alla placida conclusione. \nIl quarto e ultimo movimento, \"Variante eines Milit\u00e4rmarsches\" (Variante di una marcia militare), dall\u2019andamento complessivamente burrascoso, consiste in una serie di variazioni concepite con grande abilit\u00e0 musicale, basate su una marcia militare bavarese, la \"Bayerischer Avanciermarsch\" (Bavarese, avanti march). Sono i fiati, che suonano come un\u2019allegra fanfara, a dare l\u2019avvio, ai quali segue tosto la viola solista eseguendo con spirito e molta grazia il motivo di marcia. Nella sezione mediana Hindemith concede maggior spazio al solista, di tanto in tanto con il sostegno degli ottoni, strumenti scelti non a caso per rielaborare una musica prettamente marziale nel ritmo e militaresca nello spirito. Poi, riprende la fanfara, con un alternarsi di momenti di vivacit\u00e0 e altri di altezzosa seriet\u00e0, che conducono alle ultime battute seguite dalla tranquilla chiusura. "}
{"id": "9206226", "revid": "1442080", "url": "https://it.wikipedia.org/wiki?curid=9206226", "title": "Magic of Nature", "text": "Magic of Nature il primo album in studio del cantante svedese di origine iraniana Alireza Hosseini, pubblicato nel 2018."}
{"id": "9206232", "revid": "1898389", "url": "https://it.wikipedia.org/wiki?curid=9206232", "title": "Ficus di Villa Garibaldi", "text": "Il Ficus di Villa Garibaldi \u00e8 un albero monumentale situato nel centro storico di Palermo all'interno del giardino di Villa Garibaldi in piazza Marina.\nOrigini e caratteristiche.\nL'albero, un ficus magnolioide, venne piantato nel 1864 nell'area dove sorse nel 1863 il giardino progettato dall\u2019architetto Filippo Basile. Alto circa 30 metri e con un diametro di circa 20 metri, domina il quadrante di piazza Marina che guarda all'ingresso del Palazzo Chiaramonte-Steri.\nStoria e riconoscimenti.\nMesso a dimora all'indomani della rivoluzione garibaldina dall'allora sindaco Marchese di Rudin\u00ec per cancellare con il verde il rosso del sangue dei 188 martiri negli spettacolari \"auto da f\u00e9\" organizzati nella piazza dagli inquisitori. \n\u00c8 stato insignito dal comune del titolo di \"Albero dei 150 anni dell'Unit\u00e0 d'Italia\" essendo stato piantato proprio nel periodo in cui ci fu la proclamazione del Regno d'Italia e, secondo l'Accademia dei Georgofili, \u00e8 l'albero pi\u00f9 grande d'Europa. Insieme al \"Ficus\" dell'Orto Botanico, rientra nell'elenco degli alberi monumentali d'Italia redatto dal Ministero delle Politiche Agricole, Alimentari e Forestali.\nRestauro.\nNel 2016 e nel 2020 ha subito la perdita di due grossi rami a causa dell\u2019evento noto come 'summer branch drop' (schianto estivo di una branca). Per prevenire il fenomeno, nel 2019 \u00e8 stato sottoposto a un\u2019importante lavoro di restauro e valorizzazione, che ha incluso la realizzazione di alcuni cercini (aperture nel basolato) per permettere alle radici aeree di crescere regolarmente e fornire sostegno ai rami orizzontali."}
{"id": "9206240", "revid": "1652134", "url": "https://it.wikipedia.org/wiki?curid=9206240", "title": "Carlo Gardan", "text": "Biografia.\nNacque a Santa Maria di Sala il 21 aprile 1893, figlio di Giuseppe e Placida Benfatto. Frequentata una Scuola professionale a Venezia, lavor\u00f2 come capomastro muratore. Nel novembre 1913 fu arruolato nel Regio Esercito in forza all'81\u00b0 Reggimento fanteria della Brigata Torino. Promosso caporale zappatore nel maggio 1914, fu trattenuto in servizio e, dopo l'entrata in guerra del Regno d'Italia, avvenuta il 24 maggio 1915, raggiunse con il suo reggimento la zona di operazioni. Fu promosso sergente nel mese di novembre e sergente maggiore nel luglio 1916, distinguendosi sul Col di Lana, sull'alto Isonzo e sul Carso. Nel settembre 1917 fu promosso aiutante di battaglia e, dopo la ritirata in seguito alla battaglia di Caporetto, pass\u00f2 il corso dell'Isonzo al ponte di Peteano, raggiungendo quindi la linea del Piave, schierandosi tra Maserada e Candel\u00f9. Con l'inizio della battaglia del solstizio, il 15 giugno 1918, in qualit\u00e0 di comandante di un plotone della 6\u00aa Compagnia del II Battaglione schierato in localit\u00e0 C\u00e0 Bellesine, respinse gli attacchi portati dalle truppe austro-ungariche per i successivi dieci giorni. Il 25 giugno, passato il Piave vecchio davanti alle Porte del Taglio al fine di rinforzare le altre compagnie del battaglione impegnate in combattimento da forze superiori di numero, cadde in combattimento, ucciso da una pallottola sparata a bruciapelo mentre, ritto sulla trincea, incitava i suoi uomini a combattere. Con Decreto Luogotenenziale del 23 marzo 1919 fu insignito della medaglia d'oro al valor militare alla memoria."}
{"id": "9206249", "revid": "228587", "url": "https://it.wikipedia.org/wiki?curid=9206249", "title": "SES S.A.", "text": ""}
{"id": "9206250", "revid": "1735670", "url": "https://it.wikipedia.org/wiki?curid=9206250", "title": "Sonar per siluri", "text": ""}
{"id": "9206255", "revid": "2161050", "url": "https://it.wikipedia.org/wiki?curid=9206255", "title": "Giambattista Nicolai", "text": ""}
{"id": "9206260", "revid": "1735670", "url": "https://it.wikipedia.org/wiki?curid=9206260", "title": "Sonar a cortina trainata", "text": ""}
{"id": "9206265", "revid": "205250", "url": "https://it.wikipedia.org/wiki?curid=9206265", "title": "Matilde Marcolli", "text": "Carriera.\nMarcolli ha ottenuto la laurea con lode in Fisica nel 1996, presso l'Universit\u00e0 di Milano, sotto la supervisione di Renzo Piccinini e con la tesi \"Classes of self equivalences of fibre bundles\". Nel 1994 si \u00e8 quindi trasferita negli USA, dove ha conseguito master e dottorato in matematica presso l'Universit\u00e0 di Chicago, sotto la supervisione di Melvin Rothenberg e con la tesi \"Three dimensional aspects of Seiberg-Witten Gauge Theory\".\nTra il 2000 e il 2010 ha coperto la posizione tedesca di docente C3 (equivalente alla posizione italiana di docente associata) presso l'Istituto Max Planck di matematica di Bonn in Germania, ed ha ricoperto la posizione di docente (di cortesia) presso l'Universit\u00e0 statale della Florida a Tallahassee negli USA. E' stata anche docente onoraria presso l'Universit\u00e0 di Bonn. Dal 2008 al 2018 ha ricoperto la carica di docente ordinaria (\"full professor\") di matematica presso il dipartimento di Fisica, Matematica e Astronomia del California Institute of Technology. Attualmente \u00e8 docente presso il dipartimento di matematica dell'Universit\u00e0 di Toronto e fa parte del Perimeter Institute.\nHa svolto vari incarichi temporanei presso il Tata Institute of Fundamental Research in India, il Kavli Institute for Theoretical Physics negli USA, l'Institut Mittag-Leffler in Svezia, l'Isaac Newton Institute in Gran Bretagna e il Mathematical Sciences Research Institute negli USA.\nAttivit\u00e0 di ricerca.\nL'attivit\u00e0 di ricerca di Marcolli ha coperto varie aree della matematica e della fisica teorica, quali la teoria di gauge, la topologia in dimensione bassa, le strutture algebrico geometriche della teoria quantistica dei campi, la geometria non commutativa (studiata con Caterina Consani) con l'applicazione della teoria dei numeri, i modelli fisici (in particolare la fisica delle particelle) e l'effetto Hall quantistico.\nHa collaborato con diverse personalit\u00e0 del ramo matematico e fisico, tra cui Yuri I. Manin e Alain Connes."}
{"id": "9206269", "revid": "181699", "url": "https://it.wikipedia.org/wiki?curid=9206269", "title": "Portyanki", "text": ""}
{"id": "9206277", "revid": "125803688", "url": "https://it.wikipedia.org/wiki?curid=9206277", "title": "Tunuslu Hayreddin Pasci\u00e0", "text": " Fu uno statista e riformatore ottomano-tunisino, nato da una famiglia circassa. Prima fu Gran Visir del Beycato di Tunisi, poi raggiunse l'alto incarico di Gran Visir dell'Impero Ottomano, governando dal 4 dicembre 1878 al 29 luglio 1879. Fu un riformatore politico in un periodo di crescente ascendenza europea. Secondo il Dr. Abdul Azim Islahi, fu un attivista pragmatico che reag\u00ec contro la povert\u00e0 e guard\u00f2 ai modelli europei per suggerimenti. Applic\u00f2 il concetto islamico di \"ma\u1e63la\u1e25ah\" (o interesse pubblico) alle questioni economiche. Sottoline\u00f2 il ruolo centrale della giustizia e della sicurezza nello sviluppo economico. Fu uno dei principali sostenitori del \"tan\u1e93\u012bm\u0101t\" (o modernizzazione) per i sistemi politici ed economici della Tunisia.\nGiovent\u00f9 in Abcasia e Turchia.\nDi origine abcasa, Hayreddin \u00e8 nato in Abcasia in \"una famiglia di notabili guerrieri\". Suo padre Hassan Leffch, un capo locale, mor\u00ec combattendo contro un attacco russo alla citt\u00e0 di Sukhumi. In seguito, da giovane orfano, Hayreddin fu venduto come schiavo, un evento allora ancora familiare per i giovani circassi. A Istanbul, tuttavia, fu infine scambiato con una famiglia prestigiosa, quella del notabile Tahsin Bey, un turco cipriota che era il \"Naqib al-ashraf\" (capo dei discendenti del Profeta) e \"qadi al-'askar\" (giudice capo dell'esercito) di Anatolia, e un poeta.\nTahsin Bey trasfer\u00ec il ragazzo nel suo palazzo di campagna a Kanl\u0131ca, vicino al Bosforo, dove divenne il compagno d'infanzia del figlio del Bey per un periodo di anni. Khayr al-Din ricevette \"un'educazione di prim'ordine\" che comprendeva gli studi islamici, ma anche la lingua turca e forse il francese; tuttavia non fu cresciuto come un Mamelucco. In seguito alla \"tragica morte prematura del figlio\" il padre Tahsin Bey vendette Khayr al-Din a Istanbul a un inviato di Ahmed Bey di Tunisi. Questo nuovo sradicamento provocher\u00e0 ovviamente turbamenti emotivi in Khayr al-Din, che allora aveva circa 17 anni. Ben presto si trov\u00f2 a bordo di una nave diretta in Africa.\nIn Tunisia sotto Ahmad Bey.\nVerso il 1840 Hayreddin si stabil\u00ec al Palazzo del Bardo, alla corte di Ahmad Bey (r.1837-1855), come \"mamluk bi-l-saraya\" [servitore interno del palazzo]. Riprese i suoi studi di alto livello, principalmente all'Accademia Militare del Bardo (\"al-maktab al-Harbi\"), un'istituzione vicina appena fondata dal bey. Una parte fondamentale della sua educazione ora era imparare a conversare in arabo, anche la conoscenza del francese. Alla corte degli Husaynidi le sue abilit\u00e0 furono presto riconosciute, e fu favorito con l'attenzione e la fiducia di Ahmad Bey. Sal\u00ec rapidamente nella cavalleria d'\u00e9lite, il nucleo del nuovo esercito del bey. Inoltre, durante gli anni 1840 e 1850 fu inviato dal Bey in diverse missioni diplomatiche chiave, ad esempio, alla Sublime Porta a Istanbul, che allora stava perseguendo le sue riforme Tanzimat, e alle capitali europee, tra cui Parigi. La sua carriera politica inizi\u00f2 quindi di buon auspicio sotto questo sovrano notoriamente modernizzatore.\nNel 1846 accompagn\u00f2 il bey, come parte di un piccolo staff che includeva l'influente consigliere Bin Diyaf, durante una visita di stato di due mesi in Francia, dopo la quale fu nominato generale di brigata. Questo viaggio aveva un significato culturale e politico speciale, in quanto il bey ortodosso viaggiava per un lungo soggiorno in un paese non islamico, al fine di acquisire familiarit\u00e0 con i suoi moderni metodi di funzionamento e di governo. Il viaggio \"ampliava lo spazio culturale ritenuto accettabile per i governanti musulmani\". I francesi hanno avuto cura di mostrare la Francia a vantaggio; il piccolo partito tunisino \u00e8 stato ben accolto da alti funzionari del governo e da importanti privati cittadini. \"Avendo viaggiato oltre la terra dell'Islam, Ahmad Bey fu benedetto al suo ritorno a Tunisi dal gran muft\u00ec\".\nNel 1853 Hayreddin fu elevato al pi\u00f9 alto grado militare, comandante della cavalleria; divenne poi anche aiutante di campo del bey. Poco dopo fu inviato a Parigi per organizzare un prestito per il regime del bey, ma dove invece trascorse quattro anni tentando di recuperare grandi somme sottratte dal notabile Mahmud bin 'Ayyad, ex capo della neonata banca nazionale di Tunisi, che con lungimiranza si era gi\u00e0 assicurato la cittadinanza francese. Durante i suoi anni occupati nei negoziati a Parigi, Hayreddin riusc\u00ec anche a sfogliare biblioteche e librerie, a migliorare il suo francese, facendo molte domande, e a studiare la societ\u00e0, l'industria e la finanza europea.\nA causa della terribile situazione finanziaria causata in parte dall'appropriazione indebita di bin 'Ayyad, il prestito del bey non sembrava prudente per Hayreddin, secondo il Prof. Abun-Nasr. Tuttavia, il bey aveva soffocato la maggior parte dell'opposizione politica ai suoi schemi finanziari, coltivando a lungo gli ulama nelle citt\u00e0 e i capi tribali nelle aree rurali. A causa della resistenza passiva di Hayreddin, tuttavia, il prestito era ancora in fase di negoziazione quando Ahmed Bey mor\u00ec nel 1855.\nMinistro della Marina.\nAl suo ritorno in Tunisia da Parigi, Khayr al-Din fu nominato ministro della Marina nel 1857. Aveva la responsabilit\u00e0 dei porti in espansione, Tunisi e Goulette, cos\u00ec come della lontana Sfax. Ci\u00f2 implicava la costruzione per migliorare le strutture portuali al fine di gestire l'aumento della navigazione commerciale, dato che il commercio mediterraneo cresceva notevolmente. Sembra che il numero di navi della marina tunisina fosse notevolmente diminuito di fronte alle navi di moderno design europeo.\nL'immigrazione in Tunisia cominci\u00f2 ad aumentare, portando a difficolt\u00e0 con la documentazione tradizionale. Hayreddin propose il rilascio di passaporti. Anche qui gli \"accordi capitolari\" ottomani, che davano diritti legali extraterritoriali agli europei residenti o di passaggio a Tunisi, complicarono la situazione. Il contrabbando era un altro problema.\nLa salute pubblica divenne una preoccupazione di grande importanza con le procedure di quarantena imposte per un'epidemia di colera. Il ministro della Marina supervision\u00f2 a Goulette il funzionamento di un arsenale, una prigione e un ospedale. Durante questo periodo della sua vita, mentre avrebbe compiuto il suo quarantesimo anno, Hayreddin cominci\u00f2 a considerare la Tunisia come il suo paese d'adozione.\nVita personale.\nA circa quarant'anni, nel 1862, Hayreddin spos\u00f2 la sua prima moglie, Jeneina, che era la nipote del Bey (cio\u00e8 la figlia della sorella del Bey, una principessa husaynide). Il matrimonio fu annunciato ufficialmente e celebrato in \"pompa magna\". Il padre di Janina era il politico insider Mustapha Khaznadar, originario della Grecia, che serv\u00ec per molti anni come Gran Visir. Il loro matrimonio fu benedetto da tre figli. Tuttavia Janina e il figlio morirono nel 1870; le due figlie sopravvissute crebbero fino all'et\u00e0 adulta e poi si sposarono bene. Un anno dopo la morte di Janina, Hayreddin spos\u00f2 due sorelle turche che diedero entrambe alla luce dei figli nel 1872. Tuttavia, Hayreddin ripudi\u00f2 entrambe per sposare Kmar (o Qamar, in Arabo: \"Luna\"). Lei gli diede due figli e una figlia. Kmar si trasfer\u00ec poi con suo marito a Istanbul e gli sopravvisse per diversi anni. \"Sembra probabile che Khayr al-Din abbia sposato le due sorelle al solo scopo di produrre progenie maschile, ma abbia sposato Kmar, la sua quarta moglie, per amore. In ogni caso, il suo ultimo matrimonio fu monogamo\".\nDopo la morte della prima moglie, la discordia non mediata scoppi\u00f2 presto tra il genero e il suocero. Mustafa Khaznadar, sebbene fosse il Gran Visir e servo del Bey, poteva essere un avaro commerciante di estorsioni, e anche bravo, diventando piuttosto ricco; mentre Hayreddin era noto per essere un convinto oppositore della tirannia e della corruzione.\nNel 1853 Hayreddin fece costruire un palazzo nel sobborgo di La Manuba, a est di Tunisi. Qui visse inizialmente con la sua prima moglie Janina. Questa villa sul mare si trova tra il porto di La Goulette e Cartagine; vicino a dove ora sorge una moderna stazione ferroviaria chiamata \"Kh\u00e9reddine\" (dal nome del \"Barbarossa\" o di \"al-Tunisi\"). Sembra che avesse anche una \"grande residenza\" nella medina di Tunisi, nel quartiere Place du Tribunal, e una terza altrove.\nUn diplomatico europeo contemporaneo che \"ha lavorato con lui da vicino e in termini amichevoli\" descrive Hayreddin durante gli anni in cui ha servito come capo ministro del bey:\n\"Era un uomo robusto e corpulento, con un volto alquanto pesante, che a volte era illuminato da un'espressione molto intelligente. Le sue maniere erano considerate altezzose e prepotenti, e... si aggiunse presto all'impopolarit\u00e0 a cui la sua estrazione straniera e il suo modo di introdursi nelle alte cariche lo avrebbero in ogni caso esposto. ... Era difficile dire la sua et\u00e0, dato che si tingeva i capelli e la barba di un duro e profondo colore nero... .\"\nDopo che Hayreddin perse la sua posizione di governo a Tunisi nel 1877, il sultano ottomano gli offr\u00ec infine una posizione di governo a Istanbul. Cerc\u00f2 allora di vendere le sue propriet\u00e0 immobiliari piuttosto grandi (\"tre palazzi a Tunisi e nei suoi sobborghi, uliveti, e una vasta tenuta chiamata Enfida composta da 100.000 ettari\"). Temendo un sequestro politico da parte dei suoi nemici che ora gestiscono il governo di Tunisi, vendette la sua propriet\u00e0 Enfida alla Soci\u00e9t\u00e9 Marseillaise nel luglio 1880. Tuttavia, un lotto adiacente fu rapidamente acquistato da un agente apparentemente sconosciuto, che poi rivendic\u00f2 il diritto di prelazione sull'acquisto del terreno dell'Enfida, negandolo alla societ\u00e0 francese che lo aveva gi\u00e0 pagato. Il regime del bey evidentemente appoggi\u00f2 la richiesta di prelazione; il conflitto divenne noto come \"l'affare Enfida\". Per ironia della sorte, questa malizia stimol\u00f2 l'invasione francese dell'aprile 1881.\nNel 1878, mentre prestava servizio nell'impero ottomano, ricevette dal sultano una villa a Istanbul. Hayreddin mor\u00ec nel 1890, circondato dalla sua famiglia nel loro \"konuk\" [villa] situato a Kuru\u00e7e\u015fme vicino al Bosforo. Il suo quarto figlio maggiore generale Damat Mehmed Salih Pasci\u00e0 (c. 1876 - ucciso a Istanbul, 24 giugno 1913) da sua moglie, Kamar Han\u0131m, sposato al Palazzo Dolmabah\u00e7e, Istanbul, 29 luglio 1907 con l'unica figlia di \u0218ehzade Ahmed Kemaleddin, M\u00fcnire Sultan (Palazzo Dolmabah\u00e7e, Istanbul, 13 novembre 1880 - Nizza, Francia, 7 ottobre 1939, e l\u00ec sepolto), e ottenne Sultanzade Ahmed Kemaledin Keredin (18 giugno 1909 - 1987), sposato e lasciato discendenza.\nCostituzione e Gran Consiglio.\nLa costituzione riformista promulgata nel 1861 stabil\u00ec nuove istituzioni di governo, in particolare un organo consultivo e legislativo chiamato Majlis al-Akbar o Gran Consiglio. Il primo a servire come presidente fu Hayreddin, nominato dal bey. Tuttavia la forte opposizione e gli intrighi di fazione della leadership esistente, in gran parte diretta dal Gran Visir di lunga data, Mustapha Khaznadar, si svilupparono rapidamente, rendendo la situazione impraticabile per il prevalere di un'agenda riformista. Mustapha era anche il padre di Janina e il nuovo suocero di Hayreddin. Invece di accomodare il potere, tuttavia, Hayreddin lasci\u00f2 volontariamente la carica nel 1862.\nIl suo libro: Il sentiero pi\u00f9 sicuro.\nDurante il suo esilio volontario in Europa, acquis\u00ec il francese. L\u00ec osserv\u00f2 in prima persona lo stile e il modo di fare politica dell'Occidente innovatore. Il suo libro del 1867 \"Aqwam al-Mas\u0101lik f\u012b Ma'rifat A\u1e25w\u0101l al-Mam\u0101lik\" [La via pi\u00f9 sicura alla conoscenza della condizione dei paesi] fa un confronto tra gli stati europei e quelli musulmani. In esso propone strategie di governo e confronta i sistemi politici europei. Inoltre ha articolato un percorso da seguire per raggiungere le riforme necessarie.\nConsiglia un corso moderato, adottando programmi e tecniche occidentali selettive pur mantenendo le tradizioni tunisine. Si appella direttamente ai chierici musulmani, gli ulama, e sottolinea che la classe dirigente elitaria dovrebbe servire come amministratori del benessere del popolo.\nCommissione finanziaria internazionale.\nNel 1869 divenne il primo presidente della Commissione finanziaria internazionale in Tunisia, creata per gestire le entrate e le spese del governo.\nIl suo visirato riformatore a Tunisi.\nPi\u00f9 tardi Hayreddin guid\u00f2 il governo tunisino come capo ministro (1873-1877). I suoi ultimi anni furono trascorsi al servizio ottomano, dove fu brevemente gran visir del sultano (1878-1879).\nMentre era primo ministro sotto Sadok Bey, Hayreddin istitu\u00ec il Consiglio Habus nel 1874 per migliorare l'utilit\u00e0 delle vaste terre date ai trust religiosi. Furono apportate modifiche legali alla legge del qanun esistente in modo che potesse incoraggiare meglio gli scambi e il commercio; il risultato fu poi chiamato \"le code Kha\u00efreddine\" che riguardava i contratti e le obbligazioni. Riforme amministrative delle istituzioni governative furono fatte alla Giustizia e alle Finanze. Negli affari esteri, favor\u00ec legami pi\u00f9 stretti con l'Impero Ottomano, con l'errata opinione che ci\u00f2 avrebbe impedito l'interferenza europea. Hayreddin fece anche progredire il programma di studi modernizzato alla Moschea al-Zaytuna. In seguito lavor\u00f2 per fondare il Coll\u00e8ge Sadiki, un liceo dedicato all'insegnamento di materie moderne alla prossima generazione di leader tunisini.\nUna recente valutazione del visirato di Hayreddin, alla luce dei progressi compiuti in Tunisia nel corso di pi\u00f9 di un secolo, fa diverse osservazioni. La prima riguarda il suo coordinamento con gli ulama tunisini per fare le riforme del governo; la seconda la sua familiarit\u00e0 con le istituzioni politiche europee:\n\"La riforma della politica richiede un rinnovamento nelle questioni religiose, compresa l'interpretazione razionale delle scritture divine e la conoscenza da parte dei dotti studiosi dell'Islam delle questioni e degli eventi mondani, in modo che essi siano in grado di rendere la comprensione contestuale dei testi sacri. Khayr al-Din fa questa mossa audace nella ricerca di una riforma che emula l'Europa. La successiva sinergia tra i luminari all'interno, da un lato, dell'apparato statale e, dall'altro, dell'universit\u00e0 della Moschea al-Zaytuna ha tracciato un itinerario riformista che ispira ancora indelebilmente l'ingegneria dei programmi di rinnovamento nella Tunisia di oggi.\"\n\"La seconda idiosincrasia \u00e8 il tentativo di armonizzare il mondano e il sacro, la conoscenza religiosa 'orientale' con il genio politico 'occidentale'. Il pensiero politico del Gran Visir del Beycato di Tunisia, Khayr al-Din al Tunsi, \u00e8 paradigmatico di questa armonizzazione.\"\nGran Visir dell'Impero ottomano.\nNel 1878 Hayreddin fu invitato dal sultano ottomano a trasferirsi a Istanbul per servire il governo. Inizialmente lavor\u00f2 nella Commissione di riforma finanziaria durante il 1878, essendo incaricato di modernizzare il processo fiscale e di bilancio dell'impero. Ottenendo la fiducia del sultano, fu presto nominato Gran Visir dell'Impero Ottomano per un breve periodo, dal 4 dicembre 1878 al 29 luglio 1879. Rapidamente divenne risentito come un estraneo dalla classe politica imperiale.\n\"Heyreddin Pasci\u00e0 di Tunisia\" era un \"parlante disadattato della lingua [turca]\" che \"arriv\u00f2 alla posizione di gran visir nel 1878. Anche se aveva una discreta padronanza dell'arabo scritto e del francese, i suoi sottoposti non potevano resistere a prendere in giro il suo turco ottomano.\"\nPer portare avanti le sue politiche di riforma, Hayreddin arruol\u00f2 il sostegno straniero per triangolare la sua posizione politica e ottenere una certa indipendenza d'azione. Ciononostante riusc\u00ec a realizzare poco; inoltre, questa strategia lo port\u00f2 all'alienazione del sultano e al suo licenziamento piuttosto rapido. Nel 1882 rifiut\u00f2 l'offerta di un secondo mandato come Gran Visir.\nMemorie e ultimi scritti.\nDalle lettere di Hayreddin \"sembra che nel 1878 avrebbe preferito tornare a casa a Tunisi\". L'invasione francese del 1881 e il loro successivo protettorato in Tunisia misero fine a tali speranze. Nella spaziosa dimora di Istanbul regalatagli dal sultano, Hayreddin rimase in pensione durante il suo ultimo decennio, ma la sua artrite reumatoide gli rese la vita difficile e il suo esilio gli procur\u00f2 qualche amarezza. Ciononostante, qui compose diverse opere scritte.\nDett\u00f2 le sue memorie in francese a diverse segretarie esperte della lingua, indicando che il mondo francofono era un pubblico importante, sia in Africa che in Europa o in Medio Oriente. Ha intitolato le sue memorie \"A\" \"mes enfants: ma vie privee et politique\" [Ai miei figli: la mia vita privata e politica]. In queste memorie e in diversi altri scritti, difese con decisione le sue riforme mentre era Gran Visir del Beylicato di Tunisia.\nUna lettura ravvicinata di Khayr al-Din, specialmente le sue memorie e i suoi scritti successivi (forse scritti francamente, senza secondi fini), lo mostra favorevole al governo tradizionale come gli ottomani, opina il Prof. Brown:\nKhair al-Din \"era sempre ben all'interno della corrente principale del pensiero politico islamico medievale, con la sua enfasi sulla gestione, cio\u00e8 una rigida separazione tra i governanti e i governati, le cui relazioni reciproche erano guidate dal parallelo del pastore e del suo gregge... . Era la gestione - un senso di nobilt\u00e0 d'animo - pi\u00f9 che la passione per la democrazia rappresentativa a guidare Khayr al-Din. [Dove aveva mano libera, Khayr al-Din aveva scelto quasi tutti i suoi ministri dalla classe dei mamelucchi.\"\nIl Prof. Brown cita poi a lungo, dalle memorie di Khayr al-Din, un passaggio che descrive la corruzione preesistente del governo Beyical come la fonte del problema durante i suoi anni da Gran Visir. Come soluzione riformista, Khayr al-Din cerc\u00f2 di \"creare un nuovo sistema amministrativo, basato sulla giustizia e l'equit\u00e0, per distruggere gli abusi e le azioni arbitrarie\" e ripristinare \"il governo nel suo sacro ruolo di protettore del popolo\" e cos\u00ec \"condurre il paese sulla strada della prosperit\u00e0.\",\nUn ritratto pi\u00f9 lungimirante di Hayreddin \u00e8 reso dalla professoressa Clancy-Smith, anche se il suo ritratto contrario non sembra contraddire completamente le conclusioni del professor Brown. Qui, celebra il \"cosmopolitismo di Tunisi, che non era tanto un'identit\u00e0 quanto un modo di esistenza sociale\".\n\"Assecondando al meglio la tradizione mamelucca, Khayr al-Din diede incrollabile lealt\u00e0 agli Husaynidi [i Bey di Tunisi] e ai sultani [dell'Impero Ottomano] - finch\u00e9 le loro politiche non violarono la sua nozione di governo giusto, informata dalla sua esperienza di vita, dai precetti morali islamici e dai principi politici europei scelti. ... Come primo ministro, tuttavia, smantell\u00f2 ulteriormente il sistema dei mamlucchi... . ... Come intellettuale di frontiera, operava in molteplici punti di intersezione: tra il Maghreb e l'Impero ottomano; l'Europa e il Nord Africa; il corridoio del Mediterraneo centrale e il mare in generale; l'universo del filosofo-educatore e dello statista. [Il suo libro] potrebbe essere rifuso come un'espressione moderna della \"rihla\" [viaggio o pellegrinaggio] attraverso la quale Khayr al-Din cerc\u00f2 di legittimare un sapere lontano o straniero.\"\nDurante i suoi ultimi anni, Hayreddin si dedic\u00f2 anche a scrivere memorandum sulla riforma del regime ottomano indirizzati al sultano Abdul Hamit II, poco ricettivo. In questi Hayreddin affront\u00f2 molti argomenti, ad esempio il servizio civile (istruzione e retribuzione), il potere legislativo (metodo di elezione e limiti al suo campo d'azione), e come ritenere gli alti funzionari responsabili delle loro azioni. Molte delle sue proposte furono riprese in seguito da altri che perseguivano la riforma.\nBibliografia.\nKhair al-Din Pasha al-Tunisi:\nAltra letteratura"}
{"id": "9206299", "revid": "1602064", "url": "https://it.wikipedia.org/wiki?curid=9206299", "title": "Juan Manuel Bell\u00f3n L\u00f3pez", "text": "Ha ottenuto il titolo di Grande Maestro nel 1978. \nHa vinto cinque volte il Campionato spagnolo (1969, 1971, 1974, 1977, 1982). \nDal 1970 al 1992 ha partecipato con la nazionale spagnola a 11 olimpiadi degli scacchi, vincendo una medaglia di bronzo individuale nel 1978. \nTra i principali risultati di torneo: \n\u00c8 sposato con il Grande maestro svedese Pia Cramling; la loro figlia Anna Cramling Bellon (nata nel 2002) \u00e8 un Maestro FIDE Femminile."}
{"id": "9206301", "revid": "72396", "url": "https://it.wikipedia.org/wiki?curid=9206301", "title": "Kammermusik n. 6", "text": "La Kammermusik n. 6, op. 46 n. 1 (Concerto per viola d\u2019amore e orchestra da camera) \u00e8 una composizione di Paul Hindemith del 1927.\nStoria della composizione.\nIl periodo nel quale vengono alla luce le ultime due Kammermusik, comprese nell\u2019opera 46, \u00e8 quello in cui la musica di Hindemith si caratterizza per il suo razionalismo, oltrech\u00e9 per il sempre pi\u00f9 marcato rigore artigianale di scrittura, derivato dalla suprema arte di J. S. Bach. L\u2019evidente dimensione arcaica delle opere del suddetto periodo \u00e8 un tratto che le distingue nettamente da analoghi tentativi di altri compositori contemporanei . \nLa prima delle Kammermusik dell\u2019opera 46 si caratterizza per la scelta originale e insolita, in pieno XX secolo, della viola d'amore, strumento della famiglia degli archi che si distingue per forma e dimensioni (cassa armonica lievemente pi\u00f9 ampia) dalla viola. Un\u2019altra caratteristica, che pu\u00f2 dirsi fondamentale, \u00e8 data dalle corde; sei/sette sono poste sopra il ponticello e si suonano in modo convenzionale con l\u2019archetto, mentre altrettante si trovano in basso e vibrano non per contatto ma per simpatia. Tra i maggiori compositori di concerti per questo caratteristico strumento ad arco figura Antonio Vivaldi, che ne scrisse sei per sola viola d\u2019amore e orchestra (RV 392-397) e uno per viola d\u2019amore e liuto (RV 540).\nPaul Hindemith scopr\u00ec e apprezz\u00f2 le qualit\u00e0 sonore della viola d\u2019amore nel 1922, allorch\u00e9 si rec\u00f2 nell\u2019atelier del liutaio Eugen Sprenger a Francoforte. L\u2019entusiasmo per uno strumento cos\u00ec antico e affascinante fu tale per il compositore, tanto che volle manifestarlo in una lettera a una sua amica di giovent\u00f9, Emmy Ronnefeldt: \u00abUno strumento assolutamente delizioso \u2026 quanto tu possa immaginare di pi\u00f9 bello in materia di sonorit\u00e0; una dolcezza, una soavit\u00e0 indescrivibili. (\u00c8) uno strumento terribilmente difficile da suonare, ma l\u2019ho suonato con grande entusiasmo e per la grande gioia degli ascoltatori\u00bb. \nStruttura della composizione.\nIl primo movimento, indicato in partitura \"M\u00e4\u00dfig schnell, majest\u00e4tisch\" (Moderatamente veloce, Maestoso), inizia con una breve e vigorosa introduzione dei fiati, ai quali segue il solista che, con il sottofondo ancora dei fiati, esegue un motivo caratterizzato dall\u2019arduo virtuosismo e dal vivace incedere. Dopo alcune battute, il ritmo rallenta e si passa a un\u2019atmosfera di placida cantabilit\u00e0, a tratti interrotta da brevi e secchi accordi degli ottoni, ma ben presto la viola ritorna a un ritmo pi\u00f9 rapido, sempre con il sottofondo dei fiati. A met\u00e0 del movimento emerge la sonorit\u00e0 della tromba, con il suo caratteristico timbro marziale e l\u2019incedere vivace, accompagnata dagli altri fiati e particolarmente dal fagotto, con il suo buffo suono in ritmo puntato, mentre la viola procede speditamente nel registro acuto, lasciando poi lo spazio all\u2019orchestra ma solo per un momento, ricomparendo ancora nel registro acuto. Nelle ultime battute \u00e8 di nuovo la tromba a riapparire in primo piano, fino alla chiusura finale.\nIl secondo movimento \"Langsam\" (Lento) rappresenta una delle pi\u00f9 felici creazioni dell\u2019arte musicale di Hindemith e si caratterizza per la notevole durata, rispetto alla lunghezza complessiva del concerto. Esso \u00e8 dominato dalla fluente linea cantabile del solista che, dopo l\u2019introduzione del clarinetto accompagnato dagli altri fiati e successivamente affiancato dal fagotto in un vero e proprio duetto, abbandona il ritmo vivace del precedente movimento per sostituirlo con un canto nostalgico e dolente, accompagnato dalle varie sezioni orchestrali, che quasi mai salgono molto d\u2019intensit\u00e0. Nel finale, il solista cede il passo al clarinetto, al quale spetta portare a conclusione il movimento. \nNel terzo movimento \"Variationen\" (Variazioni), dopo l\u2019ampia introduzione della viola solista sono i fiati a fare la loro comparsa in funzione di accompagnamento discreto, salvo alcuni episodi in cui l\u2019intensit\u00e0 sonora sale, ma non tanto. Come riporta il titolo, questo movimento si articola in una serie di variazioni dal tono meditativo, alla maniera di una lunga cadenza accompagnata, nella quale vengono ripresi alcuni elementi tematici uditi in precedenza. Colpisce del movimento il suono chiaro e trasparente, di composizione prettamente cameristica, in luogo dei temi plastici e dei ritmi insistiti propri delle opere della maturit\u00e0 di Hindemith.\nIl quarto e ultimo movimento \"Lebhaft, wie fr\u00fcher\" (Vivace, come prima), il pi\u00f9 breve di tutti, segue senza interruzione il precedente ed \u00e8 introdotto da una breve entrata dell\u2019orchestra alla quale segue il fagotto che, dopo poche battute, cede il passo al solista il cui ritmo vivace \u00e8 sostenuto dai vari strumenti orchestrali. La musica prende un tono brioso e scanzonato fino alle ultime battute, lasciate alla viola d\u2019amore in duetto con il fagotto. "}
{"id": "9206315", "revid": "780783", "url": "https://it.wikipedia.org/wiki?curid=9206315", "title": "Vuelta al Pa\u00eds Vasco 2015", "text": ""}
{"id": "9206317", "revid": "780783", "url": "https://it.wikipedia.org/wiki?curid=9206317", "title": "Vuelta al Pa\u00eds Vasco 2014", "text": ""}
{"id": "9206327", "revid": "72396", "url": "https://it.wikipedia.org/wiki?curid=9206327", "title": "Kammermusik n. 7", "text": "La Kammermusik n. 7, op. 46 n. 2 (Concerto per organo e orchestra da camera) \n\u00e8 una composizione di Paul Hindemith del 1927.\nStoria della composizione.\nPer la settima e ultima delle Kammermusik, Paul Hindemith volle scegliere l\u2019organo quale strumento solista. Si tratt\u00f2 di una scelta precisa, motivata dalla richiesta di inaugurare un nuovo organo ordinato dall\u2019Orchestra della Radio di Francoforte, in quel periodo sotto la direzione di Hans Flesch, genero del compositore, alla quale l\u2019op. 46 n. 2 \u00e8 dedicata. La prima esecuzione ebbe luogo nel mese di gennaio 1928, in occasione di un concerto radiofonico, con Reinhold Merten in qualit\u00e0 di solista . \nCome altre composizioni del periodo compreso tra il 1927 e il 1930, la settima Kammermusik rientra tra le opere del periodo cosiddetto \u201cberlinese\u201d di Hindemith, caratterizzate dal rifiuto di qualsiasi pathos romantico a favore di una concezione artigianale della musica che aspira a una totale oggettivit\u00e0 dl sentimento e a conferire grande importanza alla perizia strumentale. Eduardo Rescigno osserva come tutti coloro che ebbero la fortuna di conoscere Hindemith di persona fossero colpiti dalla sua straordinaria capacit\u00e0 di suonare un gran numero di strumenti musicali. \nStruttura della composizione.\nBench\u00e9 l\u2019arte musicale di Hindemith riveli il richiamo del compositore alla concezione \u201cartigianale\u201d di Bach, nella settima Kammermusik il modello formale \u00e8 quello dei concerti organistici di Handel, cos\u00ec come l\u2019ambiente \u00e8 tipicamente barocco, accentuato da un uso prevalente degli ottoni accostati a una ricca sonorit\u00e0 organistica. Si tratta di una composizione sostanzialmente tonale, bench\u00e9 qui la tonalit\u00e0 vada intesa in un senso decisamente allargato. Inoltre, \u00e8 l\u2019unica delle Kammermusiken in cui Hindemith ha fatto ricorso alla tradizione ripartizione in tre movimenti secondo il classico schema allegro - adagio - allegro.\nIn questo concerto per organo, che precede di 35 anni il successivo Concerto per la New York Philharmonic Society, si possono notare i valori costruttivi degni della grande tradizione polifonica e costruttiva tedesca. Massimo Mila pone in evidenza tra le caratteristiche della settima Kammermusik l\u2019equilibrio tra i vari strumenti, il dominio assoluto del ritmo, la marcia del contrappunto seguito con logica assoluta, germanica inflessibilit\u00e0 e lucida coerenza. Da questo consapevole rifiuto di qualsiasi bellezza puramente esteriore trae origine la personalit\u00e0 artistica di Hindemith, musicista ben lontano dal clima decadente nel quale si \u00e8 trovata avviluppata tanta parte dell\u2019arte contemporanea. \nIl primo movimento \"Nicht zu schnell\" (Non troppo veloce), il pi\u00f9 breve dei tre, presenta la caratteristica animazione ritmica della musica barocca; Hindemith ha qui scelto di collocare gli archi in secondo piano rispetto ai fiati, i quali, a eccezione del fagotto assumono un ruolo essenzialmente solistico. Il movimento si presenta come una marcia piena di allegria, talvolta con un sussiegoso senso d\u2019importanza.\nIl secondo movimento \"Sehr langsam und ganz ruhig\" (Molto lento e piuttosto tranquillo) si contraddistingue per l\u2019ampiezza e la profondit\u00e0 espressiva; esso incomincia con un lungo assolo dell\u2019organo dal carattere serio e meditativo, che contrasta con il brio e la vivacit\u00e0 del precedente movimento. La musica si evolve progressivamente in una spaziosa fantasia polifonica, mentre le tessiture orchestrali e l\u2019atmosfera di religioso raccoglimento e intima riflessione sembrano voler anticipare taluni squarci dell\u2019opera lirica \u201cMathis der Maler\u201d . L\u2019organo assume un ruolo predominante anche nello sviluppo del movimento lento, ed \u00e8 impostato secondo la cantabilit\u00e0 caratteristica di altre notevoli opere dell\u2019autore, come nel caso delle sezioni lente della Konzertmusik per archi e ottoni Op. 50. La scrittura prende in ogni caso riferimento ai modelli di stile che hanno dato vita alla grande tradizione organistica tedesca, a dimostrazione del profondo interesse di Hindemith per la musica del XVIII secolo.\nIl terzo e ultimo movimento non reca esplicite indicazioni dinamiche; si tratta comunque di un Allegro, secondo l\u2019indicazione metronometrica croma = 184, e rappresenta un esempio particolarmente significativo del ricco contrappunto di Hindemith . Si presenta come una fuga dall\u2019andamento rapido e in cui abbondano i momenti emozionanti, con un soggetto che tende a salire, annunciato con melodia dalla tromba. Il contesto del contrappunto spazia dal leggero al serio, fino alla conclusione nella quale predomina un\u2019atmosfera di vigorosa festosit\u00e0. "}
{"id": "9206330", "revid": "599013", "url": "https://it.wikipedia.org/wiki?curid=9206330", "title": "Buddy Johnson (giocatore di football americano)", "text": "Carriera.\nPittsburgh Steelers.\nJohnson al college gioc\u00f2 a football a Texas A&amp;M. Fu scelto nel corso del quarto giro (140\u00ba assoluto) nel Draft NFL 2021 dai Pittsburgh Steelers. Debutt\u00f2 come professionista nella settimana 1 contro i Buffalo Bills giocando negli special team. La sua stagione da rookie si chiuse con 2 tackle in 4 presenze, nessuna delle quali come titolare."}
{"id": "9206333", "revid": "44210", "url": "https://it.wikipedia.org/wiki?curid=9206333", "title": "Concerto per violino e orchestra (Hindemith)", "text": "Il Concerto per violino e orchestra \u00e8 una composizione di Paul Hindemith del 1939.\nStoria della composizione.\nDopo aver lasciato la Germania per la sua assoluta incompatibilit\u00e0 con il nazionalsocialismo di Hitler, Paul Hindemith si trasfer\u00ec in Turchia per organizzare col\u00e0 la vita musicale (1935 - 1937), fondando, ad Ankara, una scuola superiore di musica. \nPoco tempo dopo, nel 1938, B\u00e9la Bart\u00f3k aveva completato il suo Secondo Concerto per violino e orchestra, di cui nel 1939 fu data la prima esecuzione in Europa, che dest\u00f2 un\u2019impressione immediata e profonda. Il mondo musicale, a quel punto, si domand\u00f2 da dove sarebbe potuto arrivare un successivo concerto per violino. Non sarebbe occorso molto tempo per saperlo. In quello stesso fatale anno 1939 (che avrebbe visto l\u2019inizio della seconda guerra mondiale con l\u2019invasione della Polonia da parte degli eserciti di Hitler), il 15 luglio 1939 Hindemith scrisse una lettera al suo editore B. Schott\u2019s S\u00f6hne a Magonza per dargli notizia di aver composto un concerto per violino, la cui prima esecuzione avrebbe dovuto tenersi il primo dicembre ad Amsterdam, con l\u2019autore sul podio del direttore invece che nella parte del solista, la quale sarebbe spettata a Ferdinand Hellmann, primo violino dell\u2019Orchestra reale del Concertgebouw. Hindemith avrebbe preferito in verit\u00e0 rivolgersi a Georg Kulenkampff, al quale aveva inviato una lettera in California (dove il violinista tedesco si trovava in quel momento), rimasta per\u00f2 senza risposta, in quanto questa and\u00f2 probabilmente perduta come gran parte della corrispondenza in quegli anni convulsi. Nel mese di novembre 1939, con la guerra in corso gi\u00e0 da due mesi, a Hindemith sembr\u00f2 troppo rischioso recarsi nei Paesi Bassi; decise pertanto di rinunciare definitivamente al progetto. La data di esecuzione dovette essere ulteriormente procrastinata, a causa di una improvvisa malattia di Hellmann che costrinse il violinista a rinviare a sua volta l\u2019esecuzione. Fu solo il 14 marzo 1940 (meno di due mesi prima dell\u2019invasione nazista dei Paesi Bassi) che il pubblico pot\u00e9 finalmente ascoltare per la prima volta il \"Concerto per violino e orchestra\", sotto la direzione di Willem Mengelberg. Hindemith non fu presente, in quanto era gi\u00e0 partito dall\u2019Europa per recarsi negli Stati Uniti d\u2019America, dove avrebbe proseguito la sua attivit\u00e0 musicale al riparo dal regime di Hitler.\nStruttura della composizione.\nPer il suo Concerto per violino e orchestra, Hindemith scese di seguire la grande tradizione dei concerti per tale strumento, non solo nella ripartizione in tre movimenti secondo lo schema allegro - adagio - allegro, ma anche in altri aspetti, come il primo movimento concepito secondo uno schema che richiama la forma sonata, con due temi contrastanti, una parte mediana che somiglia a uno sviluppo e una vera e propria riesposizione. \nIl primo movimento \"M\u00e4\u00dfig bewegte Halbe\" (Moderatamente mosso alla minima) inizia con un ostinato Do diesis dei timpani, che pu\u00f2 essere percepito come una citazione del Concerto per violino in re maggiore di Ludwig van Beethoven da parte di Hindemith e rappresenta il ritmo d\u2019accompagnamento del primo tema. Il solista entra immediatamente dopo in tempo ritmato ma largo, mentre l\u2019orchestra d\u00e0 inizio al suo lavoro di sostegno e contrappunto. Il tono del movimento richiama peraltro, sotto diversi aspetti, la Sinfonia \u201cMathis der Maler\u201d composta solo pochi anni prima. Il solista prosegue dando il via a una lunga serie di crome, con frequenti caute ascese e limpidi trilli, ma poi inizia ben presto il secondo tema, di una semplicit\u00e0 degna di Bach, mentre i fiati si ritirano e gli archi eseguono un accordo di otto battute. Tali caratteristiche di musicalit\u00e0 sobria e contenuta si mantengono pressoch\u00e9 lungo l\u2019intero movimento, salvo che nel pi\u00f9 vivace finale. Giacomo Manzoni nota come nel Concerto l\u2019impostazione classica lo distingua nettamente dalla Kammermusik n. 4 di ben pi\u00f9 ardita concezione, mentre la parte del violino solista solo raramente richiede il ricorso al trascendentale virtuosismo che connotava la precedente opera. \nNel secondo movimento \"Langsam\" (Lento), Hindemith fa ricorso al richiamo di antica musica, specie nel trattamento degli strumenti a fiato che riporta alle musiche d\u2019armonia e alle partite molto popolari alla fine del XVIII secolo (si pensi, ad esempio, alle Variazioni su un tema di Haydn composte da Johannes Brahms). Peraltro, questo richiamo al passato costituisce ben pi\u00f9 di una semplice citazione. In quanto compositore di vaglia, Hindemith aveva pienamente coscienza di quanti lo avessero preceduto nella lunga storia della musica; egli poteva sfruttare a suo modo le differenti forme e distribuzioni prodotte nel passato per conferir loro un\u2019interpretazione inedita. Si noti il contrasto tra i marcati ritmi puntati dei fiati e la tersa cantabilit\u00e0 del violino solista, che talora affronta passaggi dove \u00e8 richiesto un impegnativo virtuosismo, in una selva di scale prima ascendenti e poi discendenti. \nIl movimento conclusivo \"Lebhaft\" (Vivace) viene introdotto da sei battute dell\u2019orchestra in tono vigoroso, alle quali segue il violino solista con il suo motivo vivace e brillante, sostenuto dapprima dal clarinetto e successivamente dall\u2019oboe, mentre l\u2019orchestra prende un andamento sempre pi\u00f9 blando e scanzonato. Dopo un \u201callargando\u201d, sopra un lungo trillo dei clarinetti fa la sua comparsa il secondo tema, ancor pi\u00f9 semplice di quello del precedente movimento \"Moderatamente mosso\". Il solista successivamente segue un andamento variamente ascendente, giungendo poi all\u2019ampia e impegnativa cadenza, sempre nel rispetto della tradizione classica. Il carattere bonariamente ironico si mantiene sino alla fine, con il movimento che si conclude in tono vigoroso ed emozionante. La perfetta conoscenza di Hindemith delle possibilit\u00e0 proprie di ciascuno strumento e l\u2019organizzazione dei gruppi sonori fanno s\u00ec che nel Concerto per violino il trattamento orchestrale rasenti la perfezione. "}
{"id": "9206336", "revid": "1456895", "url": "https://it.wikipedia.org/wiki?curid=9206336", "title": "Rilton Cup", "text": "La Rilton Cup \u00e8 un torneo internazionale di scacchi che si disputa ogni anno a Stoccolma a partire dal 1971.\nSi svolge su 9 turni di gioco, normalmente dal 27 dicembre al 5 gennaio dell'anno successivo. L'organizzazione \u00e8 finanziata dal Fondo Rilton, istituito dal medico svedese Tore Rilton.\nA causa della pandemia di Covid-19, il torneo del 2020/21 si \u00e8 svolto online; era riservato ai vincitori delle precedenti edizioni ed \u00e8 stato vinto dal GM indiano Krishnan Sasikiran. Per il perdurare della pandemia l'edizione 2021/22 \u00e8 stata annullata."}
{"id": "9206341", "revid": "599013", "url": "https://it.wikipedia.org/wiki?curid=9206341", "title": "Jacob Harris", "text": "Carriera.\nLos Angeles Rams.\nWallace al college gioc\u00f2 a football alla University of Central Florida. Fu scelto nel corso del quarto giro (141\u00ba assoluto) nel Draft NFL 2021 dai Los Angeles Rams. Debutt\u00f2 come professionista subentrando nella gara del primo turno contro i Chicago Bears. Il 9 novembre 2021 fu inserito in lista infortunati dopo un infortunio ai legamenti, chiudendo la sua stagione."}
{"id": "9206349", "revid": "93436", "url": "https://it.wikipedia.org/wiki?curid=9206349", "title": "Severna Kosovska Mitrovica", "text": ""}
{"id": "9206359", "revid": "228587", "url": "https://it.wikipedia.org/wiki?curid=9206359", "title": "Discogs.com", "text": ""}
{"id": "9206368", "revid": "8660", "url": "https://it.wikipedia.org/wiki?curid=9206368", "title": "Swan City Titans", "text": "Gli Swan City Titans sono una squadra di football americano di Stratton, sobborgo della Citt\u00e0 di Swan a Perth, in Australia, fondata nel 2017."}
{"id": "9206388", "revid": "1414688", "url": "https://it.wikipedia.org/wiki?curid=9206388", "title": "Supercoppa italiana 2021 (calcio femminile)", "text": "La Supercoppa italiana 2021 di calcio femminile \u00e8 stata la venticinquesima edizione della Supercoppa italiana di calcio femminile. Il torneo si \u00e8 disputato dal 5 all'8 gennaio 2022 allo stadio Domenico Francioni di Latina e allo stadio Benito Stirpe di Frosinone.\nPer la seconda volta consecutiva la competizione si \u00e8 disputata nell'anno solare successivo alla chiusura di Serie A e Coppa Italia, e, sempre per la seconda volta consecutiva prevede la partecipazione di 4 squadre con due semifinali e una finale.\nIl trofeo \u00e8 stato vinto per la terza volta consecutiva (e in totale) dalla , che ha vinto la finale contro il per 2-1 in rimonta.\nFormato.\nCome successo nell'edizione precedente, a contendersi il trofeo sono quattro squadre: la , vincitrice del campionato di Serie A 2020-2021, la , vincitrice della Coppa Italia 2020-2021, il , seconda classificata in Serie A 2020-2021, e il terzo classificato nel campionato di Serie A 2020-2021. La competizione si svolge con due gare di semifinale in gara unica nella sede prestabilita, con le vincenti di queste sfide che accedono alla finale che assegna il trofeo, anch'essa in gara unica nella stessa sede.\nLa , prima classificata della Serie A 2020-2021 e la , vincitrice della Coppa Italia 2020-2021 sono le teste di serie del sorteggio, dunque non possono sfidarsi tra di loro in semifinale; il 24 novembre 2021 la FIGC ha ufficializzato gli accoppiamenti delle semifinali che vedono la sfidare il e la sfidare il in una riedizione della finale dello scorso maggio a Reggio Emilia dove \u00e8 stata assegnata la Coppa Italia. La finale \u00e8 prevista l'8 gennaio 2022. Non verr\u00e0 disputata la finale per il 3\u00ba e 4\u00ba posto."}
{"id": "9206399", "revid": "93436", "url": "https://it.wikipedia.org/wiki?curid=9206399", "title": "Parte\u0161", "text": "Parte\u0161 (; ) \u00e8 un comune del Kosovo nel distretto di Gjilan. Il comune \u00e8 stato istituito il 19 agosto 2010, staccandone il territorio dal comune di Gjilan. \u00c8 abitato da serbi, e nel 2013 la sua popolazione era stimata in abitanti.\nGeografia antropica.\nOltre alla cittadina di Parte\u0161, il comune \u00e8 costituito da due villaggi:\nMonumenti e luoghi d'interesse.\nCi sono quattro chiese ortodosse serbe entro i confini comunali. Delle rovine di edifici religiosi medievali costituiscono mete di pellegrinaggio.\nSociet\u00e0.\nIl comune di Parte\u0161 \u00e8 abitato quasi esclusivamente da persone appartenenti all'etnia serba. Lo \"European Centre for Minority Issues\" (\"ECMI\") ha calcolato, sulla base di stime del 2010 e del 2013, che la popolazione del comune sia di 5300 abitanti, il 99,96% dei quali serbi.\nSecondo il censimento del 2011, i cui dati non sono affidabili a causa del parziale boicottaggio da parte dei serbi e delle altre minoranze, il centro abitato di Parte\u0161 contava 478 abitanti, tutti serbi (100%); il comune contava 1787 abitanti, dei quali 1785 erano serbi (99,9%).\nParte\u0161 \u00e8 una delle enclavi serbe del Kosovo (situate al di fuori della zona a maggioranza serba del Kosovo del nord), assieme ad altri cinque comuni: Gra\u010danica, \u0160trpce, Novo Brdo, Ranilug e Klokot. \u00c8 previsto che venga inclusa nella Comunit\u00e0 dei comuni serbi prevista dagli accordi di Bruxelles del 2013."}
{"id": "9206402", "revid": "1857388", "url": "https://it.wikipedia.org/wiki?curid=9206402", "title": "Puissance spirituelle du verbe", "text": "Puissance spirituelle du verbe (in italiano \"Potere Spirituale del Verbo\"), in sigla PSV, \u00e8 una organizzazione spirituale per l'Africa e il risveglio dell'uomo nero in generale, fondata il 23 febbraio 1980 da Bavua Ntinu Andr\u00e9, e presente in quattro paesi africani.\n\u00c8 un ordine iniziatico che sostiene la purificazione spirituale di tutto ci\u00f2 che esiste pulendo i corpi allo stesso tempo spirituale, astrale e fisico, attraverso l'uso del suono e della luce divina, attraverso codici e tecniche che consentono il contatto con qualsiasi entit\u00e0 esistente ; ma, secondo il suo iniziatore, manca da anni l'assenza di maestri spirituali e veri profeti nella razza nera, il che spiega il ritardo sperimentato dai neri e soprattutto la loro ignoranza della grandezza dell'universo, secondo lui."}
{"id": "9206403", "revid": "298229", "url": "https://it.wikipedia.org/wiki?curid=9206403", "title": "Bavua Ntinu Andr\u00e9", "text": "Biografia.\nBavua Ntinu Andr\u00e9 \u00e8 nato il 22 marzo 1939 e morto il 5 ottobre 2013 a Mbanza-Ngungu nel Kongo-Central, era un praticante di arti marziali e iniziatore di sport giapponesi (Karate e Judo) nella Repubblica Democratica del Congo conosciuto come il grande maestro Bavua Ntinu Decantor, fondatore della scuola nazionale di arti marziali (ENAM) e, capo supremo del Potere Spirituale del Verbo (PSV) di cui \u00e8 anche fondatore e primo leader spirituale dell'organizzazione."}
{"id": "9206405", "revid": "375960", "url": "https://it.wikipedia.org/wiki?curid=9206405", "title": "Cetbang", "text": "Il Cetbang (noto anche come bedil, warastra o meriam coak) era un'arma d'artiglieria in uso all'Impero Majapahit (1293\u20131527) e ad altri regni dell'arcipelago indonesiano. Ne esistevano due tipologie: il \"cetbang\" in stile orientale, simile al cannone cinese, a caricamento anteriore; e il \"cetbang\" in stile occidentale che ha la forma di un cannone turco/portoghese e caricamento posteriore.\nEtimologia.\nLa parola \"\"cetbang\" non si trova nell'antico giavanese, probabilmente deriva dalla parola cinese \"chongtong\" (\u9283\u7b52) che ha influenzato anche la parola coreana \ucd1d\ud1b5 ( \"chongtong\" ).\u200a\u200aIl termine \"meriam coak\"\" deriva dalla lingua Betawi e significa \"cannone cavo\", con riferimento alla culatta. Viene anche semplicemente chiamato \"coak\".\u200a\nIl \"cetbang\" nell'antico giavanese era chiamato anche \"bedil\" o \"warastra\" che \u00e8 un sinonimo di \"bedil\" ma significava anticamente \"freccia magica\", \"freccia potente\", \"freccia impressionante\" o \"freccia superiore\".\u200a\nA Giava, l'etimo \"bedil\" indica il \"cannone\" ma il termine pu\u00f2 riferirsi a vari tipi d'arma da fuoco, dalla piccola pistola a miccia ai grandi cannoni d'assedio. \"Bedil\" deriva da \"wedil\" (o \"wediyal\" ) e \"wediluppu\" (o \"wediyuppu\" ) in lingua tamil. Nella forma originale, queste parole si riferiscono rispettivamente all'espulsione di polvere da sparo ed al salnitro. Dopo essere stato assorbito nel \"bedil\" in lingua malese, e in un certo numero di altre culture dell'arcipelago, il vocabolo tamil viene utilizzato per riferirsi a tutti i tipi d'arma a polvere nera. In giavanese e balinesi, il termine \u00e8 \"bedil\" o \"bedhil\", in sudanese il termine \u00e8 \"bedil,\" in Batak \u00e8 conosciuto come \"Bodil,\" in Makasarese, \"badili,\" in bugi, \"balili,\" in lingua Dayak, \"badil,\" in Tagalog, \"Baril,\" in Bisayan, \"b\u00e1dil\", nelle lingue Bikol, \"badil\", e la gente malese lo chiama \"badel\" o \"bedil\".\nDescrizione.\nCi sono due principali tipologie di \"cetbang\":\n\"Cetbang\" in stile orientale.\nI predecessori dell'arma furono portati dalle truppe mongolo-cinesi a Giava, quindi i modelli arcaici assomigliavano ai cannoni cinesi e agli schioppi. I \"cetbang\" in stile orientale erano per lo pi\u00f9 realizzati in bronzo ed erano cannoni ad avancarica. Sparavano proiettili simili a frecce, proiettili rotondi e proiettili avvitativi. Le frecce erano a punta piena senza esplosivi o con esplosivi e materiale incendiario dietro la punta. Vicino alla parte posteriore del cannone si trovava la camera di combustione, \u00e8 la parte rigonfia, sotto la canna, vicino alla parte posteriore dell'arma, dove era posizionata la polvere da sparo. Il \"cetbang\" era montato su un supporto fisso, o, se in foggia di schioppo, montato all'estremit\u00e0 di un palo. C'\u00e8 una sezione a tubo sul retro del cannone. Nel \"cetbang\" del tipo \"schioppo\", il tubo era utilizzato come attacco dell'astile.\u200aIl \"cetbang\" \"lanciafrecce\" era utile nei combattimenti navali, montato sotto gli scudi di prua delle navi da guerra malesi, e negli assedi, per l'impiego di proiettile incendiario/esplosivo.\u200a\n\"Cetbang\" in stile occidentale.\nIl \"cetbang\" in stile occidentale derivava dal cannone \"prangi\" ottomano che arriv\u00f2 nell'arcipelago dopo il 1460. Proprio come il \"prangi\", il nuovo \"cetbang\" \u00e8 un cannone girevole a retrocarica in bronzo o ferro, sparante colpi singoli o a dispersione. Per ottenere un'elevata velocit\u00e0 di sparo, \u00e8 possibile ricaricare alternativamente 5 camere.\u200a\nI modelli pi\u00f9 piccoli erano lunghi circa 60 cm e i pi\u00f9 grandi circa 2,2 m. Il calibro va da 22 mm a 70 mm.\u200aSono cannoni leggeri e mobili: la maggior parte possono essere trasportati ed utilizzati da un solo uomo,\u200ama non sono usati come un bazooka perch\u00e9 l'elevata forza di rinculo romperebbe le ossa umane.\u200aQuesti cannoni sono montati su un perno girevole (\"cagak\") assicurato tramite fori o ganci alle murate delle navi o nei bastioni di un forte. Una barra di legno \u00e8 inserita nella parte posteriore del cannone con del \"rattan\" per consentirne l'addestramento e la mira.\u200a\nIl \"cetbang\" poteva quindi essere montato come pezzo fisso, pezzo girevole o pezzo mobile (su carrello). I \"cetbang\" di piccole dimensioni erano installati su piccole navi chiamate penjajap e lancaran. Erano usati come arma anti-uomo, non anti-nave. Fino al XVII secolo, i soldati di Nusantara combattevano su una piattaforma chiamata \"balai\" ed eseguivano operazioni d'abbordaggio. Caricato con \"scattershots\" ( mitraglia, caso colpo, o chiodi e pietre) e sparando a distanza ravvicinata, il \"cetbang\" era molto efficace in questo tipo di combattimento.\u200a\nStoria.\nEra Majapahit (ca. 1300-1478).\nI cannoni furono introdotti a Majapahit quando l'esercito sino-mongolo di Kublai Khan, guidato da Ike Mese, cerc\u00f2 d'invadere Giava nel 1293. \"La storia di Yuan\" riporta che i mongoli usavano un'arma chiamata \"pao\" contro le forze di Daha, ritenuta dai ricercatori o un trabucco (anche caricato con munizione esplosiva) o un'arma da fuoco (cannone o razzo). \u00c8 comunque possibile che le armi a polvere da sparo trasportate dalle truppe sino-mongole fossero a pi\u00f9 di un tipo.\nIl regno di Majapahit domin\u00f2 l'arcipelago di Nusantara principalmente perch\u00e9 possedeva la tecnologia per fondere e forgiare il bronzo su una base iniziale di produzione di massa. Apr\u00ec inoltre la strada alla produzione e all'uso di armi a polvere da sparo su larga scala. L'impero Majapahit fu uno degli ultimi grandi imperi della regione ed \u00e8 considerato uno degli imperi pi\u00f9 potenti nella storia dell'Indonesia e del Sud-Est Asiatico. Raffles scrisse, nella sua \"Storia di Giava\", che nell'anno \"1247 saka\" (A.D. 1325), i cannoni erano ampiamente utilizzati a Giava, specialmente dai Majapahit. \u00c8 documentato che i piccoli regni di Giava che cercavano la protezione di Majapahit dovettero consegnare i loro cannoni all'impero.\u200aAl tempo del \"Mahapatih\" (primo ministro) Gajah Mada (in carica dal 1329 al 1364), i Majapahit utilizzarono la tecnologia della polvere da sparo ottenuta dalla dinastia Yuan per armare la loro flotta. Uno dei primi riferimenti all'uso dell'artiglieria a Giava data al 1346.\nL'uso dei cannoni era diffuso nella marina Majapahit, tra i pirati e nei regni vicini a Nusantara. Un famoso ammiraglio Majapahit, Mpu Nala, era rinomato per il suo uso dei cannoni. Le registrazioni di Mpu Nala sono note dall'iscrizione Sekar, dall'iscrizione Mana I Manuk (Bendosari), dall'iscrizione Batur e dall'iscrizione Tribhuwana che si riferiva a lui come \"Rakryan Tumenggung\" (\"comandante di guerra\"). Il vicino Regno di Sunda us\u00f2 il \"bedil\" nella battaglia di Bubat del 1357. Il \"Kidung Sunda\", canto 2 vv. 87-95, menziona che i sundanesi avevano \"juru-modya ning bedil besar ing bahitra\" (aimer/operatore del grande cannone sulle navi) nel fiume vicino a piazza Bubat. Le truppe Majapahit situate vicino al fiume furono sfortunate: i cadaveri difficilmente potevano essere chiamati cadaveri, furono mutilati, fatti a pezzi nel modo pi\u00f9 raccapricciante, le braccia e le teste furono gettate via. Si diceva che le palle di cannone si scaricassero come pioggia, il che costrinse le truppe Majapahit a ritirarsi nella prima parte della battaglia.\nMa Huan, il traduttore dell'ammiraglio cinese Zheng He della celeberrima Flotta del tesoro dei Ming, visit\u00f2 Giava nel 1413 e prese appunti sulle usanze locali. Il suo libro, \"Yingya Shenlan\", menzionava che i cannoni venivano sparati nelle cerimonie matrimoniali giavanesi quando il marito stava scortando la sua nuova moglie alla casa coniugale al suono di \"gong\", tamburi e petardi.\nA causa degli stretti rapporti marittimi dell'arcipelago di Nusantara con il territorio dell'India occidentale, dopo il 1460 nuovi tipi di armi a polvere da sparo entrarono nell'arcipelago attraverso intermediari arabi. Nuove armi principalmente di disegno ottomano, come il \"prangi\", un cannone girevole a retrocarica.\nDeclino del Majapahit e ascesa dell'Islam (1478-1600).\nIn seguito al declino dei Majapahit, in particolare dopo la guerra civile paregreg (1404-1406), :\u200a174\u2013175\u200a il calo della domanda di armi a polvere da sparo fece s\u00ec che molti produttori di armi e fabbri di bronzo si trasferissero nel Brunei, a Sumatra, nella penisola malese o nelle Filippine. Ci\u00f2 diffuse la produzione e l'uso del \"cetbang\", in particolare per proteggere le navi commerciali nello stretto di Makassar dai pirati, portando all'uso quasi universale del cannone girevole nell'arcipelago di Nusantara. Quando i portoghesi arrivarono per la prima volta a Malacca, vi trovarono una grande colonia di mercanti giavanesi che fabbricavano i propri cannoni.\nQuando le navi mercantili pesantemente armate del Portogallo e della Spagna arrivarono nel sud-est asiatico, suscitarono ben poca meraviglia negli indigeni. I cronisti portoghesi Barros e Faria e Sousa ricordano che durante la Conquista portoghese di Malacca (1511), Alfonso de Albuquerque cattur\u00f2 3.000 delle 8.000 artiglierie del Sultano di Malacca. Tra questi, 2.000 erano realizzati in ottone e il resto in ferro, nello stile del portoghese \"ber\u00e7o\" ( \"berso\" ). Tutta l'artiglieria aveva il proprio complemento di carrozze che non poteva essere rivaleggiato nemmeno dal Portogallo.\u200aI cannoni trovati erano di vario tipo: \"esmeril\" (pistola girevole da 1/4 a 1/2 libbre, probabilmente si riferisce a \"cetbang\" o \"lantaka\" ), \"falconet\" (pistola girevole in bronzo fuso pi\u00f9 grande \"dell'esmeril\", da 1 a 2 libbre, probabilmente si riferisce a lela ), un medio \"Falcone\" (lungo cannone o \"colubrina\" tra un sei e un dieci libbre, probabilmente si riferisce a \"meriam\" ),\u200ae \"bombarda\" (cannone corto, grosso e pesante).\u200aI malesi hanno anche 1 bel cannone grande inviato dal re di Calicut. :\u200a22\u200aIl gran numero di artiglieria a Malacca proviene da varie fonti nell'arcipelago di Nusantara: Pahang, Java, Brunei, Minangkabau e Aceh.\nPur avendo molta artiglieria e armi da fuoco, il sultano di Malacca, Mahmud Shah difettava di artiglieri e moschettieri: quelle armi erano sia acquistate dai giavanesi e dai gujarati sia utilizzate da loro. All'inizio del XVI secolo, prima dell'arrivo dei portoghesi, i malesi erano un popolo senza armi da fuoco. La cronaca \"Sejarah Melayu\" riporta che nel 1509 i malesi non capivano \"perch\u00e9 i proiettili uccidevano\" tanta era la loro poca familiarit\u00e0 nell'uso delle armi da fuoco se non durante le cerimonie:\nI cannoni Cetbang furono ulteriormente migliorati e usati nel periodo del Sultanato Demak durante l'invasione Demak della Malacca portoghese (1513). Durante questo periodo, il ferro, per la fabbricazione dei cannoni giavanesi, fu importato dal Khorasan nella Persia settentrionale. Il materiale era conosciuto dai giavanesi come wesi kurasani (ferro Khorasan). Quando i portoghesi arrivarono nell'arcipelago, lo \"chiamarono ber\u00e7o\", che era anche usato per riferirsi a qualsiasi cannone girevole a retrocarica, mentre gli spagnoli lo chiamano \"verso\" .\u200a\nEpoca coloniale (1600-1945).\nQuando gli olandesi catturarono il forte di Makassar di Somba Opu (1669), sequestrarono 33 cannoni di bronzo grandi e piccoli, 11 cannoni in ghisa, 145 \"basi\" (cannone girevole a retrocarica) e 83 cannoni a retrocarica, 60 moschetti, 23 archibugi, 127 canne di moschetto e 8483 proiettili.\nIl \"cetbang\" rest\u00f2 in uso ai Macassani sino al XX secolo.\nCannoni girevoli a retrocarica in bronzo, chiamati \"ba'dili\", furono portati da un marinaio di Makassar durante un viaggio esplorativo in Australia. Matthew Flinders registr\u00f2 l'uso di piccoli cannoni a bordo dei \"perahu\" Makassan al largo del Territorio del Nord nel 1803. Vosmaer, nel 1839, scrisse che i pescatori macassani a volte portavano a terra i loro piccoli cannoni per fortificare le palizzate dei loro campi quale difesa contro gli aborigeni ostili. Dyer, negli anni '30, not\u00f2 il perdurare dell'uso del cannone in bronzo a retrocarica di calibro 2 pollici (50,8\u00a0mm) da parte dei Macassani.\nGli americani combatterono \"Moro\" equipaggiati con cannoni a retrocarica nelle Filippine nel 1904 ma si tratta di cannoni generalmente identificati come \"lantaka\".\nEsemplari superstiti.\nCi sono diversi esemplari di \"cetbang\" pervenutici:"}
{"id": "9206406", "revid": "962319", "url": "https://it.wikipedia.org/wiki?curid=9206406", "title": "East New York", "text": "East New York \u00e8 un quartiere di Brooklyn, uno dei cinque distretti di New York. I confini del quartiere sono la Cemetery Belt a nord, il confline con il Queens a est, la Jamaica Bay a sud e Van Sinderen Avenue a ovest.\nEast New York venne fondato come \"Town of New Lots\" negli anni 1650. Venne annesso al \"26th Ward\" della citt\u00e0 di Brooklyn nel 1886 e divenne parte di New York nel 1898. Durante la seconda met\u00e0 del XX secolo il quartiere inizi\u00f2 ad essere abitato prevalentemente da afroamericani e latinos.\nEast New York \u00e8 parte del Brooklyn Community District 5 e i suoi ZIP code sono 11207, 11208 e 11239.\nDemografia.\nSecondo i dati del censimento del 2010 la popolazione di East New York era di abitanti, in aumento del 10,4% rispetto ai del 2000. La composizione etnica del quartiere era: 63,6% () afroamericani, 3,0% () asioamericani, 1,3% () bianchi americani, 0,3% (291) nativi americani, 0,0% (38) nativi delle isole del Pacifico, 0,7% (683) altre etnie e 1,3% () multietinici. Gli ispanici e latinos di qualsiasi etnia erano il 29,6% ().\nTrasporti.\nIl quartiere \u00e8 servito dalla metropolitana di New York attraverso diverse stazioni:"}
{"id": "9206410", "revid": "2018934", "url": "https://it.wikipedia.org/wiki?curid=9206410", "title": "Piazza della Mercanzia", "text": "Piazza della Mercanzia \u00e8 una piazza del centro storico di Bologna, ubicata nel Quartiere Santo Stefano. Gi\u00e0 nota semplicemente come \"Carrobbio\" nel 1296/7, al 1635 risale la prima documentazione di un odonimo simile all'attuale, \"Piazzola d\u2019la Mercanzia\": esso si riferisce al Palazzo della Mercanzia che domina la piazza. La denominazione in vigore, scevra di elementi dialettali, si deve invece alla riforma toponomastica degli anni 1873-8.\nAttigua alla Piazza di Porta Ravegnana, qui confluiscono anche le vie Santo Stefano, Castiglione e Caprarie. \u00c8 facilmente raggiungibile dalle fermate \"Rizzoli\" e \"Piazza di Porta Ravegnana\" del trasporto pubblico locale su gomma gestito da TPER.\nCaratterizzata da una forma triangolare asimmetrica, oltre al Palazzo della Mercanzia sul lato meridionale, al numero 2 sul lato orientale vi si affaccia la Casa dei Cari, esempio di abitazione gotica a due piani."}
{"id": "9206413", "revid": "6923", "url": "https://it.wikipedia.org/wiki?curid=9206413", "title": "Punto di interesse", "text": "Un punto di interesse (in inglese \"point of interest\" - POI) \u00e8 un luogo specifico che qualcuno pu\u00f2 trovare utile o interessante. Il termine \u00e8 ampiamente utilizzato in cartografia, in particolare nelle varianti elettroniche tra cui GIS e software di navigazione GPS. In questo contesto \u00e8 comune il sinonimo \"waypoint\".\nEsempi di punto di interesse possono essere monumenti, cime di montagne, esercizi commerciali, hotel, stazioni di servizio o qualsiasi altra categoria utilizzata nei moderni sistemi di navigazione per autoveicoli.\nAgli utenti di un dispositivo mobile possono essere forniti servizi di geolocalizzazione.\nUn punto di interesse GPS specifica, come minimo, latitudine e longitudine del POI, assumendo un determinato dato cartografico. Di solito \u00e8 incluso un nome o una descrizione per il PDI e possono essere allegate anche altre informazioni come l'altitudine o un numero di telefono. Le applicazioni GPS in genere utilizzano icone per rappresentare graficamente diverse categorie di POI su una mappa.\nAi punti di interesse possono essere anche associati contenuti di realt\u00e0 aumentata.\nUna regione di interesse (ROI) e un volume di interesse (VOI) hanno un concetto simile e denotano una regione o un volume (che pu\u00f2 contenere vari POI individuali).\nIn campi medici come istologia/patologia/istopatologia, i punti di interesse sono selezionati dallo sfondo generale in un campo visivo; per esempio, tra centinaia di cellule normali, il patologo pu\u00f2 trovare 3 o 4 cellule neoplastiche che si distinguono dalle altre al momento della colorazione."}
{"id": "9206418", "revid": "1942768", "url": "https://it.wikipedia.org/wiki?curid=9206418", "title": "Fmt", "text": "Il comando codice_1 presente nei sistemi operativi Unix, Plan 9, Inferno e Unix-like viene utilizzato per formattare testo in linguaggio naturale in modo da ottenere una lettura agevole da parte di esseri umani.\nPanoramica.\nQuesto comando \u00e8 stato tradizionalmente utilizzato per riformattare i messaggi di posta elettronica appena composti prima dell'invio. La sua sintassi \u00e8 simile a diversi comandi Unix, tuttavia non \u00e8 identica.\ncodice_1 tenta di spezzare, riempire e unire le linee di input per produrre un output globalmente ottimale e bilanciato dove la lunghezza di ogni linea si avvicini il pi\u00f9 possibile alla larghezza di destinazione, diversamente dal comportamento del comando codice_3 (da GNU Core Utilities) il quale spezza semplicemente le linee di input andando a capo.\nNella maggior parte delle implementazioni di codice_1 la procedura di ottimizzazione del taglio di parola di solito richiede due criteri: la larghezza della linea di destinazione e la larghezza della linea massima accettabile (che dovrebbe essere pi\u00f9 grande di quella precedente per dare spazio all'ottimizzazione). Potrebbe non essere sempre possibile fornire queste due opzioni contemporaneamente: ad esempio, nelle prime versioni di GNU codice_1 tale comando poteva solo accettare l'opzione della larghezza massima, che \u00e8 data dall'opzione , o direttamente come prima opzione della riga di comando per la compatibilit\u00e0 (le versioni successive usano per specificare la larghezza dell'obiettivo e per la larghezza massima).\nDifferentemente dal comando codice_6, codice_1 non supporta Unicode e non supporta la giustificazione del testo.\nEsempio.\nDato un testo in input come questo:Dopo averlo passato attraverso la larghezza di ogni riga \u00e8 al massimo 50 caratteri e il testo scorre rispettando questo vincolo:"}
{"id": "9206420", "revid": "8660", "url": "https://it.wikipedia.org/wiki?curid=9206420", "title": "West Coast Wolverines", "text": "Gli West Coast Wolverines sono una squadra di football americano di Craigie, sobborgo della Citt\u00e0 di Joondalup a Perth, in Australia, fondata nel 2006."}
{"id": "9206425", "revid": "1942768", "url": "https://it.wikipedia.org/wiki?curid=9206425", "title": "Fmt (Unix)", "text": ""}
{"id": "9206429", "revid": "1529788", "url": "https://it.wikipedia.org/wiki?curid=9206429", "title": "Amazonia", "text": ""}
{"id": "9206430", "revid": "547034", "url": "https://it.wikipedia.org/wiki?curid=9206430", "title": "Robbie France", "text": "Biografia.\nIniziata l'attivit\u00e0 nel 1979 come musicista itinerante, nel 1982 si unisce alla band hard rock Diamond Head. Nel 1983 entr\u00f2 negli UFO, in sostituzione dello storico membro Andy Parker, ma la band si sciolse soltanto due mesi dopo.\nIn quello stesso periodo fond\u00f2 una scuola di musica a Kingston upon Thames, dove negli anni successivi si sono esibiti Gary Wallis, Mike + The Mechanics, Power Station, 10cc, Jean Michel Jarre, Paul Weller, Gary Ferguson e Tim Burgess. \nNel 1990 France si un\u00ec agli Wishbone Ash, con i quali and\u00f2 in tourn\u00e9e e inizi\u00f2 la registrazione dell'album Strange Affair. \nTuttavia, si verificarono degli attriti con il bassista Martin Turner, con conseguente licenziamento dalla band, dove fu sostituito da Ray Weston, che era uno dei suoi studenti. Si \u00e8 poi unito alla band Pleasure, in tourn\u00e9e come atto di supporto agli Eurythmics.\nNel 1991, dopo aver lavorato con Simon Ellis (East 17, D:Ream, S Club 7) e altri, sui pezzi per le sue famose drum clinic, la Francia \u00e8 tornata in Australia per formare un progetto jazz solista, The Gab. Basato liberamente come tributo ai grandi del jazz Elvin Jones e John Coltrane, il loro primo album \u00e8 stato registrato presso l'EMI Studio 301 nel luglio 1993. \nNel 1994 fu fondatore degli Skunk Anansie, ma l'esperienza dur\u00f2 poco: lasci\u00f2 il gruppo nel 1995, per unirsi alla band tedesca Alphaville, di cui far\u00e0 parte fino al 1997, quando, imn seguito ad un incidente stradale si \u00e8 rotto il tendine d'Achille. \nHa vissuto in Polonia per oltre due anni, conducendo il suo programma radiofonico e apparendo in vari programmi televisivi. Nel 1998 si \u00e8 trasferito a Mazarr\u00f3n, in Spagna, per concentrarsi sulla scrittura del suo primo romanzo. \nE anche noto per la sua attivit\u00e0 come turnista, soprattutto per la sua collaborazione con Rod Stewart.\nMuore nel 2012, a causa della rottura dell'aorta."}
{"id": "9206431", "revid": "15756", "url": "https://it.wikipedia.org/wiki?curid=9206431", "title": "Giuseppe Cerrano", "text": "Biografia.\nGiuseppe Cerrano nacque a Pontestura nel Monferrato. Il padre Costantino era un fornaciaio appartenente ad una famiglia di produttori di calce a Pontestura e a Casale Monferrato. Giuseppe \u00e8 riconosciuto come il primo fabbricatore italiano di Cemento Portland naturale in virt\u00f9 della scoperta che la pietra dei colli casalesi poteva servire per la produzione del cemento . \nPer tutta la vita si \u00e8 prodigato per lo sviluppo e la diffusione dell'industria cementiera provvedendo all'introduzione e all'applicazione in Italia dei sistemi di lavorazione della marna da cemento, segnando la storia dell'introduzione dei forni industriali: acquis\u00ec in esclusiva nazionale i brevetti del forno anulare Hoffmann (1867) e del forno verticale continuo Dietzch (1887) , fece uso della corrente elettrica negli impianti produttivi e perfezion\u00f2 il broyeur Morel-Cerrano, macchina di transizione fra la mola a pietra ed il mulino a palle . \nLe ricerche, compiute nel circondario di Casale, di calcare idoneo alla produzione delle calci lo portarono successivamente allo studio dai cementi. In seguito ad un viaggio in Francia, avvenuto nel 1867 in occasione dell'Esposizione Universale di Parigi, not\u00f2 che il cemento ivi prodotto derivava da una marna naturale simile a quella casalese . Gli approfondimenti, mancando fondamenti tecnici, si svolsero in maniera empirica. Costru\u00ec un piccolo forno nella sua abitazione di Borgo Ronzone (Via XX Settembre Casale Monferrato) dove condusse una serie di esperienze cuocendo i campioni di marna ricavati dai banchi affioranti sul Colle di Sant'Anna presso la Cascina Rota .\nIn particolare speriment\u00f2 il comportamento dei calcari contenenti argilla in pi\u00f9 alta quantit\u00e0 delle calci idrauliche, i quali cotti davano un prodotto non passibile di spegnimento . Viste le prime carenze di risultati, cerc\u00f2 continuamente soluzioni che lo portarono dapprima (1872) nel Canton Ticino al San Gottardo nei luoghi di costruzione dell\u2019omonimo traforo ed in seguito nella zona di Grenoble, in cui lavor\u00f2 come semplice operaio in uno stabilimento della Societ\u00e9 des Ciments Vicat . Durante questa esperienza conobbe il procedimento di fabbricazione del Portland . \nCoadiuvato dai fratelli Sosso, nel 1873 prese iniziative volte alla costituzione della nuova \u201cSociet\u00e0 Anonima Fabbrica Calci e Cementi di Casale\u201d , esistente gi\u00e0 dal 1867 come unione di fatto fra i fornaciai locali . Oltre alle prove ufficiali, avvenute nel nuovo impianto Robatti di Piazza d\u2019Armi (area occupata attualmente dal \"Paraboloide\"), continu\u00f2 gli esperimenti avviati nel laboratorio del Ronzone. Dopo un\u2019infinit\u00e0 di prove e riprove, la vittoria premi\u00f2 la sua fede indomita. Trovato il principio base, pens\u00f2 ad un programma di attuazione, per lo sfruttamento metodico e razionale del nuovo prodotto. In mancanza delle attrezzature necessarie, studi\u00f2, sempre con i fratelli Sosso, gli accorgimenti necessari per una fabbricazione in scala industriale, provvedendo a colmare le lacune delle strutture di cottura e macinazione dello stabilimento Robatti . Furono eretti pertanto due forni verticali per la produzione del cemento con annesso impianto di macinazione .\nNel 1876 venne lanciato il nuovo prodotto di eccellente qualit\u00e0, fra la diffidenza dei commercianti e dei costruttori, ma fu lo stesso Cerrano ad imporre sui mercati il cemento italiano in concorrenza con quello estero. Instancabile fu la sua attivit\u00e0 commerciale, percorrendo assiduamente i mercati piemontesi e lombardi e lottando contro la diffidenza dei consumatori .\nPer tali motivi e per la ricchezza e la qualit\u00e0 delle marne da cemento monferrine la citt\u00e0 di Casale Monferrato \u00e8 stata la prima citt\u00e0 italiana ad aver sviluppato la produzione industriale del cemento .\nNel 1882 elabor\u00f2 un nuovo piano industriale autonomo costituendo sempre a Casale, Borgo Ronzone, una nuova societ\u00e0 per la fabbricazione del cemento a pronta e lenta presa sotto il titolo di \u201c\"Giuseppe Cerrano e C.\u201d\" .\nNel 1895 costitu\u00ec con altri industriali, fra cui i fratelli Sosso, un nuovo consorzio denominato \u201c\"Stabilimenti Riuniti Cementi di Casale Monferrato\"\u201d di cui fu il direttore .\nNel 1898 fond\u00f2 uno stabilimento a Santa Marinella presso Civitavecchia, sotto la ragione sociale \u201cSociet\u00e0 Anonima Fratelli Cerrano di Giuseppe\u201d, che pass\u00f2 dopo la sua morte sotto la direzione dei figli Carlo, Arturo e Giovanni, successori della tradizione di famiglia . \nCopr\u00ec per 25 anni le cariche di Consigliere Comunale di Casale Monferrato e di Consigliere della Camera di Commercio di Alessandria .\nIn riconoscimento dei suoi meriti l'8 Dicembre 1904 fu insignito dell'onorificenza di Cavaliere del Lavoro .\nMor\u00ec a Casale Monferrato il 7 dicembre 1909 e venne sepolto nel cimitero cittadino.\nOnorificenze.\n1884 Medaglia d'Argento alla Esposizione Industriale Nazionale di Torino \n1887 Medaglia d'Oro del Ministero della Industria Agricoltura e Commercio \n1892 Gran Diploma d'Onore alla Esposizione Italo Americana \n1892 Medaglia d'Oro del Ministero della Industria Agricoltura e Commercio "}
{"id": "9206432", "revid": "1442080", "url": "https://it.wikipedia.org/wiki?curid=9206432", "title": "Paul Eagler", "text": "Riconoscimenti.\nL'anno si riferisce all'anno della cerimonia di premiazione."}
{"id": "9206433", "revid": "697352", "url": "https://it.wikipedia.org/wiki?curid=9206433", "title": "Paul E. Eagler", "text": ""}
{"id": "9206442", "revid": "8660", "url": "https://it.wikipedia.org/wiki?curid=9206442", "title": "Curtin Saints", "text": "I Curtin Saints sono una squadra di football americano della Curtin University di Bentley, sobborgo della Citt\u00e0 di Victoria Park a Perth, in Australia, fondata nel 1994."}
{"id": "9206456", "revid": "780783", "url": "https://it.wikipedia.org/wiki?curid=9206456", "title": "Vuelta al Pa\u00eds Vasco 2013", "text": ""}
{"id": "9206458", "revid": "780783", "url": "https://it.wikipedia.org/wiki?curid=9206458", "title": "Vuelta al Pa\u00eds Vasco 2012", "text": ""}
{"id": "9206459", "revid": "780783", "url": "https://it.wikipedia.org/wiki?curid=9206459", "title": "Vuelta al Pa\u00eds Vasco 2011", "text": ""}
{"id": "9206460", "revid": "780783", "url": "https://it.wikipedia.org/wiki?curid=9206460", "title": "Vuelta al Pa\u00eds Vasco 2010", "text": ""}
{"id": "9206477", "revid": "1318658", "url": "https://it.wikipedia.org/wiki?curid=9206477", "title": "Pr (Unix)", "text": "pr \u00e8 un comando su vari sistemi operativi che viene utilizzato per impaginare o colonnare i file del computer per la stampa. Pu\u00f2 anche essere usato per confrontare due file affiancati, in alternativa a diff.\nQuesto programma deve essere presente in un ambiente conforme a POSIX ed \u00e8 stato implementato da GNU come parte delle GNU Core Utilities. Il comando \u00e8 disponibile anche nella shell di OS-9. Il comando codice_1 \u00e8 stato portato anche sul sistema operativo IBM i."}
{"id": "9206478", "revid": "1896180", "url": "https://it.wikipedia.org/wiki?curid=9206478", "title": "Konami Corporation", "text": ""}
{"id": "9206482", "revid": "1924342", "url": "https://it.wikipedia.org/wiki?curid=9206482", "title": "Marko Leki\u0107", "text": ""}
{"id": "9206486", "revid": "599013", "url": "https://it.wikipedia.org/wiki?curid=9206486", "title": "Oleksandr Petrusenko", "text": "Carriera.\nClub.\nCresciuto nel settore giovanile della , nel 2019 rimane svincolato e firma con l' in seconda divisione; debutta il 3 ottobre seguente nell'incontro di campionato vinto 3-0 contro il .\nNel gennaio 2021 viene acquistato dal ed il 13 marzo debutta in Prem\"jer-liha giocando il match pareggiato 0-0 contro il .\nL'11 gennaio 2022 firma un contratto di un anno e mezzo con gli ungheresi dell'Honv\u00e9d Budapest.\nStatistiche.\n\"Statistiche aggiornate al 24 novembre 2021\"."}
{"id": "9206488", "revid": "2184720", "url": "https://it.wikipedia.org/wiki?curid=9206488", "title": "Musica ligera", "text": ""}
{"id": "9206489", "revid": "88740", "url": "https://it.wikipedia.org/wiki?curid=9206489", "title": "Robert Warren Miller", "text": "Vita e formazione.\nMiller nacque a Quincy, contea di Norfolk, Massachusetts, il 23 maggio 1933, figlio di Ellis Warren Appleton Miller, contabile e venditore, e discendente di diversi passeggeri della Mayflower, e la moglie Sophia \"Sophie\" June Squarebriggs, una ex governante di origini canadesi. L'ascendenza di Miller \u00e8 radicata nell'\u00e9lite coloniale britannica nordamericana e discende nel tempo da Enrico I d'Inghilterra, Luigi IV di Francia e Guglielmo I di Scozia. Discende anche da Isaac Samuel, un mercante ebreo.\nMiller ha frequentato la Cornell University School of Hotel Administration dove si \u00e8 laureato nel 1955, con un Bachelor of Science in Hotel Administration. In quegli anni era membro della confraternita Phi Kappa Psi e della Irving Literary Society.\nCarriera.\nDuty Free Shoppers (DFS).\nIl concetto di \"duty-free shopping\" - che offre concessioni di beni di lusso ai viaggiatori, senza tasse di importazione - era agli albori quando, con Chuck Feeney, Miller fond\u00f2 la DFS il 7 novembre 1960.\nLa DFS ha iniziato ad operare a Hong Kong, dove mantiene ancora la sua sede aziendale, espandendosi successivamente in Europa e in altri continenti. La prima grande svolta della societ\u00e0 \u00e8 avvenuta nei primi anni '60, quando si \u00e8 assicurata la concessione esclusiva per le vendite duty-free alle Hawaii e Hong Kong, permettendole di commercializzare i suoi prodotti ai viaggiatori giapponesi. La societ\u00e0 alla fine si espanse in negozi duty-free fuori dagli aeroporti e in grandi negozi Galleria del centro, diventando il pi\u00f9 grande rivenditore di viaggi del mondo. Nel 1996, gli interessi di Feeney vennero acquisiti da Louis Vuitton Mo\u00ebt Hennessy (LVMH), il gruppo francese di beni di lusso, per 1,63 miliardi di dollari.\nMiller ha mantenuto le sue azioni e rimane un importante azionista di minoranza (38%) in DFS insieme a LVMH. Pi\u00f9 recentemente, Miller ha preso di mira l'emergere dell'\u00e9lite economica della Cina continentale. Per presentare la sua nuova merce, la societ\u00e0 si \u00e8 spostata oltre la sede del negozio di liquori dell'aeroporto negli ambienti dei negozi, cercando di commercializzare il pi\u00f9 ampio portafoglio di marchi nel mercato itinerante. Nel 2010, il gruppo DFS ha avuto un fatturato stimato di circa 2,2 miliardi di euro. A partire dal 2012, ha 150 negozi in 15 stati del Pacifico. Le sue attivit\u00e0 in centro operano sotto il nome di Galleria.\nMiller \u00e8 stato nominato Personalit\u00e0 del mese di novembre 2010 da The Moodie Report in riconoscimento della sua promozione della causa del settore dei beni di lusso. Quell'anno, la Duty Free Shops (DFS) ha celebrato il suo 50\u00b0 anniversario presso il negozio DFS Galleria Sun Plaza di Hong Kong, con un gala a cui hanno partecipato ospiti intrattenuti da una performance di Wyclef Jean.\nSearch Investment Group Ltd.\nNel 1973, Miller ha fondato Search Investment Group Ltd, una societ\u00e0 di investimenti internazionali di cui \u00e8 CEO e presidente. La societ\u00e0 \u00e8 un grande azionista della Ortelius Capital Partners, una societ\u00e0 di investimenti fondata dal genero di Miller, Sua Altezza Reale il Principe Pavlos della Grecia e da Peter DeSorcy. \u00c8 anche il principale dei consulenti di SAIL (Search Alternative Investments Ltd), investitori globali in hedge fund. Insieme ad altri beni, Miller \u00e8 attualmente classificato come la 68esima persona pi\u00f9 ricca del Regno Unito, dal 22esimo posto del 2003.\nRecord di vela.\nNell'ottobre 2003, il panfilo monoscafo di Miller, il Mari-Cha IV, ha stabilito un nuovo record mondiale, diventando il primo monoscafo ad aver attraversato l'Oceano Atlantico in meno di sette giorni. Durante la stessa traversata, lo yacht ha anche battuto il record di distanza in 24 ore, navigando . Sia lui che suo genero Pavlos, principe ereditario di Grecia, figlio del re Costantino II di Grecia, erano membri dell'equipaggio.\nIl 30 aprile 2005, Mari-Cha IV ha vinto la Rolex Transatlantic Challenge battendo il record secolare di traversata transatlantica da ovest a est stabilito da Charlie Barr. Ha completato la traversata di attraverso il Nord Atlantico tra New York e l'Inghilterra in un tempo di 9 giorni, 15 ore, 55 minuti e 23 secondi, ben 2 giorni, 12 ore, 6 minuti e 56 secondi pi\u00f9 veloce del record precedente. Durante la traversata da record, Miller spinse il Mari-Cha IV oltre i suoi limiti in condizioni di maltempo, rompendo la testata della randa, i carrelli della randa e della mezzana.\nAssociazioni.\nMiller \u00e8 un fiduciario dell'Asia Society, direttore non esecutivo indipendente e membro del comitato di remunerazione di Hong Kong e Shanghai Hotels Ltd., nonch\u00e9 consigliere presidenziale e fiduciario emerito della Cornell University.\nVita privata.\nMiller \u00e8 sposato dal 3 agosto 1965 con la ecuadoriana Mar\u00eda Clara \"Chantal\" Pesantes Becerra (Guayaquil, 25 giugno 1940), figlia di Servando Pesantes Chanduy, operaio edile, e della moglie Beatriz Becerra; hanno tre figlie: Pia (1966), Marie-Chantal (1968) e Alexandra (1972).\n\u00c8 proprietario di del Gunnerside Estate nello Yorkshire, una delle pi\u00f9 grandi tenute sportive della Gran Bretagna."}
{"id": "9206508", "revid": "1442080", "url": "https://it.wikipedia.org/wiki?curid=9206508", "title": "Kevin Strickland", "text": "Biografia.\nIl 25 aprile 1978 venne compiuta una rapina in una casa di Kansas City nel Missouri da quattro individui nella quale morirono tre persone (Sherrie Black, 22 anni, Larry Ingram, 21, e John Walker, 20) mentre una quarta, Cynthia Douglas, rimase solo ferita riuscendo a salvarsi fingendosi morta. Il giorno seguente Strickland venne arrestato a seguito di una segnalazione e venne riconosciuto come uno dei responsabili dalla ragazza sopravvissuta (successivamente per\u00f2 afferm\u00f2 di aver sub\u00ecto pressioni da parte della polizia per indicare Strickland come uno dei colpevoli). Strickland si \u00e8 sempre proclamato innocente sostenendo che la sera del delitto era a casa con la sua famiglia, la quale conferm\u00f2 la sua versione. Durante le indagini non vennero trovate prove che dimostrassero la sua partecipazione alla rapina e, inoltre, le altre persone incriminate per la rapina negarono che lui ne avesse preso parte. Nel giugno 1979 fu ritenuto colpevole da una giuria composta solo da persone bianche e condannato all'ergastolo senza la possibilit\u00e0 di poter chiedere la libert\u00e0 condizionale prima di 50 anni.\nAnni dopo il processo, l'unica testimone ritratt\u00f2 la testimonianza presso una associazione che si occupa di dare assistenza legale alle persone che si ritengono condannate ingiustamente, ma mor\u00ec prima di renderla ufficiale.\nNel 2020, grazie a modifiche legislative, il caso \u00e8 stato riesaminato per i dubbi sulle prove e sulle testimonianze che avevano portato alla condanna e, inoltre, grazie a nuovi esami delle impronte digitali si arriv\u00f2 alla conclusione che, fra le decine di impronte presenti sul luogo del delitto, non ce ne erano di riconducibili a quelle di Strickland. Il 23 novembre Kevin Strickland \u00e8 stato scarcerato.\nNonostante sia stato accertato l'errore giudiziario, la legislazione del Missouri non prevede la possibilit\u00e0 di risarcimenti (questi sono previsti solo per i prigionieri condannati attraverso prove del DNA, non a causa di testimonianze oculari). Grazie a una raccolta fondi gestita dai suoi avvocati, sono stati raccolti circa 1,5 milioni di dollari provenienti da donazioni di privati cittadini."}
{"id": "9206518", "revid": "574302", "url": "https://it.wikipedia.org/wiki?curid=9206518", "title": "Haiti ai Giochi della XXXII Olimpiade", "text": "Haiti ha partecipato ai Giochi della XXXII Olimpiade, che si sono svolti a Tokyo, Giappone, dal 23 luglio all'8 agosto 2021 (inizialmente previsti dal 24 luglio al 9 agosto 2020 ma posticipati per la pandemia di COVID-19) con 6 atleti."}
{"id": "9206520", "revid": "380654", "url": "https://it.wikipedia.org/wiki?curid=9206520", "title": "Priscilla Kelly", "text": ""}
{"id": "9206521", "revid": "62748", "url": "https://it.wikipedia.org/wiki?curid=9206521", "title": "Luigi Buzzi", "text": "Biografia.\nLuigi Buzzi nasce a Casale Monferrato il 22 gennaio 1907. Dopo gli studi secondari completa la sua istruzione presso l'Universit\u00e0 degli Studi di Torino, dove si laurea nel 1928 in Scienze Economiche e Commerciali e nel 1935 in Giurisprudenza . Sposa Maria Benazzo (1908-1996) da cui ha ben undici figli, cinque dei quali entreranno nell\u2019azienda di famiglia, la Fratelli Buzzi Spa (oggi Buzzi Unicem Spa), fondata dal padre nello stesso anno della sua nascita.\nLuigi Buzzi \u00e8 discendente di una stirpe di industriali del cemento . Entra in azienda poco pi\u00f9 che trentenne, alla morte del padre Pietro, nel 1940, e si dimostra un cementiere lungimirante e coraggioso, animato da profondo senso etico e da una particolare attenzione al welfare aziendale . \nLa sua presidenza, iniziata all\u2019et\u00e0 di 44 anni , dura 26 anni, dal 1951 (subentra allo zio Antonio Buzzi) al 1977 quando, all\u2019et\u00e0 di settant\u2019anni, decide di ritirarsi per lasciare spazio al figlio primogenito che insieme ai fratelli lo affiancava in azienda gi\u00e0 da anni e che a sua volta rester\u00e0 in carica come presidente per 38 anni, fino al 2014 .\nGrande appassionato di sport (seguiva calcio, nuoto, pallavolo e tennis), amante della poesia, molto significativa \u00e8 anche a sua presenza nel mondo associativo, sia industriale sia sociale. Nominato Cavaliere dell\u2019Ordine al merito del lavoro il 2 giugno 1967 , \u00e8 stato presidente dell\u2019AITEC dalla sua fondazione nel 1959 al 1968, vicepresidente dell\u2019Unione Industriale di Alessandria, presidente del Rotary Club di Casale Monferrato e Governatore del Rotary Club Nord Ovest (184\u00b0 distretto) per il biennio 1965-1966 .\nMuore a Casale Monferrato il 27 agosto 1992.\nVoci correlate.\nBuzzi Unicem"}
{"id": "9206532", "revid": "1214201", "url": "https://it.wikipedia.org/wiki?curid=9206532", "title": "Division 1 (Svezia)", "text": ""}
{"id": "9206533", "revid": "1214201", "url": "https://it.wikipedia.org/wiki?curid=9206533", "title": "Division 1 2021", "text": ""}
{"id": "9206535", "revid": "298229", "url": "https://it.wikipedia.org/wiki?curid=9206535", "title": "NXT WarGames 2021", "text": "NXT WarGames 2021 \u00e8 stato il trentasettesimo special event di \"NXT\", il primo senza la denominazione \"NXT TakeOver\", prodotto dalla WWE e trasmesso in diretta su Peacock negli Stati Uniti e sul WWE Network nel resto del mondo. L'evento si \u00e8 svolto il 5 dicembre 2021 al Capitol Wrestling Center di Orlando, Florida.\nIl nome dell'evento deriva da una stipulazione introdotta per la prima volta nel 1987 dalla National Wrestling Alliance e ripresa successivamente nella World Championship Wrestling, ovvero il WarGames match.\nStoryline.\nNella puntata speciale \"NXT Halloween Havoc\" del 26 ottobre Mandy Rose sconfisse Raquel Gonz\u00e1lez in un Trick or Street Fight, conquistando cos\u00ec l'NXT Women's Championship per la prima volta anche grazie all'aiuto della rientrante Dakota Kai, mentre, poco prima, Gigi Dolin e Jacy Jayne (alleate della Rose) diventarono le nuove NXT Women's Tag Team Champions dopo aver sconfitto Io Shirai e Zoey Stark, attaccando poi brutalmente quest'ultima e infortunandola al ginocchio. Nella puntata di \"NXT\" del 16 novembre Kai e Gonz\u00e1lez si affrontarono ma il match termin\u00f2 senza un vincitore a causa dell'intervento di Rose, Dolin e Jayne, le quali, insieme a Kai, attaccarono pesantemente Gonz\u00e1lez finch\u00e9 quest'ultima non venne salvata da Cora Jade, che fu brutalmente sconfitta da Kai la settimana precedente, e da Shirai. Il General Manager William Regal annunci\u00f2 dunque che Gonz\u00e1lez, Shirai, Jade ed una partecipante ancora da stabilire per via dell'infortunio di Stark avrebbero affrontato Rose, Dolin, Jayne e Kai in un WarGames match all'omonimo evento. Nella puntata di \"NXT\" del 23 novembre Kay Lee Ray aiut\u00f2 Jade a sconfiggere Rose in un match non titolato, rivelandosi essere la sostituta di Stark nell'incontro di \"NXT WarGames\". Nella puntata di \"NXT\" del 30 novembre Ray sconfisse Kai in un Ladder match per ottenere il vantaggio delle entrate per la propria squadra durante il WarGames match.\nDopo che Tommaso Ciampa difese con successo l'NXT Championship contro Bron Breakker nella puntata speciale \"NXT Halloween Havoc\" del 26 ottobre, Grayson Waller, impegnato nel frattempo in una faida personale con LA Knight, sfid\u00f2 lo stesso Ciampa ad un match per la puntata del 23 novembre ma fu poi sconfitto. Sempre nella puntata di \"NXT\" del 23 novembre l'NXT North American Champion Carmelo Hayes, autoproclamatosi leader della \"nuova generazione di NXT\", decise di mettere in palio il suo titolo contro Johnny Gargano e Pete Dunne in un Triple Threat match, che poi vinse grazie all'aiuto di Tony D'Angelo. Al termine dell'incontro, Hayes, D'Angelo, Waller e Breakker attaccarono Gargano e Dunne finch\u00e9 non arrivarono Ciampa e Knight a supporto di questi ultimi. Ci\u00f2 port\u00f2 il General Manager William Regal a sancire un WarGames match tra il Team 2.0 (Breakker, D'Angelo, Hayes e Waller) e il Team Black &amp; Gold (Ciampa, Dunne, Gargano e Knight) per \"NXT WarGames\". Nella puntata di \"NXT\" del 30 novembre Breakker sconfisse Gargano in un Ladder match per ottenere il vantaggio delle entrate per il proprio team durante il WarGames match.\nNella puntata di \"NXT\" del 2 novembre Duke Hudson invit\u00f2 Cameron Grimes nella sua Poker Room per una partita di Texas hold' em, con Grimes che si aggiudic\u00f2 poi la sfida. Nella puntata di \"NXT\" del 16 novembre Grimes batt\u00e9 nuovamente Hudson a poker grazie ad un bluff, portando quest'ultimo a colpirlo con una \"powerbomb\" attraverso il tavolo da gioco e ad accorciargli i capelli e la barba con un rasoio. Nella puntata di \"NXT\" del 23 novembre Grimes sfid\u00f2 quindi Hudson ad un Hair vs. Hair match per \"NXT WarGames\" e questi accett\u00f2.\nNella puntata di \"NXT\" del 23 novembre Joe Gacy si confront\u00f2 con l'NXT Cruiserweight Champion Roderick Strong e lo sfid\u00f2 ad un incontro per il titolo, nonostante Gacy stesso non fosse un peso leggero. Dopo che Gacy gli disse che non aveva il coraggio di affrontarlo poich\u00e9 non eleggibile per la categoria dei pesi leggeri, Strong accett\u00f2 la sfida e il manager di quest'ultimo, Malcom Bivens, sanc\u00ec il match tra i due con in palio l'NXT Cruiserweight Championship per \"NXT WarGames\". \nNella puntata di \"NXT\" del 30 novembre Kyle O'Reilly e Von Wagner sconfissero il Legado del Fantasma (Joaquin Wilde e Raul Mendoza), diventando cos\u00ec i contendenti n\u00b01 all'NXT Tag Team Championship dell'Imperium (Marcel Barthel e Fabian Aichner) per \"NXT WarGames\"."}
{"id": "9206536", "revid": "122246", "url": "https://it.wikipedia.org/wiki?curid=9206536", "title": "European League maschile", "text": ""}
{"id": "9206544", "revid": "69794", "url": "https://it.wikipedia.org/wiki?curid=9206544", "title": "Federico Barbier", "text": "Biografia.\nFu Deputato del Regno di Sardegna in cinque differenti legislature, fino al 4 gennaio 1856, giorno delle sue dimissioni dal Parlamento Subalpino."}
{"id": "9206545", "revid": "1442080", "url": "https://it.wikipedia.org/wiki?curid=9206545", "title": "Santib\u00e1\u00f1ez", "text": "Geografia.\nComuni nella comunit\u00e0 autonoma di Castiglia e Le\u00f3n\nComuni nella comunit\u00e0 autonoma dell'Estremadura"}
{"id": "9206546", "revid": "1005847", "url": "https://it.wikipedia.org/wiki?curid=9206546", "title": "Commissione Agricoltura della Camera dei deputati", "text": "La Commissione permanente 13\u00aa Agricoltura \u00e8 un organo della Camera dei deputati della Repubblica italiana.\nFunzione.\nLa 13\u00aa Commissione ha competenza per i disegni di legge riguardanti le specifiche materie dell'ordinamento sui servizi del Ministero delle politiche agricole alimentari e forestali, nonch\u00e9 per i disegni di legge riguardanti la materia sull'agricoltura, sulle risorse forestali, sulla caccia, sulla zootecnia e sulla pesca.\nComposizione.\nLa Commissione \u00e8 composta da 44 deputati (di cui 2 segretari, 2 vicepresidenti di cui 1 componente esterno, e un presidente) scelti in modo omogeneo tra i componenti di quel ramo del Parlamento, in modo da rispecchiarne le forze politiche presenti. Essi sono scelti dai gruppi parlamentari (e non dal Presidente, come invece accade per l'organismo della Giunta parlamentare): per la nomina dei membri ciascun Gruppo, entro cinque giorni dalla propria costituzione, procede, dandone comunicazione alla Presidenza della Camera, alla designazione dei propri rappresentanti nelle singole Commissioni permanenti.\nOgni deputato chiamato a far parte del governo o eletto presidente della Commissione \u00e8, per la durata della carica, sostituito dal suo gruppo nella Commissione con un altro deputato, che continuer\u00e0 ad appartenere anche alla Commissione di provenienza. Tranne in rari casi nessun Deputato pu\u00f2 essere assegnato a pi\u00f9 di una Commissione permanente. Le Commissioni permanenti sono rinnovate dopo il primo biennio della legislatura ed i loro componenti possono essere confermati.\nComposizione nella XVIII legislatura (2018 - \"in corso\").\nElenco dei membri al gennaio 2022"}
{"id": "9206552", "revid": "439868", "url": "https://it.wikipedia.org/wiki?curid=9206552", "title": "Barreda", "text": ""}
{"id": "9206555", "revid": "1602064", "url": "https://it.wikipedia.org/wiki?curid=9206555", "title": "Elshan Moradi", "text": "Ha ottenuto il titolo di Grande Maestro nel 2005, all'et\u00e0 di 20 anni. \nNel 2001, all'et\u00e0 di 16 anni, ha vinto il Campionato iraniano con il punteggio di 10/11, davanti a Ehsan Ghaem Maghami.\nNel 2009 ha fatto parte della nazionale iraniana nella prima edizione dei World Mind Sports Games a Pechino, in cui l'Iran si classific\u00f2 al terzo posto davanti a Ungheria, USA e India. \nNel 2011 ha partecipato alla Coppa del Mondo di scacchi, ma \u00e8 stato eliminato nel primo turno da Leinier Dom\u00ednguez. Nel 2012 ha vinto la \"Final Four\" degli scacchi universitari statunitensi con la squadra della Texas Tech University. Nel 2015, con la stessa squadra, ha vinto a Cleveland il Pan-American Intercollegiate Team Chess Championship. \nNel febbraio 2016 divent\u00f2 il secondo iraniano, dopo Ehsan Ghaem Maghami, a raggiungere i 2600 punti Elo. Nello stesso anno vinse il torneo Washington International davanti a Gata Kamsky e Ilya Smirin. \n\u00c8 legato sentimentalmente con il GM Femminile Sabina Foisor, con la quale vive a Durham nella Carolina del Nord.\nDal febbraio 2017 gioca per la United States Chess Federation. "}
{"id": "9206558", "revid": "1318658", "url": "https://it.wikipedia.org/wiki?curid=9206558", "title": "Randori-no-kata", "text": "Il del Kodokan Judo consistono in due kata che illustrano i principi che stanno dietro alle tecniche utilizzate nel , consentendo loro di essere praticati con la massima efficienza. Il \"randori-no-kata\" include nage-no-kata, che insegnano e dimostrano concetti di e , che hanno lo scopo di insegnare concetti di .\nIl \"randori-no-kata\" fu sviluppato da Jigoro Kano come un aiuto all'insegnamento quando diventa evidente che lui ha troppi studenti per dimostrare effettivamente le proiezioni e le tecniche a terra nella sua classe. Il kata fu sviluppato in cinque anni che segu\u00ec la fondazione del Kodokan, tre 1882 e il 1887. Originariamente consisteva in dieci tecniche ciascuna e furono espanse a quindici tecniche verso il 1906."}
{"id": "9206560", "revid": "124208540", "url": "https://it.wikipedia.org/wiki?curid=9206560", "title": "Maya (affluente dell'Aldan)", "text": ""}
{"id": "9206561", "revid": "124208548", "url": "https://it.wikipedia.org/wiki?curid=9206561", "title": "Maya (affluente della Uda)", "text": ""}
{"id": "9206570", "revid": "439868", "url": "https://it.wikipedia.org/wiki?curid=9206570", "title": "Salus (disambigua)", "text": ""}
{"id": "9206578", "revid": "265038", "url": "https://it.wikipedia.org/wiki?curid=9206578", "title": "OK Liga 2021-2022", "text": "L'OK Liga 2021-2022 \u00e8 la 53\u00aa edizione del torneo di primo livello del campionato spagnolo di hockey su pista; sar\u00e0 disputato tra il 17 settembre 2021 e il 30 aprile 2022.\nStagione.\nFormula.\nL'OK Liga 2021-2022 vede ai nastri di partenza quattordici club; la manifestazione \u00e8 organizzata con un girone all'italiana, con gare di andata e ritorno per un totale di ventisei giornate: sono assegnati tre punti per l'incontro vinto, un punto a testa per l'incontro pareggiato e zero la sconfitta. Al termine della stagione regolare saranno disputati i play-off tra le prime otto squadre classificate; la vincitrice sar\u00e0 proclamata campione di Spagna. Le squadre classificate dal dodicesimo al quattordicesimo posto retrocedettannoo direttamente in OK Liga Plata, il secondo livello del campionato.\nClassifica finale.\nLegenda:\nNote:"}
{"id": "9206581", "revid": "380453", "url": "https://it.wikipedia.org/wiki?curid=9206581", "title": "Korean Air Jumbos Volleyball Club 2015-2016", "text": "Questa voce raccoglie le informazioni riguardanti il Korean Air Jumbos Volleyball Club nelle competizioni ufficiali della stagione 2015-2016.\nOrganigramma societario.\nArea direttiva\nArea tecnica"}
{"id": "9206582", "revid": "203463", "url": "https://it.wikipedia.org/wiki?curid=9206582", "title": "Elshan Moradiabadi", "text": ""}
{"id": "9206584", "revid": "439868", "url": "https://it.wikipedia.org/wiki?curid=9206584", "title": "Ruiz-Tagle", "text": ""}
{"id": "9206585", "revid": "907365", "url": "https://it.wikipedia.org/wiki?curid=9206585", "title": "Meerbusch Challenger 2021 - Singolare", "text": "Pedro Sousa era il detentore del titolo ma ha scelto di non partecipare.\nIn finale Marcelo Tom\u00e1s Barrios Vera ha sconfitto Juan Manuel Cer\u00fandolo con il punteggio di 7-6(7), 6-3."}
{"id": "9206588", "revid": "439868", "url": "https://it.wikipedia.org/wiki?curid=9206588", "title": "Tagle", "text": ""}
{"id": "9206589", "revid": "69794", "url": "https://it.wikipedia.org/wiki?curid=9206589", "title": "Alessandro Bottone di San Giuseppe", "text": "Biografia.\nCarbonaro e massone, fu Deputato del Regno di Sardegna in cinque differenti legislature, fino alla sua morte, il 17 gennaio 1858."}
{"id": "9206592", "revid": "1782831", "url": "https://it.wikipedia.org/wiki?curid=9206592", "title": "Mendel Stromm", "text": "Il dottor Mendel Stromm \u00e8 un personaggio immaginario che appare nei fumetti americani pubblicati dalla Marvel Comics, creato da Stan Lee e Steve Ditko. \u00c8 apparso per la prima volta in \"The Amazing Spider-Man\" #37 (giugno 1966).\nBiografia del personaggio.\nMendel Stromm era il professore universitario di Norman Osborn e in seguito divenne un socio della OsCorp Industries. La sua prima ricerca era su una sostanza chimica che avrebbe fornito una maggiore forza nei suoi soggetti di prova e alla fine avrebbe trasformato Osborn nel Green Goblin. Osborn, volendo la formula per s\u00e9, scopr\u00ec che Stromm aveva sottratto fondi alla OsCorp. Stromm ha spiegato che li stava semplicemente prendendo in prestito, ma Osborn lo ha consegnato alla polizia. Dopo diversi anni di prigione, Stromm \u00e8 stato rilasciato e ha cercato di uccidere Osborn per vendetta usando robot mortali. Fu fermato da Spider-Man e apparentemente mor\u00ec per un attacco di cuore quando fu quasi colpito.\nStromm aveva fatto piani per la sua morte, tuttavia, facendo in modo che il suo spirito fosse trasferito su un doppio robot. Ora chiamandosi \"il Robot Master\", Stromm torn\u00f2 in \"Spectacular Spider-Man\" #68 (luglio 1982). Spider-Man ha sconfitto e distrutto il doppio robot.\nIn \"Spectacular Spider-Man\" #233 (aprile 1996), Stromm torn\u00f2 di nuovo, questa volta come un cyborg chiamato \"Gaunt\". \u00c8 stato rivelato che \u00e8 sopravvissuto grazie a una tuta cibernetica fusa al suo corpo, attaccata nientemeno che da Osborn. Osborn aveva scoperto che Stromm era sopravvissuto al suo attacco di cuore grazie alla \"Formula Goblin\", ma a un livello di coscienza supportato solo dalla sua tuta. Alla fine, tramite Seward Trainer, fu guarito dal suo bisogno della tuta e torn\u00f2 con una grande armatura robotica, solo per essere distrutta da Ben Reilly e Peter Parker, nonostante il tentativo di Stromm di sconfiggerli entrambi con due robot volanti e tre androidi infantili che attaccano simultaneamente. Poco dopo, Norman Osborn lo ha messo fuori combattimento con un raggio laser e lo ha lasciato per morto, anche se \u00e8 sopravvissuto e ha avuto solo un'amnesia. Torn\u00f2 in un'altra tuta da robot, solo per essere fermato da Spider-Man ancora una volta.\nIn \"Peter Parker: Spider-Man\" vol. 2 #27 (marzo 2001), Stromm ha cercato di creare un robot senziente per uccidere Osborn, ma si \u00e8 rivolto a lui e ha distrutto il suo corpo, mantenendo in vita la sua testa mozzata. Questa intelligenza artificiale ha quindi tentato di prendere il controllo della rete elettrica di New York City, ma \u00e8 stata interrotta quando Spider-Man si \u00e8 fatto strada nel suo processore principale e ha caricato un virus informatico al suo interno, mettendo sia l'intelligenza artificiale che Mendel in uno stato comatoso.\nL'intelligenza artificiale ha preso il controllo del corpo di Electro e ha cercato di usare i suoi poteri per creare un'orda di robot che si auto-generano, ma dopo l'interferenza di Spider-Man l'IA ha alterato il senso di ragno di Spidey, dopo di che Spider-Man sconfitto l'IA.\nAltre versioni.\nUltimate Marvel.\nSebbene Mendel Stromm non abbia un'incarnazione Ultimate Marvel, gli elementi del suo personaggio sono amalgamati nell'incarnazione Ultimate Marvel del Dottor Octopus.\nAltri media.\nTelevisione.\nUn personaggio basato su Mendel Stromm chiamato Dr. Wardell Stromm \u00e8 apparso nell'episodio della serie animata \"Spider-Man - L'Uomo Ragno\" \"Il Goblin Verde\", doppiato da Philip Abbott. Era l'assistente di Norman Osborn e uno dei pochi a conoscere i collegamenti di Oscorp con Kingpin.\nCinema.\nMendel Stromm appare nel film \"Spider-Man\" (2002), interpretato da Ron Perkins e doppiato in italiano da Giorgio Lopez. Questa versione \u00e8 uno scienziato impiegato della Oscorp per sviluppare potenziatori delle prestazioni umane, anche se esprime dubbi sulla loro efficacia a causa dei loro topi di prova che dimostrano follia violenta. Nonostante i suoi dubbi, assiste nei tentativi di Norman Osborn di usare un siero instabile per migliorare le prestazioni su se stesso. Successivamente, Osborn assume una personalit\u00e0 malvagia e violenta e uccide Stromm."}
{"id": "9206604", "revid": "1543377", "url": "https://it.wikipedia.org/wiki?curid=9206604", "title": "Elezioni generali in Zambia del 2021", "text": "Le elezioni generali in Zambia del 2021 si sono tenute il 12 agosto per l'elezione del Presidente e il rinnovo dell'Assemblea nazionale."}
{"id": "9206607", "revid": "599013", "url": "https://it.wikipedia.org/wiki?curid=9206607", "title": "Patrick Sch\u00f6nfeld", "text": "Carriera.\nHa giocato nella seconda divisione tedesca con Rot-Wei\u00df Oberhausen, Arminia Bielefeld, Erzgebirge Aue, Eintracht Braunschweig e Wehen Wiesbaden."}
{"id": "9206616", "revid": "1924342", "url": "https://it.wikipedia.org/wiki?curid=9206616", "title": "Yokokimthurston", "text": "Yokokimthurston \u00e8 un album discografico di Y\u014dko Ono, Kim Gordon e Thurston Moore, pubblicato in collaborazione con la Chimera Music il 25 settembre 2012.\n\"Early in the Morning\" fu l'unico singolo estratto dall'album, e venne pubblicato il 5 giugno 2012."}
{"id": "9206620", "revid": "1354930", "url": "https://it.wikipedia.org/wiki?curid=9206620", "title": "Trofeo Matteotti 1986", "text": "Il Trofeo Matteotti 1986, quarantunesima edizione della corsa, si svolse il 27 luglio 1986 su un percorso di 216\u00a0km, con partenza e arrivo a Pescara, in Italia. La vittoria fu appannaggio del danese J\u00f8rgen Marcussen, che complet\u00f2 il percorso in 5h30'30\", alla media di 39,213\u00a0km/h, precedendo gli italiani Pierino Gavazzi e Gianbattista Baronchelli."}
{"id": "9206622", "revid": "69794", "url": "https://it.wikipedia.org/wiki?curid=9206622", "title": "Benedetto Bunico", "text": "Biografia.\nAvvocato, fu Deputato del Regno di Sardegna in quattro differenti legislature. Fu vicepresidente della Camera dei deputati dal 1\u00ba febbraio 1849 al 30 marzo 1849, e dal 30 luglio 1849 al 20 novembre 1849."}
{"id": "9206625", "revid": "2184720", "url": "https://it.wikipedia.org/wiki?curid=9206625", "title": "Tu sei quello/Se per caso", "text": "Tu sei quello/Se per caso \u00e8 un singolo della cantante italiana Orietta Berti, pubblicato nel 1965.\nDescrizione.\nTu sei quello partecip\u00f2 e vinse \"Un disco per l'estate 1965\".\nIl disco \u00e8 rimasto per 56 anni l'unico numero uno raggiunto in classifica dalla cantante emiliana fino all'uscita di \"Mille,\" tormentone estivo del 2021 eseguito insieme a Fedez e Achille Lauro.\nSe per caso \u00e8 la cover del successo di Lesley Gore \"No More Tears Left To Cry\". \nEntrambi i brani sono arrangiati dal Maestro Sauro Sili.\nL'anno successivo i due brani saranno inseriti nell'album \"Quando la prima stella\".\nTracce.\nLato A\nLato B"}
{"id": "9206627", "revid": "1442080", "url": "https://it.wikipedia.org/wiki?curid=9206627", "title": "Tales of the Great Rum Runners", "text": "Tales of the Great Rum Runners \u00e8 il primo album di Robert Hunter, pubblicato dall'etichetta discografica Round Records nel luglio del 1974."}
{"id": "9206628", "revid": "767487", "url": "https://it.wikipedia.org/wiki?curid=9206628", "title": "Italy amore mio", "text": "Italy amore mio \u00e8 un film italiano del 2013 diretto da Ettore Pasculli.\nIl film \u00e8 ispirato al racconto \"Il monopolio dell\u2019uomo\" del 1890 di Anna Kuliscioff\nTrama.\nAlina arriva in Italia da bambina dall\u2019Europa dell\u2019Est. Cresce in Italia con la sua famiglia e sin da quando era bambina sogna di danzare. Si fa assumere come donna delle pulizie nella scuola DanceHaus e l\u00ec conosce un insegnante, Gabriele, che le far\u00e0 scoprire l\u2019amore e l'aiuter\u00e0 per le selezioni di un grande spettacolo. Ma il padre di Alina, vuole farle sposare il boss con cui ha contratto forti debiti per salvare la sua pizzeria.\nProduzione.\nIl film \u00e8 stato girato interamente a Milano.\nDistribuzione.\nIl film fu presentato in anteprima nazionale il 25 novembre 2013 all\u2019UCI Cinemas Bicocca di Milano, in occasione della Giornata internazionale per l\u2019eliminazione della violenza contro le donne."}
{"id": "9206632", "revid": "305330", "url": "https://it.wikipedia.org/wiki?curid=9206632", "title": "Bryan Morrison", "text": "Biografia.\nIl futuro impresario musicale e sportivo nacque da Diana e Joe Morrison a Hackney, un quartiere nell\u2019East End di Londra, e trascorse i primi anni di vita in misere condizioni acuite dalla guerra. Al termine del conflitto il padre ottenne un lavoro impiegatizio presso uno studio contabile, e questo permise alla famiglia di trovare una sistemazione meno disagiata: nel 1949 il settenne Bryan pot\u00e9 lasciare la scuola elementare di Hackney per frequentare la Chase Lane nell\u2019Essex, dove la famiglia si era trasferita. Il percorso scolastico fu accidentato, e gi\u00e0 a quindici anni il giovane svolgeva lavoretti in giro per il quartiere. Dotato di grande abilit\u00e0 nel disegno, agli inizi degli anni sessanta studi\u00f2 alla Central School of Art, venendo a contatto con un ambiente che lo sintonizz\u00f2 con le nascenti esperienze musicali nei club londinesi. Morrison sfrutt\u00f2 le proprie doti di dinamicit\u00e0 imprenditoriale e inizi\u00f2 la carriera di impresario curando gli interessi dei Pretty Things e ottenendo per loro un contratto di incisione e impegni per ulteriori esibizioni. I brillanti risultati attirarono altri clienti nel giro di Morrison al quale, negli anni, si rivolsero i pi\u00f9 prestigiosi club musicali londinesi per assicurarsi le prestazioni di formazioni celebri, fra le quali i Fairport Convention e The Incredible String Band; Morrison divenne inoltre l\u2019agente dei Tyrannosaurus Rex e dei Deviants; pi\u00f9 avanti, con la sua compagnia Lupus Music, si occup\u00f2 degli interessi di Elton John e dei Bee Gees, e negli anni ottanta di Wham!, George Michael e Andrew Ridgeley. Ma Morrison \u00e8 ricordato soprattutto per il suo legame professionale con i Pink Floyd, dei quali pubblic\u00f2 i primi lavori, e per la cura degli affari di Syd Barrett dopo che questi aveva lasciato i Pink Floyd.\nAssieme alla musica, Morrison dedic\u00f2 il proprio tempo all\u2019arte arricchendo la sua collezione privata con preziose opere di Pablo Picasso, David Hockney e Henry Moore, e cofond\u00f2 a Mayfair la Kinsman Morrison Gallery (dal nome dell\u2019altro socio); si interess\u00f2 inoltre alla moda, aprendo negozi a Londra, Atene e New York, ma senza fortuna. Scopr\u00ec anche la passione per il polo \u2013 di cui divenne giocatore provetto \u2013 tanto da fondare a met\u00e0 degli anni ottanta il Royal County of Berkshire Polo Club, una struttura di lusso che annoverava fra gli iscritti anche membri della famiglia reale inglese. Nel 2006, a seguito di un incidente durante una gara sportiva, Morrison entr\u00f2 in coma dal quale non si risvegli\u00f2, e mor\u00ec due anni dopo."}
{"id": "9206657", "revid": "158913", "url": "https://it.wikipedia.org/wiki?curid=9206657", "title": "Autorit\u00e0 di Regolazione dei Trasporti", "text": ""}
{"id": "9206659", "revid": "547034", "url": "https://it.wikipedia.org/wiki?curid=9206659", "title": "Castello di Paganica", "text": "Il castello di Paganica era un castello risalente al XIV secolo, demolito definitivamente nel 1424 dopo la Battaglia di Bazzano.\nStoria.\nDurante il XIII secolo, varie compagnie di ventura assediavano e depredavano i piccoli villaggi della zona. In particolare, nel 1273, 23 ville del circondario si associarono portando alla formazione di Paganica e, quando il 14 gennaio 1364 la regina Giovanna I d'Angi\u00f2 autorizz\u00f2 la costruzione di fortilizi in cui rifugiarsi in caso di pericolo, si decise l'edificazione di una castello con torri e muri di cinta sopra a un colle; nonostante non rimanga traccia documentale del reale perimetro delle mura, nel centro storico alcuni edifici e la toponomastica ne preservano il ricordo (il \"torrione\", alcune torri d'avvistamento e denominazioni di strade come \"via dei Muraglioni\" e \"via di Sotto\" e \"via di Sopra\", intese come di sotto o di sopra alle mura) che danno\u00a0una indicazione di massima del perimetro della cinta muraria.\nIl capitano di ventura Andrea Fortebraccio detto Braccio da Montone, dopo aver conquistato il Castello di Pizzoli e quello di Borbona e averne distrutti altri, l'11 maggio 1423 mise sotto assedi\u00f2 L'Aquila rivendicandone il diritto di Signoria; la resistenza della citt\u00e0 lo spinse ad attaccare il castello di Paganica che, grazie alla sua vicinanza, avrebbe costituito un punto di riferimento logistico e strategico, dal quale impedire i rifornimenti per L'Aquila. Dopo una decina di giorni di assedio e di scontri, per le vittime e la carenza di viveri, alcuni cittadini consigliarono a Gregorio di Norcia, capitano delle milizie del paese, di arrendersi e cos\u00ec Braccio da Montone riusc\u00ec a prendere il castello, dal quale fece partire le proprie milizie per assediare L'Aquila. Alla fine, dopo tredici mesi, le milizie aquilane guidate da Antonuccio Camponeschi, rinforzate da una coalizione di 5.000 soldati guidati dal Giacomo Caldora, attaccarono gli assedianti sconfiggendoli nella pianura sita tra\u00a0Bazzano, Onna e Paganica, nella quale il 2 giugno 1424 Andrea Fortebraccio mor\u00ec. Le truppe sbandate si rifugiarono dentro le mura di Paganica ma vennero trucidate dai cittadini paganichesi. Il 16 giugno 1424, secondo le cronache dell'epoca, una milizia aquilana guidata da Antonuccio Camponeschi, invase Paganica e rase al suolo le mura e il castello. Con la vittoria della battaglia di Bazzano, ci si liber\u00f2 di Braccio da Montone ponendo fine anche alle depredazioni di cui erano state vittime le popolazioni del circondario.\nIl 4 luglio 1605, in memoria dell'evento, sullo stesso colle fu edificata la Chiesa di S. Maria del Presepe nota anche come \"Chiesa del Castello\", con le stesse pietre ricavate dai resti della fortezza."}
{"id": "9206663", "revid": "780783", "url": "https://it.wikipedia.org/wiki?curid=9206663", "title": "Vuelta al Pa\u00eds Vasco 2008", "text": ""}
{"id": "9206665", "revid": "780783", "url": "https://it.wikipedia.org/wiki?curid=9206665", "title": "Vuelta al Pa\u00eds Vasco 2007", "text": ""}
{"id": "9206667", "revid": "780783", "url": "https://it.wikipedia.org/wiki?curid=9206667", "title": "Vuelta al Pa\u00eds Vasco 2006", "text": ""}
{"id": "9206669", "revid": "780783", "url": "https://it.wikipedia.org/wiki?curid=9206669", "title": "Vuelta al Pa\u00eds Vasco 2005", "text": ""}
{"id": "9206672", "revid": "780783", "url": "https://it.wikipedia.org/wiki?curid=9206672", "title": "Vuelta al Pa\u00eds Vasco 2004", "text": ""}
{"id": "9206675", "revid": "780783", "url": "https://it.wikipedia.org/wiki?curid=9206675", "title": "Vuelta al Pa\u00eds Vasco 2003", "text": ""}
{"id": "9206676", "revid": "1442080", "url": "https://it.wikipedia.org/wiki?curid=9206676", "title": "Josh Fortune", "text": ""}
{"id": "9206677", "revid": "757396", "url": "https://it.wikipedia.org/wiki?curid=9206677", "title": "Club Baloncesto Estudiantes 2009-2010", "text": "Questa voce raccoglie le informazioni riguardanti il Club Baloncesto Estudiantes nelle competizioni ufficiali della stagione 2009-2010.\nStagione.\nLa stagione 2009-2010 del Club Baloncesto Estudiantes \u00e8 la 54\u00aa nel massimo campionato spagnolo di pallacanestro, la Liga ACB.\nRoster.\n\"Aggiornato al 24 novembre 2021.\""}
{"id": "9206678", "revid": "780783", "url": "https://it.wikipedia.org/wiki?curid=9206678", "title": "Partecipanti alla Vuelta al Pa\u00eds Vasco 2002", "text": ""}
{"id": "9206679", "revid": "780783", "url": "https://it.wikipedia.org/wiki?curid=9206679", "title": "Partecipanti alla Vuelta al Pa\u00eds Vasco 2001", "text": ""}
{"id": "9206681", "revid": "780783", "url": "https://it.wikipedia.org/wiki?curid=9206681", "title": "Vuelta al Pa\u00eds Vasco 2002", "text": ""}
{"id": "9206682", "revid": "780783", "url": "https://it.wikipedia.org/wiki?curid=9206682", "title": "Vuelta al Pa\u00eds Vasco 2001", "text": ""}
{"id": "9206683", "revid": "1354930", "url": "https://it.wikipedia.org/wiki?curid=9206683", "title": "Trofeo Matteotti 1985", "text": "Il Trofeo Matteotti 1985, quarantesima edizione della corsa, si svolse il 21 luglio 1985 su un percorso di 216\u00a0km, con partenza e arrivo a Pescara, in Italia. La vittoria fu appannaggio dell'italiano Pierino Gavazzi, che complet\u00f2 il percorso in 5h46'01\", alla media di 37,455\u00a0km/h, precedendo i connazionali Palmiro Masciarelli e Claudio Corti."}
{"id": "9206685", "revid": "780783", "url": "https://it.wikipedia.org/wiki?curid=9206685", "title": "Vuelta al Pa\u00eds Vasco 2000", "text": ""}
{"id": "9206700", "revid": "365417", "url": "https://it.wikipedia.org/wiki?curid=9206700", "title": "Ponte di Oinoanda", "text": "Il Ponte di Oinoanda (o Oenoanda), o Ponte di Kemeraras\u0131, \u00e8 un ponte ad arco Ottomano che attraversa il fiume Xanthos. Si trova nelle vicinanze del sito archeologico di Oinoanda, nella regione della Licia, della moderna Turchia. \u00c8 nei pressi di un ponte romano, e la sua esistenza divenne nota negli anni novanta grazie al ritrovamento di un'iscrizione riguardante l'antico ponte. \nPonte romano.\nL'iscrizione sulla pietra.\nL'iscrizione latina sulla pietra fu rinvenuta presso l'antico sito di Kemeraras\u0131, che si trova ai piedi della collina di Oinoanda (Urluca). Sin dall'antichit\u00e0, il luogo \u00e8 stato un'importante snodo della valle Xanthos superiore. Il ponte ottomano esistente \u00e8 parallelo al moderno ponte autostradale. \nRivolto verso l'alto e pressoch\u00e9 intatto, il blocco di calcare misura 130 cm in altezza, 64 cm in ampiezza e 42 cm in profondit\u00e0. Sulla destra del lato frontale, una spaccatura di medie dimensioni rende difficoltosa la lettura dell'iscrizione; ulteriori problemi di interpretazioni derivano dalla presenza di diversi errori ortografici, che suggeriscono la nazionalit\u00e0 greca dello scalpellino.\nDatazione.\nL'iscrizione, e dunque anche la costruzione del ponte, risalgono all'epoca del governatore romano in Licia, Epirio Marcello, che ricopriva il ruolo nel 54 d.C..\nComparando i contenuti dell'iscrizione con la storiografia nota, Milner data la costruzione precisamente al 50 d.C.; in questo periodo, dopo l'annessione della Licia nel 47 d.C., ebbe inizio la costruzione di una nuova rete stradale sotto la supervisione del predecessore di Marcello, Quinto Veranio. Probabilmente il ponte romano \u00e8 da ritenersi parte degli sforzi di consolidamento del potere sulla provincia recentemente acquisita, tramite un potenziamento del sistema stradale per spostare le truppe con maggiore efficienza.\nTesto dell'iscrizione.\nTrascrizione (con aggiunte):\nTraduzione:"}
{"id": "9206705", "revid": "22475", "url": "https://it.wikipedia.org/wiki?curid=9206705", "title": "Minamoto no Shigeyuki", "text": "Suo padre era Minamoto no Kanenobu, che era classificato come \"Jugoinoge\" (Junior Fifth Rank, Lower Grade) ed era il pronipote dell'imperatore Seiwa. Fu adottato da suo zio Minamoto no Kanetada. \u00c8 considerato uno dei Trentasei Immortali della Poesia.\nBiografia.\nHa servito come \"Tachiwaki Senjo\" (il capo della guardia del corpo del principe imperiale) mentre l'imperatore Reizei era ancora il principe ereditario, e poi divenne \"Sayu no shogen\" (tenente della divisione destra e sinistra delle guardie del palazzo interno) quando il principe ascese al trono.\nTuttavia, non ricevette promozioni successive, sebbene ricopr\u00ec incarichi locali meno importanti come governatore della provincia di Hy\u016bga, governatore provvisorio della provincia di Sagami nel 976. Si diceva che fosse andato nella provincia di Mutsu al seguito del governatore della provincia di Mutsu, Fujiwara no Sanekata, e di essere morto l\u00ec. Mor\u00ec intorno ai 60 anni.\nPoesia.\nLe sue poesia sono state selezionate per lo \"Sh\u016bi Wakash\u016b\" e per altri \"Chokusen wakash\u016b\" (antologie di poesia giapponese compilate per comando imperiale). \u00c8 rimasta anche una sua collezione personale \"Shigeyukish\u016b\" (\u91cd\u4e4b\u96c6). Ha lasciato molte poesie di viaggio e poesie di lamento per le sue disgrazie.\nC'\u00e8 un monumento con la sua poesia \"Shira nami no yori kuru ito o o ni sugete kaze ni shira buru koto hiki no matsu\", che scrisse quando vide un vecchio pino nella parte orientale della citt\u00e0 di Takanabe, nella prefettura di Miyazaki. Attualmente, \u00e8 protetto e gestito dai residenti locali."}
{"id": "9206711", "revid": "729019", "url": "https://it.wikipedia.org/wiki?curid=9206711", "title": "Filippo Guglielmo Pallavicino delle Frabose", "text": "Biografia.\nEra figlio di Vittorio Maurizio (1617-1691), secondo marchese delle Frabose e gentiluomo di camera del duca Vittorio Amedeo II di Savoia, e di Fran\u00e7oise Chabod de Saint Maurice (?-1678).\nFu al servizio del duca Vittorio Amedeo II di Savoia nelle varie imprese militari col grado di colonnello e luogotenente di maresciallo delle armate regie. Ricopr\u00ec le cariche di governatore di Susa nel 1710 e di Alessandria nel 1714. Nel 1719 divenne generale di artiglieria e nel 1720 nominato vicer\u00e9 di Sardegna e rieletto nel 1726. Nel 1724 fu eletto governatore della cittadella di Torino.Nel 1731 fu eletto gran ciambellano del re. Mor\u00ec nel 1732."}
{"id": "9206726", "revid": "416175", "url": "https://it.wikipedia.org/wiki?curid=9206726", "title": "Samuel Blodgett", "text": "Come avvocato, Blodgett serv\u00ec da mediatore tra le parti nella Pine Tree Riot, ottenendo,nel 1772, un accordo dai proprietari di mulini contrari alla Corona inglese che lo avevano assunto per rappresentare la loro causa contro il governatore realista del New Hampshire John Wentworth. Durante la guerra d'indipendenza americana fu un fermo sostenitore della causa dei patrioti indipendentisti.\nNel 1807, Blodgett costru\u00ec un canale intorno alle cascate Amoskeag per aiutare la navigazione del fiume Merrimack. Nel 1810, spinse per la ridenominazione della piccola citt\u00e0 rurale di Derryfield, nel New Hampshire, in Manchester, in onore dell'onomonima citt\u00e0 inglese, noto centro di produzione tessile. La ridenominazione della citt\u00e0, per volere di Blodgett, coincise con la fondazione della Amoskeag Mills da parte del suo amico e collega industriale Benjamin Prichard. Gli stabilimenti, gli uffici e gli altri immobili della societ\u00e0 e la piccola cittadina rurale si sarebbero tra loro fusi in un'unica citt\u00e0 che sarebbe diventata la pi\u00f9 popolosa dello stato del New Hampshire.\nFamiglia.\nSuo figlio, Samuel Blodgett, Jr., fu importante nella fondazione di Washington, DC. Dopo aver prestato servizio nello staff di George Washington durante la guerra d'indipendenza, Samuel Jr. divenne presidente della commissione incaricata di costruire la capitale. Fu inoltre finanziatore degli edifici del Campidoglio degli Stati Uniti e della Casa Bianca .\nAltri suoi discendenti sono: Henry Williams Blodgett, un giudice federale degli Stati Uniti, e Rufus Blodgett, un senatore degli Stati Uniti per lo stato del New Jersey."}
{"id": "9206764", "revid": "486946", "url": "https://it.wikipedia.org/wiki?curid=9206764", "title": "Henry Vane, I conte di Darlington", "text": "Biografia.\nEra il figlio di Gilbert Vane, II barone Barnard, e di sua moglie, Mary Randyll, figlia di Morgan Randyll. Sua sorella Anne Vane era un'amante di Giorgio II. Fu educato privatamente.\nCarriera.\nVane rappresent\u00f2 la contea di Durham come Whig per l'interesse della sua famiglia alle elezioni generali britanniche del 1722, ma non ebbe successo. Fu chiamato dal ministero come membro del parlamento per Launceston in un'elezione suppletiva il 31 maggio 1726. Alle elezioni generali britanniche del 1727 progett\u00f2 di candidarsi per la contea di Durham, ma si ritir\u00f2 per evitare di dividere il voto Whig e il ministero gli trov\u00f2 un altro posto a St. Mawes dove fu restituito come deputato incontrastato. And\u00f2 in opposizione e si un\u00ec al primo cugino di sua moglie William Pulteney. Non parlava mai alla Camera, il che si diceva fosse dovuto a \"una lingua mostruosa che gli penzolava dalla bocca\". Si candid\u00f2 di nuovo per St. Mawes alle elezioni generali britanniche del 1734, sull'interesse di Boscawen e, alle elezioni generali britanniche del 1741, fu deputato per Ripon sull'interesse di Aislabie.\nDopo la caduta di Walpole nel 1742, Pulteney ottenne per Vane una lucrosa sinecura come vice-tesoriere e direttore generale d'Irlanda e divenne anche consigliere privato (Irlanda) nel 1742. Vane perse il suo incarico irlandese quando Pulteney e i suoi seguaci furono cacciati nel dicembre 1744. Fu finalmente restituito alla contea di Durham alle elezioni generali britanniche del 1747 come sostenitore del governo. Divenne seguace del suo parente, il duca di Newcastle, che nel 1749 fu nominato Lord of the Treasury che mantenne fino al 1755. Il 27 aprile 1753 successe come \"barone Barnard\" alla morte di suo padre e divenne Lord luogotenente di Durham (1753-1758). Fu ricompensato da Newcastle con una contea, come \"Conte di Darlington\" e \"Visconte Barnard\" il 3 aprile 1754 e ricopr\u00ec la carica di \"Joint Paymaster of the Forces\" (1755-1756).\nMatrimonio.\nSpos\u00f2, il 2 settembre 1725, Lady Grace FitzRoy (28 marzo 1697-29 settembre 1763), figlia di Charles FitzRoy, II duca di Cleveland. Ebbero sette figli:"}
{"id": "9206766", "revid": "757396", "url": "https://it.wikipedia.org/wiki?curid=9206766", "title": "Club B\u00e0squet Girona 2005-2006", "text": "Questa voce raccoglie le informazioni riguardanti il Club B\u00e0squet Girona nelle competizioni ufficiali della stagione 2005-2006.\nStagione.\nLa stagione 2005-2006 del Club B\u00e0squet Girona \u00e8 la 18\u00aa nel massimo campionato spagnolo di pallacanestro, la Liga ACB.\nAll'inizio della nuova stagione la Federazione decise di abolire la distinzione riguardo ai giocatori comunitari, estendendo la classificazione a tutti i Paesi appartenenti alla FIBA Europe.\nRoster.\n\"Aggiornato al 24 novembre 2021.\""}
{"id": "9206769", "revid": "71155", "url": "https://it.wikipedia.org/wiki?curid=9206769", "title": "Tiger Rose (Robert Hunter)", "text": "Tiger Rose \u00e8 un album di Robert Hunter, pubblicato dall'etichetta discografica Round Records nell'aprile del 1975.\nMusicisti.\nTiger Rose\nOne Thing to Try\nRose of Sharon\nWild Bill\nDance a Hole\nCruel White Water\nOver the Hills\nLast Flash of Rock 'n Roll\nYellow Moon\nAriel"}
{"id": "9206770", "revid": "309289", "url": "https://it.wikipedia.org/wiki?curid=9206770", "title": "Ljunda", "text": "La Ljunda () \u00e8 un fiume della Russia europea centrale, affluente di sinistra della fiume Vetluga (bacino del Volga). Scorre nel \u0160abalinskij rajon dell'oblast' di Kirov e nei rajon \u0160achunskij e Vetlu\u017eskij dell'oblast' di Ni\u017enij Novgorod.\nDescrizione.\nIl fiume ha origine dalle paludi di una remota regione disabitata della regione forestale del Trans-Volga, vicino al villaggio di Bol'\u0161aja Pogorelka. Scorre attraverso aree scarsamente popolate, ricche di foreste, paludi e laghi. La direzione generale della corrente \u00e8 sud-est. Sfocia nella Vetluga a 80\u00a0km dalla sua foce, tra i villaggi di An\u010dutino e Krasnaja Ljunda. Il fiume ha una lunghezza di 121\u00a0km, l'area del suo bacino \u00e8 di 1\u00a0700\u00a0km\u00b2. Nella parte superiore, il fiume scorre attraverso una zona boschiva. Il letto del fiume \u00e8 tortuoso, largo da 20 fino a 30\u00a0m, con una profondit\u00e0 mediamente non superiore a 1-2\u00a0m. Il fondo \u00e8 sabbioso e sabbioso-limoso. Le rive sono ripide, ricoperte di cespugli."}
{"id": "9206774", "revid": "5695", "url": "https://it.wikipedia.org/wiki?curid=9206774", "title": "Puntate di Hawkeye", "text": "Le puntate della miniserie televisiva Hawkeye sono state distribuite sul servizio di streaming on demand Disney+ dal 24 novembre 2021, in tutti i paesi in cui il servizio \u00e8 disponibile.\n\" Mai incontrare i propri eroi \".\nTrama.\nNel 2012, durante la battaglia di New York, una giovane Kate Bishop assiste a Clint Barton che combatte i Chitauri e aspira a diventare un eroe come lui dopo che le ha inavvertitamente salvato la vita. Nel 2024, Barton trascorre del tempo con i suoi figli a New York per Natale. Bishop partecipa a un'asta di beneficenza con sua madre Eleanor che scopre essere fidanzata con Jack Dusquene. Durante un gala, si imbatte in un'asta del mercato nero con oggetti recuperati dal complesso dei Vendicatori, trovando Dusquene e suo zio Armand III tra i partecipanti. L'asta viene interrotta dai mafiosi in tuta, una gang di strada russa che tenta di recuperare un orologio tra gli oggetti. Bishop recupera la tuta di Ronin di Barton e sconfigge le tute mentre la indossa. Fugge nel suo appartamento dopo aver salvato un cane randagio, quindi rintraccia Armand per indagare ulteriormente, scoprendo che Armand \u00e8 stato assassinato in casa sua; mentre scappa dalla scena del crimine, viene messa alle strette dai mafiosi ma viene salvata da Barton, che ha visto in un notiziario del ritorno di Ronin.\n\" Nascondino \".\nTrama.\nBarton riporta Kate nel suo appartamento, ma finisce per essere attaccato dai mafiosi in tuta e la coppia \u00e8 costretta a scappare, lasciando dietro di s\u00e9 la tuta di Ronin. Dopo essersi trasferito in un nuovo rifugio, Barton rimanda i suoi figli a casa, promettendo di tornare entro il giorno di Natale, accompagna Bishop al suo posto di lavoro, quindi recupera la tuta Ronin da un evento LARP. Pi\u00f9 tardi, durante una cena, Kate non riesce a convincere sua madre Eleanor del coinvolgimento di Dusquene nella morte di Armand. Durante una sfida a scherma con Kate, Dusquene si rivela uno schermidore abilissimo. Kate cerca di contattare Barton, non sapendo che si \u00e8 lasciato catturare dai mafiosi. Quando rintraccia la posizione di Barton prova una maldestra irruzione armata di arco e frecce ma finisce per essere catturata lei stessa. Le tute informano quindi il loro capo, Maya Lopez, di aver catturato Barton e Bishop.\n\"Eco\".\nTrama.\nDopo lo , Ronin uccise il padre di Maya, invischiato in affari mafiosi col misterioso e sconosciuto zio di quest'ultima; Maya, sorda dalla nascita, promise vendetta contro Ronin. Al presente, Maya non crede alle parole di Clint, circa il fatto che Ronin sia stato ucciso da Natasha Romanoff; Barton si libera assieme a Kate e i due fuggono dall'edificio dov'erano stati rinchiusi, inseguiti da Maya e i suoi uomini, che semineranno in seguito ad una rocambolesca fuga in auto. Comprendendo che c'\u00e8 qualcuno anche al di sopra di Maya all'interno dell'organizzazione mafiosa e convinta che il tutto sia collegato con la morte di Armand III, i sospetti di Kate si spostano su Jack Dusquene. La ragazza convince Barton a raggiungere l'attico di sua madre per indagare ma, una volta arrivati, Clint viene sorpreso e minacciato da Jack con la Spada di Ronin.\n\"Siamo partner, no?\".\nTrama.\nBarton fa la conoscenza con Eleanor e Jack e la donna gli chiede di non coinvolgere la figlia nelle pericolose missioni da Avengers, ricordandogli con Natasha Romanoff. Sentendosi trascurata dalla madre, Kate trascorre un po' di tempo con Clint per rincuorarlo e intuisce che quest'ultimo era Ronin, pur comprendendo le sue motivazioni. Clint si fa aiutare da Kate e da sua moglie, Laura, per rintracciare un orologio rolex che era stato venduto all'asta e questo li porta inconsapevolmente fino a casa di Maya. Durante la colluttazione si aggiunge un'altra persona venuta a uccidere Barton, Yelena Belova. Dopo aver messo in fuga le avversarie Clint, preoccupato per la sicurezza di Kate, l'allontana.\n\"Ronin\".\nTrama.\nNel 2018, Yelena Belova scompare a causa del Blip e , apprendendo della morte della sorella Natasha Romanoff.\nDopo l'allontanamento di Barton, Kate torna a casa di sua madre e viene confortata da lei, avvertendola degli affari dubbi di Duquesne. Successivamente Yelena si introduce nell'appartamento di Bishop e la informa di essere stata assunta da qualcuno per uccidere Clint, rivelandole il passato criminale dell'eroe che accusa della morte di Natasha. Barton indossa nuovamente i panni di Ronin e incontra Maya, smascherandosi per avvertirla di stare lontana da lui e dalla sua famiglia, incoraggiandola a incanalare la sua rabbia per fare del bene e rivelandole che il suo braccio destro Kazi e il loro capo lo avevano informato affinch\u00e9 uccidesse Lopez. Kate aiuta Clint a mettere in fuga Maya e si riconcilia con lui, mentre Maya comincia a sospettare del suo capo e di Kazi. Eleanor fa arrestare Duquesne dopo aver scoperto degli affari illeciti associati a lui, sebbene l'uomo si proclami innocente; il giorno dopo, Yelena manda un messaggio a Kate e quest'ultima e Barton scoprono cos\u00ec che \u00e8 stata Eleanor a ingaggiare Belova per assassinare Clint, oltre che lavorare con Kingpin, il capo di Lopez.\n\"Buon Natale a me!\".\nTrama.\nEleanor si incontra con Kingpin rivelando di aver lavorato per lui dalla morte del marito (avendo lasciato la famiglia piena di debiti) e decide di terminare la loro collaborazione; ascoltando la registrazione della loro conversazione, Kate e Clint apprendono che la donna ha ucciso Armand e incastrato Dusquene per l'omicidio. La vigilia di Natale Eleanor organizza una festa al Rockefeller Center e Kazi e i suoi uomini, su ordine di Kingpin, cominciano a sparare contro gli ospiti per uccidere Eleanor e Barton. Kate e Clint riescono a sconfiggere la mafia in tuta grazie ai loro compagni, dopodich\u00e9 Barton viene raggiunto da Yelena che intende ucciderlo per vendicare la morte di Natasha, mentre Kate cerca di mettere al sicuro sua madre. Durante gli scontri Maya sopraggiunge e uccide Kazi dopo aver cercato di farlo passare dalla sua parte. Clint riesce a spiegare a Belova le dinamiche della morte di Romanoff, convincendola cos\u00ec a risparmiargli la vita. Kingpin raggiunge Eleanor e combatte con Kate, la quale riesce a sopraffarlo dopo un violento scontro e poi fa arrestare sua madre per l'omicidio di Armand. Kingpin riesce a fuggire e viene raggiunto da Maya, che apparentemente gli spara per vendicare la morte di suo padre. Clint riconosce Kate come sua partner e, il giorno di Natale, porta lei e il cane Lucky a casa sua per festeggiare con la sua famiglia. Restituisce l'orologio rubato a sua moglie Laura (facendo intendere che \u00e8 un'ex agente dello S.H.I.E.L.D.), poi brucia con Kate la tuta di Ronin per tagliare i ponti con il suo passato."}
{"id": "9206775", "revid": "599013", "url": "https://it.wikipedia.org/wiki?curid=9206775", "title": "Buzz Demling", "text": "Carriera.\nClub.\nSi forma nella rappresentativa calcistica dell'universit\u00e0 statale del Michigan.\nViene ingaggiato nel 1973 dai , franchigia della NASL. Con gli \"Stars\" otterr\u00e0 il secondo posto nella Southern Division nella stagione 1973.\nNel 1974 passa ai neonato , franchigia nel quale milit\u00f2 sino al 1978. Con i \"Quakes\" otterr\u00e0 come miglior piazzamento il raggiungimento delle semifinali nella stagione 1976.\nProseguir\u00e0 la carriera sino al 1981 nell'indoor soccer.\nNazionale.\nDopo aver partecipato alle qualificazioni, nel 1972 fece parte della nazionale olimpica di calcio degli Stati Uniti d'America che partecip\u00f2 al torneo di calcio della XX Olimpiade e che ottenne l'ultimo posto del Gruppo 1. \nDal 1973 al 1975 gioca nella nazionale di calcio degli Stati Uniti d'America quattro incontri amichevoli."}
{"id": "9206783", "revid": "212348", "url": "https://it.wikipedia.org/wiki?curid=9206783", "title": "Subversiva", "text": "Subversiva \u00e8 un singolo della cantante brasiliana Manu Gavassi, pubblicato il 24 settembre 2021 come secondo estratto dal quarto album in studio \"Gracinha\".\nPromozione.\nGavassi ha eseguito \"Subversiva\" per la prima volta nell'ambito degli MTV Millennial Awards il 23 settembre 2021.\nVideo musicale.\nIl video musicale, girato a Royal Portuguese Cabinet of Reading in Brasile e diretto dalla cantante stessa, \u00e8 stato reso disponibile attraverso il suo canale YouTube in contemporanea con il lancio del singolo."}
{"id": "9206785", "revid": "2166030", "url": "https://it.wikipedia.org/wiki?curid=9206785", "title": "G\u00fcrc\u00fc \u0130smail Pasci\u00e0", "text": "Biografia.\n\u00c8 di origine georgiana. Era lo schiavo di \u015eaban A\u011fa, un ufficiale dei giannizzeri di origine turca. Alla sua morte, divenne tesoriere di Arnavut Mustafa A\u011fa. Grazie a lui, divenne agha dei giannizzeri nel settembre 1732. Fu nominato wali (governatore) della Rumelia nell'agosto 1732. In seguito, fu nominato mu\u1e25\u0101fi\u1e93 di Lepanto e divenne un ufficiale dell'entourage del serraschiere del fronte persiano. Nel 1734 fu nominato wali dell'Eyalet di Diyarbekir. Nell'agosto 1734 fu nominato wali dell'Eyalet di Baghdad. Il 20 luglio 1735 fu nominato gran visir al posto di Hekimo\u011flu Ali Pasci\u00e0. Arriv\u00f2 ad Istanbul a settembre per iniziare questo incarico, ufficialmente rimanendo in carica per 2 mesi e 7 giorni. Fu licenziato il 25 dicembre 1735. Dopo il suo licenziamento, fu esiliato a Chio. In seguito fu graziato e gli fu affidato nuovamente l'incarico di mu\u1e25\u0101fi\u1e93 di Lepanto nel 1738. Mor\u00ec lo stesso anno all'et\u00e0 di 70 anni.\nGiudizio storico.\nIl \"Sicill-i Osmani\" lo descrive: \n\"Era spietato, assetato di sangue, corrotto e analfabeta.\" "}
{"id": "9206787", "revid": "36426", "url": "https://it.wikipedia.org/wiki?curid=9206787", "title": "Farmacia del Cinghiale", "text": "La Farmacia del Cinghiale \u00e8 un esercizio storico di Firenze, situato nell'edificio detto palazzo dei Cavallereschi, in piazza del Mercato Nuovo 4r-5r.\nStoria e descrizione.\nAperta nella prima met\u00e0 del Settecento nel luogo dove gi\u00e0 era una affermata spezieria, prendeva il nome dal celebre \"Cinghiale\" di Pietro Tacca, che originariamente si trovava proprio antistante, su questo lato della piazza. Sicuramente appare citata nel testo del medico fiorentino Antonio Nicola Branchi della Torre del 1752, quando elenca una serie di esperimenti chimici effettuati nel laboratorio della \"Spezieria del Cinghiale\" ). Fu forse grazie alle ricerche d'avanguardia qui svolte che il Brachi ottenne da Francesco Stefano di Lorena, nel 1757, l'incarico di aprire la prima scuola di chimica a Pisa.\nNell'Ottocento la farmacia fu nota anche come ritrovo di intellettuali, quali i letterati Aleardo Aleardi, Giovanni Prati, Edmondo De Amicis e Renato Fucini, quest'ultimo ricordato da una lapide posta all'interno. \nAll'inizio del XX secolo la farmacia divenne fornitrice e fiduciaria del principe Vittorio Emanuele, conte di Torino, potendosi fregiare dello scudetto dei Savoia che ancora compare nelle vetrate della porta. \nLa farmacia ha subito nel tempo vari trasformazioni e adeguamenti, anche per via dei danni causati dalle mine del 1944 e dall'alluvione del 1966. Tuttavia sopravvive una buona parte dell'arredo ad armadi ottocentesco e una bilancia pesapersone dei primi del Novecento, oltre alla mostra esterna in marmo bianco e verde. Nel locale attiguo, usato oggi come profumeria, erboristeria e farmacia omeopatica, si trova una decorazione ad affresco di Alvaro Baragli, coeva a quelle in alcuni edifici vicini rinati nel Dopoguerra.\nNella sala di vendita si trovano due lapidi. La prima \u00e8 decicata al chimico Nicola Branchi:\nLa seconda \u00e8 alla memoria di Renato Fucini:"}
{"id": "9206790", "revid": "599013", "url": "https://it.wikipedia.org/wiki?curid=9206790", "title": "Oliver Askew", "text": "Carriera.\nInizi.\nAskew inizia a correre in kart all'et\u00e0 di 8 anni, nel 2016 viene selezionato come vincitore della borsa di studio Team USA. Grazie alla borsa di studio riesce a partecipare alla Formula Ford Festival e alla Walter Hayes Trophy. Nel 2017 Askew vince il suo primo campionato, il USF2000, questa vittoria valsa al pilota americano di avere una borsa di studio da Mazda per correre nella serie Pro Mazda, il gradino intermedio del sistema di scale Mazda Road to Indy per le corse IndyCar. Nel 2018 si lega al team Cape Motorsports per la serie Pro Mazda 2018, riesce a conquistare una vittoria alla penultima gara e chiude terzo in classifica.\nIndy Lights.\nNel settembre 2018, Askew partecipa al Chris Griffis Memorial Test con Andretti Autosport, poi nel febbraio del 2019 viene scelto dal team per correre nel Indy Lights. Il pilota della Florida vince sette gare e si laura campione davanti al olandese Rinus VeeKay. Grazie alla vittoria del campionato riceve una borsa di studio che gli garantisce l'ingresso in un minimo di tre gare della IndyCar Series 2020, tra cui la 500 Miglia di Indianapolis.\nIndyCar.\n2020.\nNel luglio del 2019, Askew partecipa ai test di Portland con il team Chip Ganassi Racing. Il 28 ottobre 2019, Arrow McLaren SP annuncia Askew, insieme a Patricio O'Ward, come piloti titolari a tempo pieno per la stagione 2020. Nella gara di Iowa Speedway conquista il suo primo podio nella categoria grazie un terzo posto dietro a Simon Pagenaud e Scott Dixon. Durante la 500 Miglia di Indianapolis subisce un duro incedente, il pilota della Florida subisce dei sintomi simili a commozioni cerebrali, ma decide di correre i quattro eventi successivi ma poi \u00e8 costretto a uno stop e salta due corse. Ritorna per il finale di stagione, nella gara di St. Petersburg.\n2021.\nIl 12 ottobre del 2020, Arrow McLaren SP decide di appiedare Askew senza fornire una ragione. Ma nella seconda gara sul Circuito di Detroit ritorna in IndyCar proprio con il team Arrow McLaren SP per sostituire Felix Rosenqvist. Askew corre anche la gara successiva a Road America questa volta con il team Ed Carpenter Racing per sostituire Rinus VeeKay. Nel luglio 2021 Askew partecipa ai test con il team Rahal Letterman Lanigan Racing al Barber Motorsports Park insieme al pilota danese di Formula 2 Christian Lundgaard. Dopo i test il team decide di ingaggiare entrambi i piloti per le ultime tre gare della stagione. Alla fine il team RLL sceglie Christian Lundgaard per guidare la loro terza vettura a tempo pieno nel 2022, ponendo fine alle possibilit\u00e0 di Askew con il team e di correre in IndyCar.\nIMSA.\nNon confermato dal team Arrow McLaren SP, Askew sposta i suoi interessi nelle gare di endurance, vincendo al debutto la 24 Ore di Daytona (Classe LMP3) alla guida della Ligier JS P320 del team Riley Motorsports. Per la gara successiva, la 12 Ore di Sebring, il pilota passa al team Forty7 Motorsport, che schiera una Duqueine M30 - D08, mentre per il resto del campionato IMSA viene ingaggiato dal team Andretti Autosport.\nFormula E.\nIl 24 novembre 2021 il team Andretti Autosport annuncia l'ingaggio di Oliver Askew come pilota per il team di Formula E per la stagione 2021-2022."}
{"id": "9206793", "revid": "124374647", "url": "https://it.wikipedia.org/wiki?curid=9206793", "title": "Bartolomeo Chiozzi", "text": "Biografia.\nBartolomeo Chiozzi fu un ingegnere divenuto famoso a Ferrara per la sua grande abilit\u00e0 tanto da far pensare che avesse stretto un patto con il diavolo. Nato a Mantova nel 1671 si trasfer\u00ec nella citt\u00e0 estense, quasi certamente in via Ripagrande al numero 29, a cavallo tra il XVII e il XVIII secolo.\nViveva appartato e raramente era visto in pubblico, sempre accompagnato dal fedele Magrino. Le due figure incuriosivano i ferraresi che vivevano nella zona e associavano alle sue attivit\u00e0 scientifiche legate all'ingegneria idraulica poteri di magia nera. Si pens\u00f2 che avesse ritrovato un antico testo che gli avrebbe conferito poteri occulti. A Ferrara spos\u00f2 Cecilia Camilli nella chiesa di San Michele. Visse molto a lungo e, secondo la leggenda, alcuni suoi scritti dopo la morte vennero bruciati dalla santa inquisizione.\nNella cultura di massa.\nLa figura di Bartolomeo Chiozzi venne descritta da Riccardo Bacchelli nel suo \"Il mulino del Po\". Nel libro Chiozzi \u00e8 descritto come \"mago Chiozzini\" e altre fonti lo indicano come \"mago Chiozzino\". Molta parte della vicenda fu inventata dallo scrittore che mescol\u00f2 realt\u00e0 storica del personaggio e vicende di fantasia inserendo patti col diavolo, voli di edifici e richiami alla storia della citt\u00e0 di Ferrara, di Mantova e di Vienna. Il Chiozzi, come \"Chiozzino\", fu decritto in altri testi ed \u00e8 oggetto di spettacoli di burattini. Gli \u00e8 stata dedicata anche una poesia in dialetto ferrarese dal titolo \"Al magh Ciu\u017a\u00ecn e l'Url\u00f3n dal Barch\".\nRiconoscimenti.\nL'amministrazione di Ferrara, con delibera consiliare del 1967, ha dedicato alla sua figura il vicolo del Chiozzino."}
{"id": "9206796", "revid": "339392", "url": "https://it.wikipedia.org/wiki?curid=9206796", "title": "Gruppo Sportivo Dilettantistico Castelfidardo Calcio", "text": ""}
{"id": "9206800", "revid": "36426", "url": "https://it.wikipedia.org/wiki?curid=9206800", "title": "Farmacia Molteni", "text": "La Farmacia Molteni \u00e8 un esercizio storico di Firenze, situato nell'edificio detto palazzo dell'Arte dei Mercatanti, in via dei Calzaiuoli 7r.\nStoria e descrizione.\nLa farmacia \u00e8 l'ultima erede dell'antica \"spezieria del Diamante\", cos\u00ec detta per la sua insegna, che diede il nome anche al \"Canto al Diamante\" all'angolo con via Porta Rossa. Esisteva almeno dalla fine del XIII secolo, e pare che fosse stata frequentata anche da Dante Alighieri in quanto iscritto dell'Arte dei Medici e Speziali. \nDal 1892 assunse il nome attuale, e in quegli anni divenne famosa per le fiale sterili per uso ipodermico create dal farmacista Alfredo Alitti e per lo Steridrolo Molteni fu ufficialmente adottato dall'esercito italiano durante la campagna d'Africa per sterilizzare l'acqua da bere. \nLe strutture portanti sono ancora quelle trecentesche, inglobate nell'antico palazzo dell'Arte dei Mercatanti, mentre arredi e decori interni di gusto tardo neoclassico risalgono alla seconda met\u00e0 dell'Ottocento e si dicono disegnati da Giovanni Dupr\u00e9."}
{"id": "9206807", "revid": "1649409", "url": "https://it.wikipedia.org/wiki?curid=9206807", "title": "Pak Song-chol (politico)", "text": "Ha servito come Premier della Corea del Nord dal 1976 al 1977 quando succedette a Kim Il ed \u00e8 stato anche ministro degli Esteri dal 1959 al 1970.\nBiografia.\nNato a Keish\u016b nella Prefettura di Keish\u014d-hoku (oggi Provincia di Gyeongsang) durante il periodo coloniale giapponese. Mentre studiava all'estero, presso la Sophia University in Giappone, si iscrisse al Partito Comunista Giapponese. Ha partecipato al partigiano anti-giapponese nel Manchukuo dall'aprile 1934. Nel 1936 entr\u00f2 nel membro giovanile del 1\u00b0 corpo della 5a armata dell'Unione anti-giapponese di Tohoku. Nel 1942 entr\u00f2 a far parte invece del 1\u00b0 plotone, 1\u00b0 battaglione dell'88a brigata di cecchini indipendenti dove incontr\u00f2 Kim Il-sung.\nNella primavera del 1942, in qualit\u00e0 di ufficiale di ricognizione militare sovietico, gli fu affidato il compito di seguire la situazione degli schieramenti delle truppe giapponesi al confine. La missione doveva concludersi entro una settimana, ma Pak Song-chol non ritorn\u00f2 fino all'autunno. In quei mesi invi\u00f2 importanti trasmissioni via radio.\nCorea del Nord.\nNel 1950 divenne il comandante della 15a divisione e partecip\u00f2 alla guerra di Corea. Nel settembre 1953 fu nominato Direttore del Ministero della Guardia Nazionale e dello Scoutismo. Successivamente, si trasfer\u00ec al Ministero degli Affari Esteri e, dall'agosto 1954, serv\u00ec in qualit\u00e0 di diplomatico nella Repubblica popolare di Bulgaria. Dall'agosto 1956, Direttore Internazionale del Comitato Centrale del Partito dei Lavoratori di Corea, Vice Ministro degli Esteri dall'ottobre dello stesso anno, e Ministro degli Esteri dall'ottobre 1959, fino al luglio 1970. Durante questo periodo, nel 1966, ha anche prestato servizio come vice premier del gabinetto della Corea del Nord.\nNel 1972, in qualit\u00e0 di vicepremier, ha visitato segretamente Seoul in vista della dichiarazione congiunta sulla riunificazione. \n\u00c8 stato nominato Vicepresidente dall'Assemblea Popolare Suprema nel dicembre 1977 e ha lasciato l'incarico nell'ottobre 1997. La sua ultima apparizione pubblica \u00e8 stata nel settembre 2003 nella tribuna di osservazione alle cerimonie di ispezione per la commemorazione del 55\u00b0 anniversario dalla nascita della Corea del nord.\nMorte e funerale.\nPak \u00e8 morto il 28 ottobre 2008. Un comitato funebre fu nominato e Kim Yong-nam ne fu il presidente. Al suo funerale di Stato parteciparono i maggiori volti della politica norcdcoreana."}
{"id": "9206823", "revid": "44876", "url": "https://it.wikipedia.org/wiki?curid=9206823", "title": "Castelfidardo Calcio", "text": ""}
{"id": "9206846", "revid": "16758", "url": "https://it.wikipedia.org/wiki?curid=9206846", "title": "Dar\u00fda Sem\u00fdonowa", "text": "Biografia.\nLa Sem\u00fdonowa ha cominciato a gareggiare a livello internazionale da giovanissima: tredicenne, ha partecipato ai campionati mondiali di nuoto 2015 disputati a Kazan', nei 50 e nei 100 metri rana, venendo eliminata in entrambi i casi in batteria (59\u00b0 e 65\u00b0 posto rispettivamente).\nL'anno successivo ha vestito i colori del suo paese alle olimpiadi di : fu 41a nei 100 metri rana, e pur non qualificandosi al turno successivo, riusc\u00ec a vincere la prima delle batterie. Ai campionati asiatici di nuoto dello stesso anno si \u00e8 classificata al sedicesimo posto sia nei 50 che nei 100 metri rana.\nNel 2017 ha preso parte ai V Giochi asiatici indoor e di arti marziali ospitati proprio dal Turkmenistan, nella capitale A\u015fgabat. La Sem\u00fdonowa sfior\u00f2 la finale dei 100 metri rana (nona), e chiuse all'undicesimo posto i 50 metri rana ed al dodicesimo i 50 metri dorso. Fu presente anche nelle staffette: ottavo posto nella 4x50 m e nella 4x100 m stile libero e nella 4x100 misti, settimo nella 4x50 misti.\nNel 2018 ha esordito ai campionati mondiali di nuoto in vasca corta, ancora una volta nei 50 e nei 100 metri rana, ottenendo rispettivamente il 42\u00b0 e il 46\u00b0 ed ultimo posto.\n\u00c8 tornata a disputare i mondiali in vasca lunga nel 2019 a Gwangju. Anche in quest'occasione fu presente nei 50 m e nei 100 m rana, venendo eliminata in entrambi i casi in batteria, con rispettivamente il 43\u00b0 ed il 47\u00b0 tempo. Nello stesso anno ha preso parte alla tappa di Doha della coppa del Mondo di nuoto, su tutte e tre le distanze della rana femminile: fu decima nei 200 m, dodicesima nei 50 m e tredicesima nei 100 m.\nPer la sua seconda esperienza olimpica, a replic\u00f2 la partecipazione nei 100 m rana, chiudendo al trentanovesimo posto."}
{"id": "9206847", "revid": "83531", "url": "https://it.wikipedia.org/wiki?curid=9206847", "title": "Governo Andersson", "text": "Il Governo Andersson \u00e8 il 56\u00b0 e attuale esecutivo della Svezia. \u00c8 presieduto dalla Ministra di Stato Magdalena Andersson, socialdemocratica e prima donna a ricoprire tale incarico nella storia del paese. \u00c8 entrato in carica il 30 novembre 2021 in seguito al voto di fiducia del Parlamento svedese del 29 novembre 2021.\nContesto.\nA seguito delle dimissioni del Ministro di Stato Stefan L\u00f6fven nell'agosto 2021 e del congresso del Partito Socialdemocratico del novembre 2021, in cui Magdalena Andersson \u00e8 stata eletta nuova leader, il 24 novembre Andersson ha ricevuto la fiducia del Parlamento come successore di L\u00f6fven grazie al sistema del \"parlamentarismo negativo\" della Svezia, con il quale la fiducia all'esecutivo si basa non su una maggioranza assoluta dei voti a favore (in questo caso 117 su 349), bens\u00ec su una \"non\" maggioranza assoluta dei voti contrari (174), ovvero su una maggioranza assoluta della somma dei voti a favore e delle astensioni e assenze (175). Tale governo incaricato, tuttavia, \u00e8 stato costretto a dimissioni repentine, in quanto nel pomeriggio dello stesso giorno era previsto un voto sulla legge di bilancio governativa, risultato nella bocciatura della stessa a discapito del bilancio avanzato dall'opposizione. Ci\u00f2 ha causato la dipartita dalla coalizione di governo del Partito dei Verdi, il che ha costretto Andersson a ressegnare le dimissioni a distanza di poche ore dalla fiducia ricevuta e senza essere entrata ufficialmente in carica, prolungando pertanto i poteri del precedente governo dimissionario.\nNei giorni seguenti il Presidente del Parlamento Andreas Norl\u00e9n, non intravedendo la possibilit\u00e0 di nominare un altro Ministro di Stato, ha indetto un secondo voto di fiducia a Magdalena Andersson il successivo 29 novembre. In tale data Andersson ha ricevuto nuovamente la fiducia con 101 voti a favore (Socialdemocratici e un'indipendente), 75 astensioni (Partito di Centro, Partito della Sinistra, Verdi e una Liberale) e 173 voti contrari (Moderati, Democratici Svedesi, Cristiano-Democratici e i rimanenti Liberali), ovvero con 176 voti \"non\" contrari alla fiducia.\nL'esecutivo \u00e8 un monocolore Socialdemocratico. Potendo contare soltanto su 101 voti faverovoli su 349, escluse le astensioni, \u00e8 un governo di minoranza. Rester\u00e0 in carica fino alle prossime elezioni generali del settembre 2022."}
{"id": "9206854", "revid": "110157", "url": "https://it.wikipedia.org/wiki?curid=9206854", "title": "Marcel Titsch-Rivero", "text": "Carriera.\nProdotto delle giovanili dell'Eintracht Francoforte, dal 2009 al 2012 fa parte della rosa della prima squadra, con cui gioca due partite in Bundesliga. In seguito milita in varie squadre tra la seconda e la terza divisione tedesca.\nStatistiche.\nPresenze e reti nei club.\n\"Statistiche aggiornate al 24 novembre 2021.\""}
{"id": "9206855", "revid": "1104133", "url": "https://it.wikipedia.org/wiki?curid=9206855", "title": "Seta (singolo)", "text": "Seta \u00e8 un singolo della cantante italiana Elisa, pubblicato il 24 novembre 2021 come primo estratto dall'undicesimo album in studio \"Ritorno al futuro/Back to the Future\".\nDescrizione.\nIl brano, scritto da Elisa, Davide Petrella e Dario Faini, \u00e8 un brano elettropop. La cantante ha raccontato il processo di stesura e composizione del brano:\nAccoglienza.\nAndrea Laffranchi del \"Corriere della Sera\" ha descritto il brano come \u00abuna canzone che parla di innamoramento, di suoni e profumi legati a quell\u2019incontro magico, di emozioni e attesa\u00bb. \nVideo musicale.\nIl video, diretto da Attilio Cusani ed Elisa con la direzione artistica di Pierpaolo Piccioli, \u00e8 stato pubblicato contestualmente all'uscita del singolo attraverso il canale YouTube della cantante. Il video affronta le tematiche della violenza sulle donne e dello stupro, scelta della cantante che racconta:"}
{"id": "9206856", "revid": "110157", "url": "https://it.wikipedia.org/wiki?curid=9206856", "title": "F\u00e9d\u00e9ration des Bourses du travail", "text": "La Federazione delle Borse del lavoro di Francia e delle Colonie (\" F\u00e9d\u00e9ration des Bourses du travail de France et des colonies\") \u00e8 stata una organizzazione sindacale francese di ispirazione sindacalista rivoluzionaria e anarchica, fondata nel 1892 e successivamente confluita nella Conf\u00e9d\u00e9ration g\u00e9n\u00e9rale du travail.\nStoria.\nLa prima \"Bourse du travail\" venne fondata a Parigi nel 1888 da parte dei sindacati parigini in concorrenza agli uffici di collocamento gestiti dai datori di lavoro. il movimento si diffuse rapidamente nei principali capoluoghi di provincia, in gran parte controllato dagli anarchici che vi vedevano \"un mezzo per opporsi alle tendenze centralizzatrici dei socialisti di Guesde in seno alla F\u00e9d\u00e9ration nationale des syndicats\".\nNel 1892 venne costituita la federazione nazionale, di cui divenne segretario nel 1895 l'anarchico Fernand Pelloutier, mentre vicesegretario era Paul Delesalle, anch'egli anarchico. Pelloutier rimase a capo dell'organizzazione fino alla morte sopravvenuta nel 1901 quando venne sostituito alla segreteria dall'antimilitarista Georges Yvetot.\nNel frattempo si stava realizzando un avvicinamento con la \"F\u00e9d\u00e9ration nationale des syndicats\", in cui anarchici come \u00c9mile Pouget, blanquisti e sostenitori di Jean Allemane stavano assumendo una crescente influenza a discapito dei guesdisti. Nel 1895 la \"F\u00e9d\u00e9ration nationale des syndicats\" assunse il nome di \"Conf\u00e9d\u00e9ration g\u00e9n\u00e9rale du travail\" e adott\u00f2 una struttura duplice basata sia su federazioni nazionali sia su federazioni locali. Questo tipo di strutturazione era funzionale a convincere le Borse del lavoro a confluire nella nuova organizzazione. L'unificazione si realizz\u00f2 effettivamente solo nel 1902, quando ormai la strategia delle due organizzazioni era improntata agli stessi principi sindacalisti rivoluzionari."}
{"id": "9206857", "revid": "1543377", "url": "https://it.wikipedia.org/wiki?curid=9206857", "title": "St. Lucia", "text": "St Lucia \u00e8 un centro abitato del Sudafrica, situato nella Provincia del KwaZulu-Natal.\nStoria.\nLe prove dei primi esseri umani che vivevano nelle grotte in alto sui monti Lebombo risalenti a 130.000 anni fa hanno fornito agli scienziati indizi sullo stile di vita di questi coloni preistorici. Solo in questa grotta sono stati recuperati circa 69.000 utensili in pietra e vari resti umani. Alcuni di questi strumenti risalgono al paleolitico e al mesolitico (da 130.000 a 30.000 anni fa).\nSanta Lucia fu nominata per la prima volta nel 1554 come \"Rio dos Medos do Ouro\" (in alternativa \"Rio dos M\u00e9d\u00e3os do Ouro\" - Fiume delle dune d'oro) dai sopravvissuti della nave portoghese S\u00e3o Bento. In questa fase, solo la foce del fiume Tugela era conosciuta come Santa Lucia. Pi\u00f9 tardi, nel 1575, al fiume Tugela fu dato l'attuale nome. Il 13 dicembre 1575, giorno della festa di Santa Lucia di Siracusa, Manuel Peresterello ribattezz\u00f2 la zona della foce in \"Santa Lucia\".\nNel 1822, St Lucia fu proclamata dagli inglesi una \"township\". La Baia di Santa Lucia fu oggetto di un contratto stipulato nel 1884 per conto della societ\u00e0 commerciale del tedesco Adolf L\u00fcderitz sulla costa dell'Africa meridionale. Secondo L\u00fcderitz, la baia avrebbe dovuto essere posta sotto la \"protezione\" dell'Impero tedesco. A seguito di un breve confronto anglo-tedesco, la richiesta fu respinta nel 1885 a favore del controllo britannico.\nNel 1895 fu proclamata la riserva di caccia \"St Lucia Game Reserve\", 30 km a nord della citt\u00e0. Dal 1971, il lago St Lucia, le spiagge delle tartarughe e le barriere coralline del Maputaland sono state elencate dalla Convenzione sulle zone umide di importanza internazionale (Convenzione di Ramsar). Nel dicembre 1999, il parco \u00e8 stato inserito nell'elenco dei patrimoni dell'umanit\u00e0 dell'UNESCO.\nAmbizioni coloniali tedesche.\nIl tentativo tedesco di acquisizione della Baia di Santa Lucia avvenne durante una fase della corsa all'Africa, caratterizzata dalle rapide acquisizioni coloniali tedesche. Tra le altre cose, l'acquisizione di Adolf L\u00fcderitz in quella che sarebbe poi diventata l'Africa Tedesca del Sud-Ovest il 24 aprile 1884 ottenne la protezione del Reich. Tali dichiarazioni di protezione erano in diretta concorrenza con la Gran Bretagna. In Camerun nel luglio 1884 trascorsero solo pochi giorni tra l'arrivo dei rappresentanti tedeschi e britannici per dimostrare le pretese di propriet\u00e0, con i tedeschi appena davanti agli inglesi. La Gran Bretagna era quindi ansiosa di mantenere la sua sfera di influenza in Africa sugli interessi tedeschi.\nL\u00fcderitz coltivava il sogno di un'area coloniale tedesca contigua dall'Africa sudoccidentale all'Oceano Indiano per avviare una cooperazione economica con gli stati boeri (idea che sar\u00e0 poi rielaborata dai nazionalisti tedeschi col concetto della \"Mittelafrika\"). Questi piani si scontrarono con la crescente presenza degli inglesi nell'Africa meridionale.\nAll'inizio del 1884, L\u00fcderitz incontr\u00f2 il viaggiatore tedesco August Einwald di Heidelberg, che invi\u00f2 nella regione degli Zulu sulla costa sud-orientale dell'Africa nel maggio dello stesso anno. Otto von Bismarck consigli\u00f2 personalmente L\u00fcderitz contro ulteriori acquisizioni in Oriente, ma non era n\u00e9 disposto n\u00e9 in grado di revocare l'ordine. Nel novembre 1884, Einwald arriv\u00f2 nello Zululand, dove i coloni di confine boeri avevano proclamato lo \"Stato libero\" della Nuova Repubblica (\"Nieuwe Republiek\").\nEinwald indossava un'uniforme prussiana quando incontr\u00f2 i capi africani, aveva esposto una bandiera tedesca sulla propria auto e ha affermato di essere in contatto con Bismarck. Mentre suscitava la diffidenza dei boeri, trov\u00f2 appoggio nell'avventuriero tedesco Adolf Schiel di Francoforte sul Meno, che era stato scelto dai boeri come consigliere e ministro del giovane re zulu Dinuzulu ka Cetshwayo. Con alcuni gioielli e la promessa di protezione tedesca da boeri e inglesi, Einwald e Schiel ricevettero un documento da Dinuzulu il 13 novembre 1884, che dava loro i diritti su 60.000 acri di terra, secondo altre informazioni 100.000 acri, di terra sulla Baia di Santa Lucia. Con la promessa di trasferire incondizionatamente i suoi diritti a L\u00fcderitz, Schiel si rec\u00f2 immediatamente a Brema. L\u00fcderitz ricevette un telegramma da Einwald il 25 novembre, dopo di che chiese al Ministero degli Esteri la protezione del Reich per la \"Costa Zulu\". L'SMS \"Gneisenau\" con a bordo il console generale Gerhard Rohlfs venne di conseguenza riassegnato lo stesso 2 dicembre per mettere le aree sotto la protezione tedesca. Come parte della sua pragmatica politica d'oltremare, Bismarck apparentemente vide fin dall'inizio che la baia di Santa Lucia non era un'area da mantenere, ma un vantaggioso oggetto di compensazione per il Camerun nei confronti dell'Inghilterra. Einwald si sent\u00ec tradito da Schiel e le sue lamentele portarono a un contrordine per Rohlfs il 5 dicembre.\nAlla fine di novembre 1884 il trattato divenne noto nella Colonia del Capo e chiam\u00f2 gli inglesi all'azione. Il 18 dicembre 1884, la nave da guerra britannica HMS \"Goshawk\" attravers\u00f2 la baia al comando del tenente William John Moore, che iss\u00f2 la bandiera britannica a terra. La baia era gi\u00e0 stata ceduta alla Gran Bretagna il 5 ottobre 1843 dal capo zulu Mpande, senza che ci\u00f2 fosse reso noto pubblicamente. Bismarck non voleva provocare un'unione anglo-boera contro la Germania e quando Schiel gli chiese di emettere ufficialmente un trattato di protezione per la baia di Santa Lucia all'inizio del 1885, il Cancelliere si rifiut\u00f2 di farlo. Poich\u00e9 alla restituzione della baia in favore della Gran Bretagna Bismarck chiese come contropartita delle concessioni in Camerun, venne raggiunto rapidamente un accordo. Il governo imperiale tedesco infine emise una deroga il 7 maggio 1885 a Londra, che fu incorporata nell'accordo anglo-tedesco pubblicato il 20 giugno 1885 sulla delimitazione territoriale nell'Africa occidentale.\nIl parco naturale.\nIl parco naturale \u00e8 la casa di 1.200 coccodrilli del Nilo e circa 800 ippopotami; quest'ultimi spesso attraversano le strade durante la notte.\nTra gli altri animali presenti, si annovera il leopardo, il cud\u00f9 maggiore e il rinoceronte nero, nonch\u00e9 una ricca avifauna e numerose specie di invertebrati."}
{"id": "9206858", "revid": "1942768", "url": "https://it.wikipedia.org/wiki?curid=9206858", "title": "Par (Unix)", "text": "Il programma codice_1 per computer \u00e8 un'utility di formattazione del testo per sistemi operativi Unix e Unix-like, scritta da Adam M. Costello come sostituto per il comando codice_2.\ncodice_1 riformatta i paragrafi di testo per adattarli in modo ottimale ad una determinata lunghezza di riga, mantenendo intatti prefissi e suffissi, il che \u00e8 utile per formattare i commenti nel codice sorgente. Comprende anche le convenzioni comunemente usate per citare le risposte alle e-mail ed \u00e8 in grado di riformattare in modo intelligente questi diversi livelli in profondit\u00e0 mentre rielabora il testo che citano.\nPar pu\u00f2 essere invocato da editor di testo come Vim o Emacs. Per supportare Unicode codice_1 deve essere compilato con una patch che aggiunga il supporto per caratteri multibyte, in genere la codifica UTF-8.\nA differenza di codice_2, par supporta anche la giustificazione del testo."}
{"id": "9206859", "revid": "36426", "url": "https://it.wikipedia.org/wiki?curid=9206859", "title": "Borsa Merci (Firenze)", "text": "L'ex-Borsa Merci \u00e8 un edificio civile del centro storico di Firenze, situato tra via Por Santa Maria 57r, piazza del Mercato Nuovo, via di Capaccio e la volta dei Mercanti.\nStoria e descrizione.\nL'edificio sorge su un'area segnata dalle vestigia delle Terme romane, dai resti della Porta di Santa Maria e da alcune case di fondazione medievale, tutte rase al suolo a seguito delle distruzioni operate dall'esercito tedesco in ritirata la notte tra il 3 e il 4 agosto 1944. Nella lunga e dibattuta fase di ricostruzione della zona questa porzione venne destinata all'edificio della Borsa Merci, progettato da Eugenio Rossi e Alberto Tonelli con fronti in pietra a filaretto ed eretto tra il 1949 e il 1953 tra accese polemiche, ancora ben presenti nelle annotazioni dello stradario di Bargellini e Guarnieri: \"Le mine dirompenti avevano fatto cadere la cortina di edifici, fra Por Santa Maria e l'attuale via del Capaccio, scoprendo la brunelleschiana facciata posteriore del palagio di Parte Guelfa. Si pens\u00f2 allora di non ricostruire su quella zona, che sarebbe potuta diventare archeologica, per la presenza di ruderi romani, e di lasciare che il Brunelleschi del Palagio di Parte Guelfa guardasse Arnolfo del Palazzo Vecchio. Illusione! La Camera di Commercio riusc\u00ec ad ottenere tutti i permessi dal Comune, dalla Soprintendenza ai Monumenti e persino dal Consiglio superiore delle Belle Arti, per la costruzione su quel suolo doppiamente sacro per le vestigia romane e per il martirio bellico, del nuovo palazzo della Borsa Merci, il pi\u00f9 brutto tra tutti gli edifici fiorentini, voluto da non fiorentini, con l'autorizzazione di non fiorentini\". \nForse per attutire queste polemiche nel progetto del palazzo, che appare come un solido cubo all'esterno, vennero aggiunte alcune pregevoli decorazioni pittoriche e scultoree, che ne fanno sicuramente l'edificio pi\u00f9 significtaivo della ricostruzione post-bellica a Firenze. \nD'altra parte \"se dal punto urbanistico si pu\u00f2, col senno di poi, giudicare discutibile la localizzazione in quel punto di un ulteriore attrattore di traffico, non si pu\u00f2 tuttavia negare che la presenza della Borsa Merci e degli altri uffici camerali aveva comunque sottratto quell'area alla speculazione privata e l'aveva in ogni caso guadagnata ad un uso pubblico. Un uso peraltro che, riguardando l'economia da vicino, e in forma 'alta' (non la semplice bottega, quindi, ma un luogo di incontro, di conoscenze, di attivit\u00e0 direzionali), interpretava forse nel modo pi\u00f9 vivo la grande tradizione storica del luogo\". Riflessioni queste ultime che, per quanto in astratto condivisibili, assumono un diverso significato dal momento in cui l'edificio \u00e8 stato assegnato in locazione alla societ\u00e0 danese di abbigliamento H&amp;M Hennes &amp; Mauritz, che qui nel novembre del 2008 ha aperto un megastore. \nGli interni, di un certo interesse per i due grandi saloni al piano terra e al piano interrato, con doppi volumi a sbalzo e affacci interni, sono stati interessati da un intervento di ristrutturazione nel 1999, legato alla spostamento in questa sede dell'Azienda Speciale Promofirenze, gi\u00e0 in via Orcagna; in occasione degli ulteriori lavori promossi dalla H&amp;M sono stati prima occultati alla vista, ma poi restaurati e riscoperti, i pannelli pittorici che li decoravano, completati alla fine del 1953 da Sineo Gemignani, Ferdinando Ghelli, Renzo Grazzini e Corrado Lensi, destinati a evocare, attraverso l'esaltazione del lavoro e dei commerci, la ripresa della vita sociale ed economica dopo la fine della guerra. \nSul lato di via di Capaccio, sotto il portico, \u00e8 un rilievo monumentale scolpito direttamente sul paramento in pietra raffigurante una \"Filatrice\" dello scultore Quinto Martini. Sul lato della piazza del Mercato Nuovo, sulle bozze di pietra in prossimit\u00e0 del cantone con via Por Santa Maria, \u00e8 incisa una lunga iscrizione che ricorda le antiche vestigia del luogo, le distruzioni operate dalla guerra, la nuova costruzione voluta dalla Camera di Commercio e la sua apertura nel 1953, il tutto sormontato da un bronzo con l'agnello recante tra le zampe il vessillo crociato, emblema dell'Arte della Lana. Da lo stesso lato, verso via del Capaccio, \u00e8 una bella \"Madonna col Bambino\" del pittore Giovanni Colacicchi, detta \"Madonna di Porta\" e commissionata all'artista nel 1953. Vicino a questa \u00e8 una piccola targa posta nel 2005 in memoria del venditore ambulante Giuseppe Lacheri (1811-1864), detto Il Lachera."}
{"id": "9206861", "revid": "365417", "url": "https://it.wikipedia.org/wiki?curid=9206861", "title": "Zolt\u00e1n R\u00e1t\u00f3ti", "text": "Biografia.\nZolt\u00e1n R\u00e1t\u00f3ti figlio di Istv\u00e1n R\u00e1t\u00f3ti e M\u00e1ria Bicskei. Dal 1979 ha frequentato il College of Theatre and Film Arts, dove si \u00e8 diplomato nel 1983, nella classe di Istv\u00e1n Horvai. \nTra il 1983 e il 1989 ha suonato al Teatro J\u00f3zsef Attila. Nel 1990-91 \u00e8 stato attore al Gergely Csiky Theatre di Kaposv\u00e1r. \nTra il 1991 e il 1996 \u00e8 stato membro del Teatro da camera di Budapest. Dal 1996 al 2000 \u00e8 stato un artista freelance. \nTra il 2000 e il 2002 \u00e8 stato membro del Teatro Szigliget di Szolnok. Dal 2004 al 2011 \u00e8 stato attore al Teatro Nazionale. \nNel 2006 e nel 2010 \u00e8 stato eletto sindaco della contea di Zala Magyarf\u00f6ld. Dalla stagione 2010/2011 al 2016 \u00e8 stato direttore del Teatro Gergely Csiky di Kaposv\u00e1r. "}
{"id": "9206865", "revid": "8660", "url": "https://it.wikipedia.org/wiki?curid=9206865", "title": "Perth Blitz", "text": "I Perth Blitz sono una squadra di football americano di Murdoch, sobborgo della Citt\u00e0 di Melville a Perth, in Australia, fondata nel 2006."}
{"id": "9206866", "revid": "183114", "url": "https://it.wikipedia.org/wiki?curid=9206866", "title": "Zia Agatha", "text": "Agatha Gregson, nata Wooster, in seguito Lady Worplesdon, \u00e8 un personaggio immaginario che appare in numerosi racconti o romanzi della cosiddetta \"saga di Jeeves\" creata dall'umorista britannico Pelham Grenville Wodehouse. \u00c8 zia paterna di Bertie Wooster, l'io narrante dei testi letterari della saga, il quale si riferisce a lei come Zia Agatha (in lingua inglese: \"Aunt Agatha\"). Altezzosa e prepotente, Zia Agatha \u00e8 detestata dal nipote Bertie, al contrario della sorella Dahlia (chiamata da Bertie Wooster \"Zia Dahlia\").\nVita e carattere.\nAgatha Wooster \u00e8 zia di Bertie Wooster, essendo sorella del defunto padre di Bertie. Sua sorella \u00e8 l'estroversa Dahlia Travers, moglie di Tom Travers e direttrice del settimanale femminile \"Milady's Boudoir\". Suo fratello George Wooster \u00e8 Lord Yaxley; un altro suo fratello, Henry, \u00e8 morto da anni. Nel primo racconto in cui compare per la prima volta assieme a Bertie e a Jeeves (\"Extricating Young Gussie\" del 1915, \"Il giovane Gussie si sbroglia\"), l'autoritaria Agatha Gregson si intromette nella sorte di suo nipote Gussie Mannering-Phipps, figlio un fratello di Agatha chiamato Cuthbert Mannering-Phipps. Nelle successive opere della serie \"Bertie e Jeeves\" non compaiono pi\u00f9 personaggi con cognome \"Mannering-Phipps\", e il cognome di Bertie e dei suoi parenti \u00e8 indicato sempre come \"Wooster\". La vicenda di due differenti cognomi nella stessa famiglia ha lasciato spesso perplessi i critici. \u00c8 stato ipotizzato che la madre di Agatha sia stata sposata due volte, la prima volta con un Mannering-Phipps e la seconda con un Wooster, Lord Yaxley.\nAgatha Wooster ha un aspetto fiero e arcigno: \u00e8 alta un metro e ottanta, ha il naso aquilino, lo sguardo d'aquila e molti capelli grigi. Da giovane Agatha \u00e8 stata fidanzata con Percy Craye, ma aveva posto fine al fidanzamento dopo aver letto sui giornali del suo comportamento a un ballo al Covent Garden e ha quindi sposato Spenser Gregson, un operatore di borsa, il quale per\u00f2 risulta gi\u00e0 defunto nel romanzo \"The Code of the Woosters\" del 1938 (\"Il codice dei Wooster\"). Dal matrimonio con Spenser Gregson \u00e8 nato il figlio Thomas detto \"Thos\". Nel romanzo \"Un mattino di gioia\" del 1946 \u00e8 detto che diciotto mesi prima Agatha aveva sposato l'ex fidanzato Percy Craye, divenuto nel frattempo Lord Worplesdon, dopodich\u00e9 lei \u00e8 diventata Lady Worplesdon e quindi anche matrigna del quattordicenne boy-scout Edwin e dell'intellettuale Florence Craye.\nCome Agatha Gregson, abitava a Woollam Chersey nell'Hertfordshire; divenuta pi\u00f9 tardi, dopo il matrimonio con Percy Craye, Lady Worplesdon, abita a Bumpleigh Hall, in prossimit\u00e0 del villaggio di Steeple Bumpleigh, nell'Hampshire. Bertie ricorda che, nella residenza dell'Hertfordshire, zia Agatha organizz\u00f2 una recita di beneficenza a favore delle \"Sventurate figlie del Clero\" nella quale la zia imperson\u00f2 Boadicea mentre il riluttante Bertie fu costretto a sostenere la parte di Edoardo III.\nUno degli principali obiettivi di zia Agatha \u00e8 quello di far contrarre a Bertie un matrimonio che possa aumentare il prestigio della famiglia Wooster. Sebbene Bertie non dipenda finanziariamente da lei, \u00e8 intimidito dalla zia e si sente in dovere di ubbidire ai suoi desideri; tuttavia i vari progetti matrimoniali della zia non vanno mai in porto per l'intervento di Jeeves. Per questo motivo zia Agatha non ama Jeeves: pensa che Bertie dipenda troppo da Jeeves, che lei chiama \u00abil custode\u00bb di Bertie, e disapprova che Bertie parli con Jeeves di questioni familiari private. Per esempio, quando sente Bertie chiedere consiglio a Jeeves su un progetto matrimoniale dello zio George Wooster, zia Agatha dapprima allontana Jeeves, poi rimprovera indirettamente Bertie \u00ablimitando le sue osservazioni a quello che pensava di un Wooster che sminuiva il prestigio della casata permettendo agli inferiori di prendere piede\u00bb.\nIl personaggio di zia Agatha \u00e8 stato ispirato a Wodehouse dalla zia Mary Bathurst Deane (1843\u20131940), sorella maggiore di sua madre e romanziera. In una lettera del 1955 al suo biografo Richard Usborne Wodehouse scrisse: \"Zia Agatha \u00e8 sicuramente mia zia Mary, che \u00e8 stata il flagello della mia infanzia\"."}
{"id": "9206868", "revid": "37401", "url": "https://it.wikipedia.org/wiki?curid=9206868", "title": "The 100 Greatest Artists of All Time", "text": ""}
{"id": "9206870", "revid": "36426", "url": "https://it.wikipedia.org/wiki?curid=9206870", "title": "Palazzo di parte Guelfa", "text": ""}
{"id": "9206871", "revid": "478814", "url": "https://it.wikipedia.org/wiki?curid=9206871", "title": "Meerbusch Challenger 2021", "text": "Il Meerbusch Challenger 2021, nome ufficiale Rhein Asset Open 2021 per ragioni di sponsorizzazione, \u00e8 stato un torneo maschile di tennis giocato sulla terra battuta. Era l'8\u00aa edizione del torneo, facente parte della categoria Challenger 80 nell'ambito dell'ATP Challenger Tour 2021. Si \u00e8 giocato allo Sport &amp; Tennis Resort di Meerbusch, in Germania, dal 9 al 15 agosto 2021.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni:\nIl seguente giocatore \u00e8 entrato in tabellone come \"lucky loser\":\nCampioni.\nSingolare.\n Marcelo Tom\u00e1s Barrios Vera ha sconfitto in finale Juan Manuel Cer\u00fandolo con il punteggio di 7\u201367, 6\u20133.\nDoppio.\n Szymon Walk\u00f3w / Jan Zieli\u0144ski hanno sconfitto in finale Dustin Brown / Robin Haase con il punteggio di 6\u20133, 6\u20131."}
{"id": "9206873", "revid": "567822", "url": "https://it.wikipedia.org/wiki?curid=9206873", "title": "Jeongol", "text": "Il jeongol () \u00e8 una hot pot tipica della cucina coreana preparata sobbollendo nel brodo carne o frutti di mare, verdure, funghi, condimenti e altri ingredienti a scelta in una casseruola. \u00c8 simile al jjigae, ma si distingue da esso in quanto il jeongol ha solitamente una variet\u00e0 di ingredienti principali anzich\u00e9 uno solo, e il brodo \u00e8 meno salato. Inoltre, in origine il jeongol era destinato all'aristocrazia e alla corte reale, mentre il jjigae era un piatto pi\u00f9 semplice consumato dal popolo.\nPreparazione.\nIl jeongol \u00e8 comunemente preparato con manzo a fette o frutti di mare, verdure e funghi, ponendo le proteine all'esterno e le verdure al centro in una casseruola apposta, la jeongolteul (). Il gopchang jeongol, preparato con intestini animali, si cucina con anche la gochujang. Una volta aggiunta una modesta quantit\u00e0 di brodo, il tutto viene sobbollito al centro della tavola, dove resta a disposizione dei commensali. Il brodo, che viene continuamente aggiunto nella casseruola durante l'intera durata del pasto, varia in base al tipo di jeongol.\nIn Corea del Nord, la carne viene marinata per un giorno con salsa di soia, zucchero, scalogno, aglio, semi e olio di sesamo, pepe, pera a fette e aceto, quest'ultimo utilizzato per scopi antibatterici e per migliorare la consistenza della carne.\nStoria.\nSecondo il \"Manguksamulgi-won yeoksa\" () del 1909, il jeongol trarrebbe le sue origini dal periodo dei Tre regni di Corea, quando i soldati in guerra cuocevano il proprio cibo negli elmi, data la carenza di utensili da cucina. Tra le usanze del decimo mese lunare figura inoltre il nallohoe (), durante il quale le famiglie erano solite riunirsi attorno a una casseruola di manzo e verdure sobbollite nel brodo di carne.\nLo \"Onghui japji\" () riporta che la preparazione partisse bollendo ravanello comune, prezzemolo giapponese e cipollotto tritati nella salsa di soia; la cottura continuava sul carbone aggiungendo la carne tagliata molto sottile solo in seguito, dopo averla marinata nel \"gireumjang\". Il ricettario \"Siuijeonseo\" () prevedeva che la carne venisse cosparsa di pinoli tritati, con l'aggiunta occasionalmente di germogli di bamb\u00f9, moscardini e ostriche.\nIl \"Gyeongdo japji\" () fa riferimento alla casseruola per la cottura del jeongol usando il nome \"jeolliptu\" (), letteralmente \"cappello di soldato\", dal quale avrebbe preso il nome per la somiglianza con un elmo. Due tipi di casseruole per jeongol sono sopravvissuti dai tempi di Joseon, quelle di pietra e quelle di ghisa. Le prime sono pi\u00f9 profonde e hanno la forma di una piastra concava senza un'area rialzata separata sul bordo esterno; quelle di ghisa hanno invece un bordo sul quale venivano grigliate le fette di carne e le verdure marinate, mentre nell'incavo centrale si cuoceva la zuppa."}
{"id": "9206899", "revid": "380654", "url": "https://it.wikipedia.org/wiki?curid=9206899", "title": "NXT WarGames", "text": "NXT WarGames \u00e8 un evento di wrestling prodotto dalla WWE, per il roster di NXT. Di seguito, tutte le edizioni:"}
{"id": "9206902", "revid": "2198857", "url": "https://it.wikipedia.org/wiki?curid=9206902", "title": "Gallavotti", "text": ""}
{"id": "9206903", "revid": "15756", "url": "https://it.wikipedia.org/wiki?curid=9206903", "title": "Vesgre", "text": "La Vesgre \u00e8 un fiume francese che scorre nei dipartimenti di Yvelines, nella regione dell\ua78c\u00cele-de-France, e dell\ua78cEure-et-Loir, nella regione del Centro-Valle della Loira. Non deve essere confuso con il quasi omonimo fiume V\u00e8gre, che scorre nel dipartimento della Sarthe. \u00c8 quindi un subaffluente della Senna attraverso l\ua78cEure.\nGeografia.\nPercorso.\nLa Vesgre nasce a Saint-L\u00e9ger-en-Yvelines e dopo un percorso di 45\u00a0km, confluisce nella Eure, alla sua riva destra, a La Chauss\u00e9e-d'Ivry, a 57 metri d'altitudine.\nIl suo corso \u00e8 subito orientato verso ovest, piega verso nordovest a partire da Cond\u00e9-sur-Vesgre, poi direttamente verso nord a partire da Boncourt, poco prima di congiungersi all'Eure. \nLa lunghezza del suo corso nelle Yvelines \u00e8 di 23,1\u00a0km e di 22,9\u00a0km nell\ua78cEure-et-Loir.\nComuni attraversati.\nNei due dipartimenti dell'Eure-et-Loir e di Yvelines, la Vesgre attraversa quindici comuni, di cui sette nell\ua78cYvelines e otto nell\ua78cEure-et-Loir.\nComuni dell\ua78cYvelines.\nSaint-L\u00e9ger-en-Yvelines (sorgente), Adainville, Cond\u00e9-sur-Vesgre, Bourdonn\u00e9, Gambais, Maulette, Houdan.\nComuni dell\ua78cEure-et-Loir.\nDa monte verso valle: Goussainville, Saint-Lubin-de-la-Haye, Berch\u00e8res-sur-Vesgre, Saint-Ouen-Marchefroy, Rouvres, Boncourt, Oulins, La Chauss\u00e9e-d'Ivry (confluenza).\nAffluenti.\nI suoi principali affluenti sono:"}
{"id": "9206907", "revid": "76963", "url": "https://it.wikipedia.org/wiki?curid=9206907", "title": "Giulio Cesare Pallavicino", "text": "Biografia.\nEra figlio di Giannantonio (?-1496) e di Maddalena della Riva.\nFu al servizio dell'imperatore Carlo V, che lo impieg\u00f2 in diverse guerre. Nel 1530 fu nominato direttore delle poste dalla Contea di Asti, che nel 1531 l'imperatore concesse in feudo a Beatrice del Portogallo e nello stesso anno nomin\u00f2 Giulio Cesare suo gentiluomo di camera. Nel periodo 1547-1561 fu nominato governatore del Marchesato di Ceva, dove eresse il Castello Rosso e nel 1559 fu commissario imperiale di Pontremoli, passando al servizio del duca di Savoia Emanuele Filiberto.\nMor\u00ec nel 1568.\nDiscendenza.\nGiulio Cesare spos\u00f2 Nicoletta Stratta ed ebbero nove figli: "}
{"id": "9206915", "revid": "8660", "url": "https://it.wikipedia.org/wiki?curid=9206915", "title": "Perth Broncos", "text": "I Perth Broncos sono una squadra di football americano di Noranda, sobborgo della Citt\u00e0 di Bayswater a Perth, in Australia, fondata nel 1988."}
{"id": "9206916", "revid": "1942768", "url": "https://it.wikipedia.org/wiki?curid=9206916", "title": "Par (command)", "text": ""}
{"id": "9206921", "revid": "567822", "url": "https://it.wikipedia.org/wiki?curid=9206921", "title": "Yukgaejang", "text": "La yukgaejang () \u00e8 un piatto della cucina coreana preparato con straccetti di manzo e scalogno sobbolliti a lungo.\nOriginaria di Seul, \u00e8 una variet\u00e0 di gomguk, o zuppa densa, parte dei piatti serviti una volta alla corte reale. Oltre a manzo, scalogno e peperoncino in polvere, generalmente contiene anche germogli di soia, felci, steli di taro, cipolla, aglio, noodles di patata dolce, semi di perilla, salsa di soia, olio (di sesamo o vegetale), pepe nero e sale. La yukgaejang \u00e8 di solito accompagnata da una ciotola di riso, senza banchan.\nIn Corea del Nord \u00e8 nota come \"sodangogiguk\", \"zuppa di manzo dolce\". Se preparata con il pollo invece che con il manzo, prende il nome di \"dak-yukgaejang\" o \"dakgaejang\".\nPreparazione.\nLa punta di petto di manzo, occasionalmente marinata, viene bollita a lungo nel brodo con aglio e cipollotto finch\u00e9 non diventa tenera e pu\u00f2 essere sfaldata. La cottura prosegue con l'aggiunta di germogli di soia, taro, felce, peperoncino in polvere e gochujang.\nLa yukgaejang della famiglia reale prevedeva, oltre al manzo, anche le rigaglie.\nVarianti.\nLe varianti pi\u00f9 note della yukgaejang sono due, entrambe legate a Daegu, cio\u00e8 il \"ttaro gukbap\" (), che vede la zuppa portata in tavola separatamente dal riso, e la daegutang (), il cui nome significa \"grande zuppa di cane\" e in cui la carne non viene strappata a mano, ma si sfalda in cottura.\nConsumo.\nIn epoca moderna viene consumata tutto l'anno, ma tradizionalmente in estate per combattere il caldo, attribuendole propriet\u00e0 benefiche per la salute. \u00c8 inoltre servita alle veglie funebri, sia perch\u00e9 si tratta di un pasto sostanzioso, sia seguendo la credenza sciamanica che il colore rosso allontani gli spiriti maligni.\nStoria.\nIn passato, data la rarit\u00e0 del manzo, il popolo consumava la \"gaejangguk\", preparata con carne di cane, per ritrovare l'appetito e le energie nei caldi mesi estivi. Viste le reazioni controverse dell'aristocrazia durante Joseon, la carne di cane fu sostituita dal manzo, chiamando la nuova variante \"yukgaejang\". Sia \"Domande e risposte sulla conoscenza popolare di Joseon\" () di Choi Nam-seon (1946), che \"Climi e popoli della Corea\" () di Kim Hwa-jin identificano la yukgaejang come l'opzione scelta da chi non riuscisse a mangiare la carne di cane.\nIl ricettario \"Siuijeonseo\" () del diciannovesimo secolo riporta la presenza, oltre al manzo, di abalone e cetriolo di mare. Nel \"Joseon yori\" (), scritto nel 1940 da Son Jeong-gyu, viene invece descritta una versione della yukgaejang molto simile a quella moderna."}
{"id": "9206925", "revid": "22475", "url": "https://it.wikipedia.org/wiki?curid=9206925", "title": "P\u014dkarekare Ana", "text": "P\u014dkarekare Ana (\"sono agitate\" in m\u0101ori) \u00e8 una canzone d'amore tradizionale neozelandese, composta all'incirca nel periodo in cui inizi\u00f2 la prima guerra mondiale, probabilmente nel 1914. La canzone \u00e8 scritta in lingua m\u0101ori ed \u00e8 stata tradotta in inglese. Gode di una grande popolarit\u00e0 in Nuova Zelanda e di una certa popolarit\u00e0 in altri paesi.\nI politici Maori Paraire Tomoana e \u0100pirana Ngata pubblicarono la canzone nel 1919, ma nessuno di loro afferm\u00f2 di averla composta. Spiegarono che \"emanava dal nord di Auckland\" ed era stata resa popolare dai soldati Maori che si stavano addestrando vicino ad Auckland prima di imbarcarsi per la guerra in Europa.\nLa canzone \u00e8 stata interpretata dal soprano Kiri Te Kanawa durante le celebrazioni dell'alba del 2000.\n\u00c8 il primo brano di \"Pure\" della cantante Hayley Westenra."}
{"id": "9206929", "revid": "8660", "url": "https://it.wikipedia.org/wiki?curid=9206929", "title": "Rockingham Vipers", "text": "I Rockingham Vipers sono una squadra di football americano di Noranda, sobborgo della Citt\u00e0 di Bayswater a Perth, in Australia, fondata nel 1996."}
{"id": "9206934", "revid": "1518223", "url": "https://it.wikipedia.org/wiki?curid=9206934", "title": "I Bet You Think About Me", "text": "I Bet You Think About Me \u00e8 un singolo della cantante statunitense Taylor Swift, pubblicato il 15 novembre 2021 come secondo estratto dall'album in studio \"Red (Taylor's Version)\". Il brano vede la partecipazione del cantante Chris Stapleton.\nDescrizione.\nIl brano, scritto da Taylor Swift e Lori McKenna e prodotto dalla stessa cantante con Aaron Dessner, \u00e8 uno dei nove inediti presenti nella ristampa del disco.\nVideo musicale.\nIl video musicale del brano \u00e8 stato pubblicato sul canale YouTube della cantante il 15 novembre 2021, in concomitanza con l'uscita del singolo nelle radio country statunitensi. Nel video, la cantante partecipa a un matrimonio nel ruolo dell'ex fidanzata dello sposo, rovinando la cerimonia in vari modi."}
{"id": "9206937", "revid": "1318658", "url": "https://it.wikipedia.org/wiki?curid=9206937", "title": "Il gatto in tasca", "text": "Il gatto in tasca (\"Chat en poche\"), conosciuta anche con il titolo A scatola chiusa, \u00e8 una commedia in tre atti scritta da Georges Feydeau e rappresentata per la prima volta il 19 settembre 1888 presso il Th\u00e9\u00e2tre D\u00e9jazet di Parigi. \nL\u2019opera rientra nel genere teatrale del vaudeville ed \u00e8 il secondo testo di Feydeau, dopo \"Sarto per signora\" del 1886, con lunghezza superiore ad un unico atto.\nTrama.\nAtto I.\nAl centro della storia c\u2019\u00e8 monsieur Pacarel, ricco industriale di zucchero, il quale vive con la seconda moglie Marthe e con Julie, figlia di prime nozze. L\u2019uomo, benestante ma incolto, si mette in testa di far rappresentare, al Teatro dell\u2019Opera, il Faust riscritto proprio da Julie, musicista dal dubbio talento. \nNel corso di una cena, con ospiti monsieur Landernau e la consorte Amandine, Pacarel, annuncia a tutti di avere ingaggiato Dujetton, un famoso tenore di Bordeaux, grazie alla collaborazione del suo amico Dufaussette, incaricato tramite telegramma di portarlo a Parigi. Il tenore \u00e8 stato pagato letteralmente a scatola chiusa (da qui il termine \"chat en poche\") e sottratto con uno stratagemma proprio al Teatro, nella speranza di poter barattare la rappresentazione dell\u2019opera di Julie in cambio della restituzione dell\u2019artista. \nDa questo momento iniziano gli equivoci: a suonare alla porta \u00e8 il nullafacente Dufaussette, scambiato per il tanto atteso tenore di Bordeaux e accolto con tutti gli onori. Al gruppo si uniscono ben presto anche Monsieur Lanoix de Vaux, promesso sposo poco entusiasta di Julie, e sua madre, la cinica e scorbutica madame de Vache, nonch\u00e9 la cameriera Tiburce, innamorata segretamente di monsieur Landernau. \nDufausset porta con s\u00e9 una lettera di accompagnamento che non viene aperta da Pacarel. L\u2019unica persona ad incuriosirsi \u00e8 Tiburce che leggendola scopre subito la verit\u00e0: si tratta di Jean Marie, figlio scansafatiche di Antoine Dufaussette, l\u2019amico di Pacarel incaricato di ingaggiare il vero tenore. Il ragazzo, cacciato dall'universit\u00e0 di Bordeaux, \u00e8 stato difatti affidato dal padre proprio a Pacarel. \nTiburce decide di tacere e il finto tenore Dufausset, perditempo e donnaiolo (dunque un vero Don Giovanni), pare perdere la testa per Amandine, tanto da lasciarle un biglietto d\u2019amore. Quest\u2019ultima, letto il testo, pensa che Dufausset possa essere uno sconosciuto, di cui ricorda solo la voce, incontrato anni prima alla colonna Vend\u00f4me. \nIntanto Marthe, moglie di Pacarel, utilizza erroneamente una vecchia lettera inviatale da Amandine per incartare i soldi di ingaggio del tenore Dufusset. Quest\u2019ultimo vedendola le chiede se abbia letto il biglietto d\u2019amore lasciatole e capiamo cos\u00ec che il giovane \u00e8 in realt\u00e0 innamorato di Marthe, pensando si chiami Amandine. Dufusset, ignaro dell\u2019errore, apre la lettera utilizzata per l\u2019incarto e fraintende quanto scritto. Il testo, difatti, parla di un canarino a cui badare, ma il giovane pensa si tratti di un messaggio in codice per incontrarsi alle spalle del marito. \nL\u2019atto si chiude con la prima prova canora di Dufausset, nonostante le numerose scuse inventate per non aprire bocca. Il finto tenore, tra lo sconcerto generale, emette suoni simili al miagolio di un gatto, suscitando nell'anziana madre di Lanoix un fastidio cos\u00ec forte da doverlo coprire con il grammofono. \nAtto II.\nLa pessima esibizione del tenore stupisce tutti, ad eccezione di Tiburce, e Landernau sembra dubitare pi\u00f9 che mai di Dufausset, il quale, nonostante tutto, viene condotto da Pacarel a sostenere un\u2019audizione al Teatro dell\u2019Opera. Ancora una volta Dufausset si rivela un disastro totale, sconvolgendo il direttore d\u2019orchestra, tutti i musicisti e Pacarel stesso, che capisce di aver fatto firmare un contratto ventennale ad un incapace.\nProsegue intanto la giostra di scambi di lettere: Amandine trova un altro biglietto del tenore all'interno del cestino del ricamo, pensando ancora una volta sia indirizzato a lei. La donna, colta in flagrante dal marito con la lettera d\u2019amore tra le mani, dichiara che \u00e8 in realt\u00e0 indirizzata a Marthe, moglie di Pacarel (cosa vera tra l\u2019altro). Landernau consegna allora a Marthe la lettera, nella quale Dufausset le d\u00e0 appuntamento alla serra, spiegandole di indicare l\u2019orario disegnando delle righe sulla giacca del marito Pacarel. \nQuest\u2019ultimo, dopo la disastrosa audizione del tenore, torna a casa furibondo, mentre Dufausset, soddisfatto della sua performance, entra in scena sorridendo.\nAtto III.\nPacarel, visto il contratto, decide di utilizzare Dufausset come servitore e lo obbliga a spolverare maldestramente con il piumino. Marthe, intanto, si scopre interessata a Dufausset e decide di utilizzare i messaggi in codice da lui suggeriti nella lettera: far agitare il fazzoletto al marito, disegnare delle righe sulla sua giacca (per definire l\u2019orario dell\u2019appuntamento) e cantare una buffa strofa. La stessa cosa viene compiuta da Amandine, convinta che la lettera sia rivolta a lei. \nCala la notte e Dufausset, che sembra aver riacquistato la voce, si muove di soppiatto con un candelabro per raggiungere la serra, cos\u00ec come Marthe ed Amandine, tutti e tre sulle note del Don Giovanni. \nIl mattino successivo Dufausset \u00e8 disperato per il mancato appuntamento con Marthe, che pare non essersi palesata. La donna, per\u00f2, gli spiega di essersi presentata alle due precise (questo era il numero di righe disegnate sulla giacca del marito), di averlo atteso invano e di aver incrociato, un\u2019ora dopo, Amandine (che invece aveva disegnato tre righe sulla giacca del marito), la quale pareva non volersene andare. Si scopre invece che Dufausset si era presentato alle cinque, pensando di dover sommare il numero di righe sulle giacche dei due mariti (due su quella di Pacarel e tre su quella di Landernau).\nTutto si fa ingarbugliato: il giovane si getta ai piedi di Marthe chiamandola con il nome di Amandine e vedendo arrivare Landernau (marito della vera Amandine) devia l\u2019attenzione abbracciando proprio Amandine, convinto si chiami Marthe. Lo scambio di nomi \u00e8 oramai chiaro, ma i rispettivi mariti sembrano riderne e le mogli minimizzare. \nIntanto Julie, figlia di Pacarel, pensando anch'ella di essere amata da Dufausset, decide di dichiararsi a quest\u2019ultimo, il quale, vista la dote della ragazza, chiede immediatamente al padre la sua mano, pur non amandola. \nIn chiusura un articolo di giornale annuncia l\u2019ingaggio, da parte del Teatro dell\u2019Opera, del vero tenore Dujeton, svelando cos\u00ec la vera identit\u00e0 del giovane. Pacarel scopre, inoltre, che il telegramma con la richiesta di ingaggio del tenore non \u00e8 mai stato spedito da Tiburce e che la lettera di raccomandazione del padre di Dufausset in favore del figlio non \u00e8 mai stata aperta. Pacarel acconsente, dunque, alle nozze tra la figlia e Dufausset, ma l\u2019ironica scena finale lascia presagire lo sviluppo di diverse relazioni e tradimenti: Marthe e Dufausset, Amandine e Dufausset, Tiburce e Landernau.\nAccoglienza.\nLe prime rappresentazioni dell\u2019opera non ebbero successo, ricevendo dalla critica giudizi poco lusinghieri e rimanendo in scena per appena 36 date. Il titolo venne riscoperto negli anni successivi, complice il successo di \"Monsieur Chasse!'\" del 1892, ottenendo improvvisamente una grande popolarit\u00e0.\nRappresentazioni italiane.\nTra le varie messe in scena si ricorda quella del 1981 prodotta e diretta da Gigi Proietti, con adattamento di Roberto Lerici. Tra gli interpreti figuravano Ugo Pagliai (Duffausset), Paola Gassman (Marthe) e Mario Carotenuto (Pacarel). La commedia venne trasmessa anche su Rai 1 il 18 giugno 1983."}
{"id": "9206938", "revid": "228587", "url": "https://it.wikipedia.org/wiki?curid=9206938", "title": "Coppa Italia 2020-2021 (pallanuoto maschile)", "text": "La Coppa Italia 2020-2021 di pallanuoto maschile \u00e8 stata la 29\u00aa edizione del trofeo. Il trofeo torna a disputarsi dopo la mancata assegnazione dell'anno precedente per via della sospensione dovuta alla Pandemia di Covid-19.\nPrima fase.\nLa prima fase prevede la suddivisione delle squadre in quattro gironi (tre da 3 squadre, uno da 4) da disputarsi in sede unica tra il 19 e il 20 settembre. Le prime due classificate di ogni girone si qualificano alla fase successiva.\nGruppo A.\nQualificate:\nGruppo B.\nQualificate:\nGruppo C.\nQualificate:\nGruppo D.\nQualificate:\nSeconda fase.\nIn questa seconda fase le squadre qualificate si affrontano in due gironi da 4 squadre; le sedi delle partite sono Savona e Palermo, le partite si disputano tra il 29 e il 31 gennaio 2021; prime due classificate di ogni girone si qualificano alla Final Four. \nGruppo E.\nQualificate:\nGruppo F.\nQualificate:"}
{"id": "9206947", "revid": "124213392", "url": "https://it.wikipedia.org/wiki?curid=9206947", "title": "Zalmosside", "text": ""}
{"id": "9206952", "revid": "124213404", "url": "https://it.wikipedia.org/wiki?curid=9206952", "title": "Zalmoxide", "text": ""}
{"id": "9206959", "revid": "8660", "url": "https://it.wikipedia.org/wiki?curid=9206959", "title": "Westside Steelers", "text": "Gli Westside Steelers sono una squadra di football americano di Marangaroo, sobborgo della Citt\u00e0 di Wanneroo a Perth, in Australia, fondata nel 1990."}
{"id": "9206961", "revid": "300067", "url": "https://it.wikipedia.org/wiki?curid=9206961", "title": "Albert Castelyns", "text": ""}
{"id": "9206962", "revid": "36426", "url": "https://it.wikipedia.org/wiki?curid=9206962", "title": "Casa del Saggio", "text": "La Casa del Saggio o del Saggiatore \u00e8 un edificio civile del centro storico di Firenze, situato in piazza del Mercato Nuovo 19r-20r-21r angolo via Val di Lamona 2-4.\nStoria e descrizione.\nEra qui - come peraltro documenta la denominazione del \"Canto del Saggio\" - la sede del saggio, cio\u00e8 il luogo dove si verificava sia la caratura, sia il peso e conio delle monete, sia la qualit\u00e0 e le misure della merce di lusso contrattata nel vicino mercato (saggio della mercanzia). \nEra qui originariamente un'antichissima torre scapitozzata, appartenuta in origine ai Giandonati, che venne concessa dalla Signoria alla Mercanzia per l'ufficio del saggio dei fiorini e delle altre monete. L'edificio doveva essere interessante non tanto per la sua costruzione quanto per gli ornamenti che vi furono fatti all'esterno. Fra le altre cose vi era stato collocato un magnifico orologio meccanico che segnava l'inizio e la fine delle contrattazioni, progettato da Lorenzo della Volpaia e del quale gli storici narrano cose meravigliose: indicava infatti non solo le ore, ma anche gli anni, l'ingresso dei solstizi e degli equinozi, ed era ricchissimo di decorazioni. \nQuando la Mercanzia trasfer\u00ec altrove gli Ufficiali del Saggio, e ai primi del XVI secolo cedette la torre a Manno degli Ughi, in cambio di un podere; dagli Ughi la casa pass\u00f2 poi ai Cavalcanti e agli Zati, poi alle monache di San Pier Maggiore. Con l'uso privato venne meno la manutenzione del complicato orologio, che verosimilmente gi\u00e0 nel XVI secolo venne smantellato. \nMarcello Jacorossi ricorda anche l'esistenza di un'edicola devozionale esistita almeno fino all'Ottocento: \"Sopra alle botteghe era un tabernacolo nel quale \u00e8 dipinta l'\"Annunciazione\". Questo tabernacolo fu fatto fare nel 1584 da Niccol\u00f2 Borgherini nella fiducia che la devota immagine potesse mettere un freno alle bestemmie dei sensali e dei facchini che qui si radunavano per il mercato, allora attivissimo\". Inoltre dal 1586 sulla facciata i Buonomini di San Martino avevano fatto collocare una buca delle elemosine affidandosi alla generosit\u00e0 dei mercanti e dei loro ricchi clienti. Vi si leggeva in rima una curiosa esortazione a donare, nota da trascrizioni:\nIESUS MARIA - AN. DOM. MDLXXXVI&lt;br&gt;\nQUEL CHE HO FU GI\u00c0 D'ALTRUI&lt;br&gt;\nET SAR\u00c0 NON SO DI CHUI&lt;br&gt;\nTANTO DIR POSSO CHE MIO&lt;br&gt;\nQUANTO MANGIO E DO PER DIO&lt;br&gt;\nOGNUN PENSI AL FINE\nAttualmente l'edificio, nonostante questa ricca storia, appare di carattere sufficientemente anonimo: nella parte inferiore, a guardare alla piazza del Mercato Nuovo, per l'altezza di due piani e l'ampiezza di due archi, vi \u00e8 un parato a bugne di pietra di carattere trecentesco, portato alla luce e ampiamente integrato a seguito di un intervento di ripristino del carattere medievale della fabbrica, datato al 1931, seguito da un ulteriore intervento di restauro degli anni settanta del Novecento. Sul portale al n. 2 compare uno stemma vuoto, forse un tempo dipinto, databile all'intervento del 1931. La parte alta \u00e8 frutto di un intervento di riconfigurazione (e forse in parte di soprelevazione) databile al Settecento, che ha fornito l'edificio di un terrazzino centrale. All'interno dell'esercizio commerciale che occupa il terreno sono deboli tracce di antichi dipinti murali."}
{"id": "9206963", "revid": "300067", "url": "https://it.wikipedia.org/wiki?curid=9206963", "title": "Arthur Walter Tyler", "text": ""}
{"id": "9206971", "revid": "36426", "url": "https://it.wikipedia.org/wiki?curid=9206971", "title": "Palazzo Rossi Canevari", "text": "Palazzo Rossi Canevari \u00e8 un edificio civile del centro storico di Firenze, situato in via Calimala 1, angolo via Porta Rossa (con affaccio su piazza del Mercato Nuovo) e via de' Lamberti.\nStoria e descrizione.\nL'edificio fu eretto sulle antiche case dei Cavalcanti e dei Malatesti presso via dei Lontanmorti nel 1896, su progetto dell'ingegnere Enrico Carcasson, come peraltro attestano vari disegni conservati nell'Archivio Storico del Comune di Firenze. Lo stile \u00e8 quello consueto del tempo, riecheggiante modelli cinquecenteschi, con ricorsi e profusione di bugnato (cornici delle finestre, paramento del terreno, il tutto in pietra artificiale) e comunque ricco e magniloquente, il che, in questo caso, pu\u00f2 forse contrastare maggiormente con gli edifici antichi e di disegno misurato che prospettano sulla piazza del Mercato Nuovo. \nSul fronte principale di via Calimala presenta cinque piani per sette assi, con il portone centrale segnato dal balcone sovrastante e allineato alle finestre del piano nobile, incorniciate da bozze in pietra artificiale e chiuse da timpani ad arco. Lo stesso disegno si ripropone sui due fronti minori, profondi quattro assi."}
{"id": "9206981", "revid": "580197", "url": "https://it.wikipedia.org/wiki?curid=9206981", "title": "Coppa delle nazioni asiatiche femminile", "text": ""}
{"id": "9206994", "revid": "580197", "url": "https://it.wikipedia.org/wiki?curid=9206994", "title": "Coppa delle nazioni asiatiche femminile 2014", "text": ""}
{"id": "9206998", "revid": "580197", "url": "https://it.wikipedia.org/wiki?curid=9206998", "title": "Coppa delle nazioni asiatiche femminile 2018", "text": ""}
{"id": "9207017", "revid": "1318658", "url": "https://it.wikipedia.org/wiki?curid=9207017", "title": "Appoggio esterno", "text": "In politica, l'appoggio esterno \u00e8 quell'accordo offerto da uno o pi\u00f9 partiti, coalizioni o individui indipendenti, all'interno di una democrazia parlamentare, secondo cui tali soggetti si impegnano a sostenere il governo nei provvedimenti fondamentali come mozioni di fiducia e approvazione delle leggi di bilancio, votandone a favore (nel caso dell'appoggio esterno \"attivo\"), o astenendosi (nel caso dell'appoggio esterno \"passivo\"). Allo stesso tempo, tuttavia, questi partiti, coalizioni o individui si riservano normalmente il diritto di votare in altro modo, secondo la proprie opinioni politiche o la propria coscienza, in merito ai singoli progetti di legge.\nNei paesi anglosassoni l'appoggio esterno viene chiamato confidence and supply, con riferimento appunto ai voti sulla fiducia (\"confidence\") e sull'approvazione del bilancio (\"supply bill\").\nNel caso di un governo di coalizione, tuttavia, l'accordo \u00e8 spesso stipulato ed \u00e8 pi\u00f9 formale di un semplice appoggio esterno, in quanto i membri dei partiti minori (cio\u00e8 i partiti diversi dai pi\u00f9 grandi) ottengono posizioni nel gabinetto e nei ruoli ministeriali e ci si pu\u00f2 aspettare che detengano la frusta del governo sull'approvazione della legislazione.\nAccordi di appoggio esterno possono accadere sia nei governi che possiedono una maggioranza assoluta in parlamento che in governi di minoranza (o di maggioranza relativa), ma in genere sono pi\u00f9 comuni in questi ultimi due esempi.\nFiducia.\nNella maggior parte delle democrazie parlamentari, i membri di un parlamento possono proporre una mozione di fiducia o di sfiducia al governo o all'esecutivo. I risultati di tali mozioni mostrano quanto sostegno ha attualmente il governo in parlamento. Se una mozione di fiducia fallisce, o una mozione di sfiducia viene approvata, il governo di solito si dimette e consente ad altri politici di formare un nuovo governo o, qualora sia impossibile, indire una nuova elezione.\nSupporto alla legislazione.\nLa maggior parte delle democrazie parlamentari richiede che il parlamento approvi un bilancio statale annuale, un disegno di legge di stanziamento o misure finanziarie occasionali affinch\u00e9 un governo possa pagare e attuare le sue politiche (Legge di bilancio). Il fallimento di un tale tipo di legge \u00e8, in effetti, molto grave e spesso \u00e8 equiparabile, ma non sempre corrispondente, al fallimento di una mozione di fiducia, in quanto si evidenzia l'assenza del minimo supporto parlamentare necessario. Nel primo periodo dell'Inghilterra moderna, il controllo dei fondi era uno dei pochi modi del Parlamento di controllare il monarca.\nEsempi di appoggi esterni.\nAustralia.\nIl governo Gillard, supportato dal Partito Laburista Australiano, ha formato un governo di minoranza nel parlamento sospeso (\u201cin stallo\u201d) eletto alle elezioni federali del 2010 a seguito di un accordo di fiducia e supporto con tre parlamentari indipendenti e un parlamentare dei Verdi .\nCanada.\nColumbia Britannica.\nDopo le elezioni provinciali in Columbia Britannica del 2017, il Partito dei Verdi della Columbia Britannica ha concordato un appoggio esterno a favore del Nuovo Partito Democratico della Columbia Britannica. Il partito liberale provinciale in carica, che deteneva una pluralit\u00e0 di seggi, tent\u00f2 brevemente di formare un governo, ma fu immediatamente sconfitto in un voto di fiducia dall'NDP e dai Verdi. \nOntario.\nVentidue giorni dopo le elezioni provinciali dell'Ontario del 1985, il governo del Partito Conservatore dell\u2019Ontario si dimise dopo un voto di sfiducia e il Partito Liberale dell\u2019Ontario form\u00f2 un governo con il sostegno del Nuovo Partito Democratico dell\u2019Ontario. L'accordo tra le due parti \u00e8 stato denominato \"The Accord\". \nYukon.\nDopo che le elezioni territoriali nello Yukon del 2021 hanno portato il Partito Liberale dello Yukon e il Partito dello Yukon a vincere lo stesso numero di seggi, il terzo partito per seggi, il Nuovo Partito Democratico dello Yukon ha accettato di fornire la fiducia e formare un governo di minoranza liberale. \nIndia.\nI governi nazionali del \u201cTerzo Fronte\u201d sono stati formati nel 1989 e nel 1996 con il sostegno esterno di uno dei due maggiori partiti, il BJP o l\u2019INC.\nIl CPI-M ha dato il proprio sostegno all\u2019INC nel 2004-2008, ma in seguito ha ritirato il sostegno dopo l'accordo nucleare civile India-Stati Uniti.\nIrlanda.\nDopo le elezioni generali del 2016, un governo di minoranza \u00e8 stato formato da Fine Gael e alcuni indipendenti, con fiducia e supporto ( ) il sostegno di Fianna F\u00e1il in cambio di una serie di impegni politici pubblicati dal governo . Fianna F\u00e1il si astenne sulla fiducia e sui voti di supporto, ma si riserv\u00f2 il diritto di votare a favore o contro qualsiasi disegno di legge proposto nel D\u00e1il o nel Seanad. L'accordo doveva durare fino alla fine del 2018, con possibilit\u00e0 di rinnovo per estenderlo all\u2019intera legislatura quinquennale del D\u00e1il . Il 12 dicembre 2018, il leader del Fianna F\u00e1il, Miche\u00e1l Martin, ha dichiarato che il suo partito avrebbe garantito che il governo fosse continuato per tutto il 2019 e che le elezioni si sarebbero tenute all'inizio del 2020 .\nLe elezioni generali irlandesi del 2020 si sono, quindi, svolte sabato 8 febbraio 2020. L'elezione \u00e8 stata indetta in seguito allo scioglimento del 32\u00b0 D\u00e1il da parte del Presidente, su richiesta del Taoiseach Leo Varadkar il 14 gennaio 2020 .\nGiappone.\nIn Giappone gli appoggi esterni si traducono solitamente in accordi detti . L'ultimo accordo di questo tipo \u00e8 stato raggiunto dopo l'elezione della Camera dei rappresentanti nel 1996 tra Governo Hashimoto II, un governo monocolore dell\u2019LDP un po' a corto di maggioranze in entrambe le camere, e due partiti che avevano formato una coalizione di governo con l'LDP fino alle elezioni: il Partito Socialdemocratico e \"Shinto Sakigake\" (NPH/NPS/Sakigake). Nel 1997, l'LDP aveva ottenuto una maggioranza propria alla Camera dei rappresentanti e sperava di riguadagnare il pieno controllo parlamentare nelle elezioni della Camera dei consiglieri del 1998. Invece, l'accordo di cooperazione \u00e8 stato infine rescisso, mentre il governo ha perso seggi nelle elezioni del 1998, lasciando il controllo chiaro all'opposizione, una cosiddetta \"dieta contorta\" . Il governo Hashimoto si \u00e8 dimesso per lasciare il posto a un nuovo governo, il Governo Obuchi, guidato dal primo ministro Keiz\u014d Obuchi che ha avviato negoziati formali con altre parti per formare un governo di coalizione entro gennaio 1999 (rimpasto del primo governo Obuchi).\nEsiste un'altra forma implicita di cooperazione in cui partiti (di solito molto piccoli) che non fanno parte del governo si uniscono a uno dei partiti al potere in gruppi parlamentari misti in una o entrambe le camere della Dieta nazionale e votano con il governo. Un esempio recente sono stati i gruppi congiunti dell'LDP con il Partito per il Kokoro giapponese e il Nuovo Partito Daichi durante il secondo rimpasto del terzo governo Abe.\nMalesia.\nUn accordo di appoggio esterno \u00e8 stato firmato il 13 settembre 2021 da Perikatan Nasional e Pakatan Harapan per rafforzare la stabilit\u00e0 politica durante la pandemia di COVID-19. Questo \u00e8 il primo accordo del genere firmato per garantire la cooperazione di entrambe le fazioni .\nNuova Zelanda.\nIn Nuova Zelanda, la fiducia e gli accordi appoggio esterni sono comuni a causa del sistema MMP utilizzato nel paese. I partiti che forniscono fiducia e appoggio esterno hanno un ruolo pi\u00f9 importante che in altri paesi, con i parlamentari dei partiti di supporto spesso nominati in portafogli ministeriali al di fuori del governo. La Nuova Zelanda ha codificato le procedure utilizzate per formare questi governi nel suo Manuale del Gabinetto. \nL'amministrazione del Partito Nazionale di John Key ha formato un governo di minoranza nel 2008 grazie a un accordo di fiducia e fornitura con l'ACT, Futuro Unito e il Partito Maori . Un accordo simile nel 2005 aveva portato il Partito Laburista di Helen Clark a formare un governo di coalizione con il Partito Progressista, con il sostegno del partito New Zealand First e United Future. Dopo le elezioni del 2014, il Partito Nazionale ha riacceso gli accordi di fiducia e supporto con United Future, ACT e Partito Maori. Nel 2017, nonostante il Partito Nazionale abbia vinto pi\u00f9 voti dei Laburisti alle elezioni, New Zealand First ha scelto di entrare in coalizione con quest\u2019ultimo per aiutarli a cambiare il governo, con il sostegno del Partito dei Verdi .\nPortogallo.\nLe elezioni del 2019 hanno confermato una vittoria del Partito Socialista, che tuttavia ha ottenuto solo una maggioranza relativa di 108 seggi nel Parlamento portoghese. Ci\u00f2 ha creato un governo di minoranza, sostenuto da partiti minori di sinistra, come il Blocco di Sinistra e il Partito Comunista, che tuttavia hanno ritirato il loro appoggio nella votazione per la legge di bilancio per il 2022, facendo scattare elezioni anticipate per il 30 gennaio 2022.\nRegno Unito.\nTra il 1977 e il 1978, il Partito Laburista di Jim Callaghan rimase al potere grazie a un accordo di fiducia e supporto con il Partito Liberale, in un accordo che divenne noto come il \u201cLib-Lab Pact\u201d. In cambio, il Partito Laburista ha accettato modeste concessioni politiche per il Partito Liberale .\nAll'indomani delle elezioni generali del 2017 che hanno lasciato il partito conservatore di Theresa May senza maggioranza, \u00e8 stato concordato un accordo di fiducia e supporto con il Partito Unionista Democratico .\nAccordi nei governi devoluti nel Regno Unito.\nLa fiducia e gli accordi di sostegno sono pi\u00f9 frequenti nelle legislature decentrate di Scozia e Galles a causa dell'uso della rappresentanza proporzionale. \u00a0Il Partito Nazionale Scozzese e il Partito Verde Scozzese avevano un accordo di fiducia e di sostegno nel Parlamento Scozzese . Il Partito Laburista Gallese e Plaid Cymru avevano un accordo di cooperazione simile nell\u2019Assemblea gallese fino all'ottobre 2017 ."}
{"id": "9207022", "revid": "92723", "url": "https://it.wikipedia.org/wiki?curid=9207022", "title": "Luigi Pallavicino", "text": "Biografia.\nEra figlio del marchese di Ceva Giulio Cesare Pallavicino e di Maddalena della Riva.\nVenne nominato vescovo di Saluzzo il 17 aprile 1581 da papa Gregorio XIII, quindi nel 1583 vescovo di Marsico Nuovo e nello stesso anno vescovo di Nizza, dove si distinse per le opere di piet\u00e0. Fu ministro straordinario di Casa Savoia a Roma. Mor\u00ec durante una visita pastorale nel 1598.\nSuccessione apostolica.\nLa successione apostolica \u00e8:"}
{"id": "9207025", "revid": "380453", "url": "https://it.wikipedia.org/wiki?curid=9207025", "title": "OK Savings Bank Rush &amp; Cash Volleyball Club", "text": ""}
{"id": "9207039", "revid": "53508", "url": "https://it.wikipedia.org/wiki?curid=9207039", "title": "Viaggio di Pietro Querini", "text": ""}
{"id": "9207040", "revid": "767487", "url": "https://it.wikipedia.org/wiki?curid=9207040", "title": "Sciacalli (film 1986)", "text": "Sciacalli (\"American Justice\") \u00e8 un film statunitense del 1986 diretto da Gary Grillo."}
{"id": "9207044", "revid": "767487", "url": "https://it.wikipedia.org/wiki?curid=9207044", "title": "Daniel Isn't Real", "text": "Daniel Isn't Real \u00e8 un film del 2019 diretto da Adam Egypt Mortimer e basato sul romanzo \"In This Way I Was Saved\" di Brian DeLeeuw.\nVenne presentato in anteprima mondiale al South by Southwest il 9 marzo 2019 ed \u00e8 stato distribuito il 6 dicembre 2019 dalla Samuel Goldwyn Films in alcuni cinema e in digitale.\nTrama.\nDa bambino, il timido e travagliato Luke assiste ad una sparatoria di massa in un bar del quartiere. Tra gli spettatori della scena conosce un altro bambino, Daniel, che lo invita a giocare con lui e diventa presto suo amico. Nonostrante Daniel non sia un bambino reale bens\u00ec un amico immaginario creato dalla mente di Luke, i due ragazzi diventano intimi compagni di giochi e la loro connessione aiuta Luke a far fronte al divorzio dei suoi genitori. L'amicizia tra i due termina bruscamente quando Luke, su consiglio di Daniel, mescola un'intera bottiglia di psicofarmaci nel frullato della madre portandola quasi alla morte. La donna convince il figlio a mandare via Daniel chiudendolo simbolicamente nella vecchia casa delle bambole di sua madre.\nAnni dopo, Luke \u00e8 una matricola del college terrorizzato circa il proprio futuro e la sua vita sociale. Una notte, mentre dorme nella casa della sua infanzia, Luke apre la casa delle bambole della madre e Daniel riappare. Inizialmente il suo ritorno viene visto come una cosa positiva perch\u00e9 aiuta Luke a contrastare il tentativo di suicidio della madre, a fargli avere successo a scuola e ad iniziare una storia d'amore con un'artista di nome Cassie. Tuttavia col passare del tempo Daniel dimostra di avere un comportamento aggressivo, diventando furioso quando Luke non gli obbedisce. Quando Luke si rifiuta di fare sesso con una studentessa di psicologia di nome Sophie, Daniel prende con la forza il controllo del suo corpo, violenta sessualmente Sophie e si picchia con il compagno di stanza di Luke.\nDi conseguenza, Luke viene cacciato dal campus ed il ragazzo inizia a mettere in discussione la propria sanit\u00e0 mentale, credendo che possa soffrire di schizofrenia. Luke tenta di ricacciare Daniel nella casa delle bambole, ma senza riuscirvi. Convinto che Daniel prenda controllo del suo corpo mentre dorme, Luke si reca a far visita al padre di John Thigpen, l'autore della sparatoria di inizio film, e scopre che anche John aveva un amico immaginario di nome Daniel. Luke inizia a rendersi conto che Daniel \u00e8 un'entit\u00e0 soprannaturale e non un amico immaginario.\nIl dottor Cornelius Braun, il terapeuta che ha in cura Luke, si reca a tarda notte a casa del ragazzo per tentare di separare Luke e Daniel, ma il suo intervento fa inavvertitamente in modo che Daniel prenda il totale controllo del corpo di Luke rinchiudendo la coscienza di Luke nella casa delle bambole. Dopo aver ucciso il dottor Braun, Daniel si reca da Cassie e le rivela sua vera natura. Cassie implora Luke di tornare alla realt\u00e0 e la coscienza del ragazzo udendola dall'interno della casa delle bambole, riesce a liberarsi. In uno scontro finale con Luke, Daniel afferma di aver aiutato le persone per secoli, ma che nessuno di loro ha meritato il suo aiuto. \nLuke si rende conto che lui e Daniel non potranno mai essere veramente separati e dopo essersi assicurato che Cassie sia in salvo, si suicida gettandosi dal tetto. Daniel, circondato da un'oscurit\u00e0 ultraterrena, riassume la sua vera forma mostruosa, il che implica che ora cercher\u00e0 un nuovo ospite.\nProduzione.\nNel luglio 2018, \u00e8 stato annunciato che Miles Robbins, Patrick Schwarzenegger, Sasha Lane e Hannah Marks si erano uniti al cast del film, con Adam Egypt Mortimer alla regia da una sceneggiatura che ha scritto insieme a Brian DeLeeuw, basata su un romanzo di DeLeeuw. Elijah Wood, Daniel Noah, Josh C. Waller e Lisa Whalen avrebbero prodotto il film, mentre Timur Bekbosunov, Johnny Chang, Emma Lee, Peter Wong e Stacy Jorgensen avrebbero funto da produttori esecutivi, rispettivamente sotto i loro banner SpectreVision ed ACE Pictures.\nRiprese.\nLe riprese principali sono iniziate nel luglio 2018, a New York.\nDistribuzione.\n\u00c8 stato presentato in anteprima mondiale al South by Southwest il 9 marzo 2019. Poco dopo, la Samuel Goldwyn Films ha acquisito i diritti di distribuzione del film. \u00c8 stato rilasciato il 6 dicembre 2019.\nAccoglienza.\nCritica.\nSul sito web aggregatore di recensioni Rotten Tomatoes, \"Daniel Isn't Real\" detiene un indice di gradimento dell'84% basato su 82 recensioni, con una media di 7,2/10. Su Metacritic, il film detiene un punteggio medio di 61 su 100 basato su 11 recensioni, indicando \"recensioni generalmente favorevoli\".\nSequels.\nNel dicembre 2020, in un'intervista su \"Bloody Disgusting\", Mortimer ha confermato una \"Vortex Trilogy\" composta da \"Daniel Isn't Real\", \"Archenemy\" e un terzo film pianificato, dicendo \"Segna le mie parole, faremo un terzo film nella Vortex Trilogy. che far\u00e0 tornare Daniel e costringere Max, in qualche forma, ad affrontarlo. \"."}
{"id": "9207047", "revid": "458786", "url": "https://it.wikipedia.org/wiki?curid=9207047", "title": "Tom\u00e1s Jacob", "text": "Caratteristiche tecniche.\n\u00c8 un terzino destro.\nCarriera.\nCresciuto nel settore giovanile del , debutta in prima squadra il 31 ottobre 2021 in occasione dell'incontro Primera Divisi\u00f3n vinto 1-0 contro l'.\nStatistiche.\nPresenze e reti nei club.\n\"Statistiche aggiornate al 24 novembre 2021.\""}
{"id": "9207054", "revid": "16758", "url": "https://it.wikipedia.org/wiki?curid=9207054", "title": "Darya Semyonova", "text": ""}
{"id": "9207055", "revid": "1602064", "url": "https://it.wikipedia.org/wiki?curid=9207055", "title": "Federico Schianchi", "text": "Biografia.\nSi form\u00f2 inizialmente presso l'Istituto Modenese di Belle Arti a partire dal 1878. Qui fu mentore di Antonio Simonazzi, che insegnava disegno, e del pittore Ferdinando Manzini, che insegnava ornamento. Si trasfer\u00ec a Roma nel 1887."}
{"id": "9207057", "revid": "446353", "url": "https://it.wikipedia.org/wiki?curid=9207057", "title": "Prefettura di Keish\u014d-hoku", "text": "La Prefettura di Keish\u014d-hoku fu una delle divisioni amministrative della Corea sotto il dominio giapponese, con capitale Taegu. La provincia coincide all'odierna Gyeongsang Settentrionale, in Corea del Sud.\nPopolazione.\nNumero di persone per nazionalit\u00e0 secondo il censimento del 1936:\nDivisioni amministrative.\nIl seguente elenco si basa sulle divisioni amministrative del 1945:\nGovernatori provinciali.\nLe seguenti persone erano ministri provinciali prima dell'agosto 1919. Questo \u00e8 stato poi cambiato nel titolo di governatore."}
{"id": "9207064", "revid": "1318658", "url": "https://it.wikipedia.org/wiki?curid=9207064", "title": "Paraire Tomoana", "text": "Paraire \"Friday\" Henare Tomoana \u00e8 stato un leader politico, giornalista, storico, sportivo, cantautore e paroliere M\u0101ori delle trib\u00f9 Ng\u0101ti Kahungunu e Ng\u0101i Te Whatu-i-Apiti. Nato a Waipatu o a Pakowhai vicino a Hastings, era figlio di Henare Tomoana, il principale capo della regione di Heretaunga e membro del Parlamento della Nuova Zelanda per l'elettorato \"M\u0101ori orientale\". Ha studiato al Te Aute College ed \u00e8 stato membro del Young M\u0101ori Party, un'associazione di alunni del college che ha dominato il panorama politico Maori all'inizio del XX secolo. Tomoana era favorevole all'arruolamento dei Maori nella prima guerra mondiale, ed \u00e8 stato un importante raccoglitore di fondi e organizzatore di campagne di reclutamento per il Battaglione M\u0101ori \"Pioneer\" della Nuova Zelanda."}
{"id": "9207065", "revid": "1310927", "url": "https://it.wikipedia.org/wiki?curid=9207065", "title": "Kevin Kraus", "text": "Carriera.\nClub.\nProdotto delle giovanili dell'Eintracht Francoforte, nel 2011 fa il suo esordio in prima squadra, giocando una partita in Bundesliga. In seguito milita in varie squadre tra la seconda e la terza divisione tedesca.\nNazionale.\nNel 2011 ha giocato due incontri con la nazionale tedesca Under-19.\nStatistiche.\nPresenze e reti nei club.\n\"Statistiche aggiornate al 24 novembre 2021.\""}
{"id": "9207069", "revid": "110157", "url": "https://it.wikipedia.org/wiki?curid=9207069", "title": "Rufus Brevett", "text": "Carriera.\nGiocatore.\nEsordisce tra i professionisti nella stagione 1988-1989, all'et\u00e0 di 19 anni, con il , club in cui gi\u00e0 aveva militato nelle giovanili; rimane in squadra fino al febbraio del 1991 totalizzando complessivamente 109 presenze e 3 reti nella quarta divisione inglese, fino a quando non viene ceduto per 150000 sterline (all'epoca la cifra pi\u00f9 alta mai incassata dal club per la cessione di un suo giocatore) al , club di prima divisione. Brevett rimane agli \"Hoops\" fino al termine della stagione 1997-1998, totalizzandovi complessivamente 153 presenze ed una rete in incontri di campionato. In particolare, dal febbraio del 1991 al termine della stagione 1995-1996 gioca per cinque stagioni e mezzo in prima divisione, trascorrendo poi il biennio 1996-1998 in seconda divisione.\nNell'estate del 1998 viene ceduto al , in terza divisione: qui nell'arco di tre stagioni vince due campionati (il 1998-1999 ed il 2000-2001), ritrovandosi cos\u00ec all'inizio della stagione 2001-2002 nuovamente in prima divisione, a sei anni di distanza dalla sua ultima apparizione in tale categoria; la stagione si conclude per i \"Cottagers\" con un tredicesimo posto in classifica, sufficiente a qualificarsi alla Coppa Intertoto UEFA 2002, torneo che peraltro viene vinto dal club, che di conseguenza partecipa anche alla Coppa UEFA 2002-2003. Nell'estate del 2003, dopo una rete in 175 partite di campionato con il Fulham, Brevett viene ceduto al , con cui retrocede dalla prima alla seconda divisione, categoria in cui gioca quindi nella stagione 2004-2005 e successivamente anche nella stagione 2005-2006, nella quale si divide tra il (13 presenze) ed un prestito al (una presenza). Si ritira infine nel 2007, dopo una stagione trascorsa in Football Conference (quinta divisione e pi\u00f9 alto livello calcistico inglese al di fuori della Football League) all'.\nIn carriera ha totalizzato complessivamente 476 presenze e 6 reti nei campionati della Football League.\nAllenatore.\nTra il 2008 ed il 2013 lavora come vice del Bedfont, club della Combined Counties League (nona divisione); successivamente sostituisce Zema Abbey sulla panchina dell'Arlesey Town, club di Southern Football League (settima divisione), restando alla guida del club fino al dicembre del 2014. Dal febbraio del 2015 al termine della stagione 2015-2016 \u00e8 invece vice del . Successivamente allena l'Hanworth Villa, club di Combined Counties League, dall'inizio della stagione 2016-2017 fino al dicembre del 2018."}
{"id": "9207096", "revid": "729019", "url": "https://it.wikipedia.org/wiki?curid=9207096", "title": "Giulio Lusi", "text": "Biografia.\nNacque ad Ariano di Puglia, in provincia di Avellino, il 28 gennaio 1899, figlio di Domenico e Anna Maria Durante. Trasferitosi a Napoli al seguito della famiglia, frequent\u00f2 il Liceo \"Giovan Battista Vico\" con il fine di seguire la carriera militare. Nel dicembre 1916, in piena prima guerra mondiale, si arruol\u00f2 volontario, non ancora diciottenne, nel Regio Esercito assegnato al 2\u00ba Reggimento bersaglieri. Tent\u00f2 di suo volont\u00e0 di raggiungere la zona di operazioni ma gli fu impedito, arrivando al fronte nell'aprile 1917 in forza al suo battaglione. Dopo aver frequentato il corso per allievi ufficiali, nel mese di luglio fu nominato sottotenente di complemento assegnato, a sua domanda, alla 1\u00aa Campagnia del IV Reparto d'assalto \"Fiamme Cremisi\", poi trasformato nel XXVI. Nel mese di agosto si distinse a Monte Maio e durante il ripiegamento sulla linea del Piave, a seguito della battaglia di Caporetto, fu insignito della medaglia d'argento al valor militare per una audace azione compiuta a Luico sotto un intenso fuoco nemico. Rimase ferito da un colpo di pistola alla spalla destra e venne ricoverato in ospedale per un lungo periodo di cure. Con il braccio anchilosato volle rientrare in servizio attivo nonostante il parere negativo dei medici, lasciando volontariamente l'ospedale e rientrando al XXVI Battaglione schierato sul basso Piave a Cavazuccherina. Il 23 ottobre, all'inizio della battaglia di Vittorio Veneto, e il giorno 30 oltrepass\u00f2 il corso del Piave per primo, alla testa dei suoi uomini, attaccando un caposaldo nemico. Cadde colpito da una raffica di mitragliatrice, e appena raggiunto dai suoi uomini fu visto agitare morente una piccolo fazzoletto tricolore in segno di incitamento. Con Regio Decreto del 2 giugno 1921 fu insignito della medaglia d'oro al valor militare alla memoria. Un istituto scolastico comprensivo di Ariano Irpino porta il suo nome."}
{"id": "9207098", "revid": "47767", "url": "https://it.wikipedia.org/wiki?curid=9207098", "title": "Ripalta (nome)", "text": "Origine e diffusione.\nNome attestato principalmente nel foggiano (e in particolare a Cerignola), riflette il culto verso la Madonna di Ripalta; negli anni settanta se ne contavano circa 2.500 occorrenze.\nIl toponimo di \"Ripalta\", che deriva da quello di una piccola frazione del comune di Lesina, significa letteralmente \"riva alta\"."}
{"id": "9207101", "revid": "1310927", "url": "https://it.wikipedia.org/wiki?curid=9207101", "title": "Moritz Kuhn", "text": "Carriera.\nHa giocato nella seconda divisione tedesca con Sandhausen e Wehen Wiesbaden.\nStatistiche.\nPresenze e reti nei club.\n\"Statistiche aggiornate al 1\u00ba novembre 2021.\""}
{"id": "9207104", "revid": "228587", "url": "https://it.wikipedia.org/wiki?curid=9207104", "title": "KZ Hohnstein", "text": "Il campo di concentramento di Hohnstein (\"KZ Hohnstein\") fu un cosiddetto \"campo di concentramento precoce\", realizzato a Hohnstein dal marzo 1933 all'agosto 1934. Dal 1939 al 1940 \u00e8 stato utilizzato come prigione per gli ufficiali \"Oflag IV-A\".\nStoria.\nL'8 marzo 1933, gli uomini delle SA occuparono il castello di Hohnstein e lo trasformarono in un campo di concentramento. A partire gi\u00e0 dal 14 marzo arrivarono i primi prigionieri nel campo: furono per lo pi\u00f9 oppositori antinazisti, e cio\u00e8 comunisti, socialdemocratici, sindacalisti, uniti ad altri provenienti dalla regione di Dresda considerati ostili per il nazionalsocialismo, come ad esempio i 17 testimoni di Geova. Ci furono anche circa 400 giovani imprigionati nel castello.\nNell'agosto 1934, circa 5600 persone furono deportate a Hohnstein. I prigionieri furono utilizzati nei lavori forzati nella cava di Heeselicht (vicino a Stolpen). Diversi prigionieri morirono a causa delle torture subite da parte dei membri delle SA, motivo per cui alcuni si tolsero la vita; in totale ci furono circa 40 episodi di suicidio. In altri casi, i prigionieri nel campo di concentramento furono sfruttati nei lavori forzati per l'edilizia pubblica, come ad esempio la costruzione del vicino \"Deutschlandring\", una delle prime piste da corsa in Germania.\nDopo l'epurazione delle SA nella notte dei lunghi coltelli, i membri delle SS sotto la direzione dell'SS-Hauptsturmf\u00fchrer Karl Otto Koch assunsero il controllo del campo il 30 giugno 1934. Immediatamente portarono nel campo alcuni leader arrestati delle SA, tra cui il deposto Primo Ministro e il SA-Obergruppenf\u00fchrer Manfred von Killinger. Il campo fu chiuso il 25 agosto 1934. Molti dei prigionieri furono trasferiti nel campo di concentramento di Sachsenburg.\nIl 1\u00b0 ottobre 1939, il carcere fu riaperto come prigione per gli ufficiali \"Oflag IV-A\": qui furono imprigionati ufficiali polacchi, francesi e olandesi fino alla fine del 1940. Tra i prigionieri pi\u00f9 noti furono imprigionati Juliusz R\u00f3mmel, Tadeusz Kutrzeba e Henryk Sucharski.\nProcessi.\nNei primi anni dell'ascesa nazista, i singoli pubblici ministeri e giudici aderirono ancora ai loro doveri: il 15 maggio 1935, le guardie SA furono processate a Dresda e condannate per \"lesioni corporali collettive\".\nDopo la fine della guerra, ebbero luogo i cosiddetti processi di Hohnstein. Diverse persone condannate furono in seguito reclutate come dipendenti non ufficiali dal Ministero per la sicurezza dello Stato dell'ex RDT."}
{"id": "9207108", "revid": "36426", "url": "https://it.wikipedia.org/wiki?curid=9207108", "title": "Casa Ciacchi", "text": ""}
{"id": "9207112", "revid": "80339", "url": "https://it.wikipedia.org/wiki?curid=9207112", "title": "Pepperoni", "text": "Il pepperoni \u00e8 una variet\u00e0 di salame prodotta negli Stati Uniti e in Canada. Si tratta di un insaccato fatto con carne di maiale e di manzo, di consistenza soffice, leggermente piccante e affumicato, a grana fine e generalmente di colore rosso vivo.\nQuesto tipo di salume, il cui nome \u00e8 una corruzione del termine italiano \"peperoni\", venne creato alla fine dell'ottocento da immigrati italoamericani basandosi su altri insaccati piccanti simili prodotti nell'Italia meridionale, come ad esempio la soppressata calabrese, iniziando poi a diffondersi dai primi decenni del secolo successivo.\nIl pepperoni \u00e8 un prodotto molto diffuso in tutto il Nordamerica e nel Regno Unito, dove viene spesso utilizzato - tagliato a fette sottili - come aggiunta alla pizza (che viene chiamata \"pepperoni pizza\" e, contrariamente a quanto possano pensare in prima battuta gli italofoni, non contiene peperoni). "}
{"id": "9207131", "revid": "907365", "url": "https://it.wikipedia.org/wiki?curid=9207131", "title": "Open Castilla y Le\u00f3n 2021 - Singolare", "text": "Nicola Kuhn era il campione in carica, ma ha scelto di non partecipare.\nIn finale Benjamin Bonzi ha sconfitto Tim van Rijthoven con il punteggio di 7-6(10), 3-6, 6-4."}
{"id": "9207133", "revid": "125707397", "url": "https://it.wikipedia.org/wiki?curid=9207133", "title": "Arcane (serie animata)", "text": "Arcane, nota anche come Arcane: League of Legends, \u00e8 una serie animata statunitense prodotta da Riot Games e Fortiche Production, ambientata nell'universo videoludico di \"League of Legends\". Annunciata in occasione della celebrazione del decimo anniversario del gioco, la serie funge da prequel agli eventi di \"League of Legends\" e racconta le origini di diversi personaggi di Piltover e Zaun. Esattamente come il gioco da cui \u00e8 tratta, la serie \u00e8 rivolta a un pubblico \"16+\", molte testate giornalistiche hanno anche notato come lo show faccia appello sia agli spettatori occasionali che non hanno mai giocato che ai fan di lunga data del gioco.\nLa serie ha ricevuto ampi consensi dalla critica, che ne ha elogiato la miscela di animazione disegnata a mano e CGI, nonch\u00e9 la storia, la costruzione del mondo, i personaggi e il doppiaggio. Ha inoltre stabilito il record come serie pi\u00f9 vista su Netflix ad una settimana dal suo debutto classificandosi al primo posto nella Top 10 della piattaforma in 52 paesi, oltre a raggiungere la seconda posizione negli Stati Uniti. Il 20 novembre 2021, a seguito della conclusione della prima stagione, Riot Games e Netflix hanno annunciato una seconda stagione la cui uscita \u00e8 prevista per dopo il 2022.\nTrama.\nIn mezzo all'escalation di disordini tra l'avanzata e utopica citt\u00e0 di Piltover e la squallida e repressa citt\u00e0 sotterranea di Zaun, le sorelle Vi e Jinx si trovano su fronti opposti di una guerra per ideologie contorte e tecnologia arcana.\nPromozione.\nOriginariamente prevista per uscire nel 2020, la serie \u00e8 stata riprogrammata per l'anno successivo a causa della pandemia di COVID-19. La pubblicazione \u00e8 avvenuta in simultanea il 6 novembre 2021 su Netflix e la piattaforma cinese Tencent Video, suddivisa in tre atti per un totale di nove episodi rilasciati una volta a cadenza settimanale per tre settimane.\nRiot Games ha promosso il lancio di \"Arcane\" attraverso degli eventi nei loro giochi, tra cui \"League of Legends\", \"Legends of Runeterra\", \"Teamfight Tactics\", \"\" e \"Valorant\" come \"RiotX Arcane\". Ha inoltre lanciato collaborazioni promozionali con giochi non Riot quali \"PUBG mobile\", \"Fortnite\", e \"Among Us\".\nIl 6 novembre 2021, in occasione della premiere globale, Riot Games ha trasmesso in streaming il primo episodio su Twitch. Per la prima volta per una serie Netflix, alcuni creatori di contenuti hanno in seguito ricevuto l'autorizzazione a trasmettere in streaming i primi tre episodi della serie direttamente da Riot Games, che ha anche permesso agli spettatori di recuperare i drop in-game durante la premiere. I drop erano inclusi solo nei giochi \"League of Legends\" (Arcane Capsule), \"Wild Rift\" (emote \"A Single Tear\"), \"Teamfight Tactics\" (Gizmos &amp; Gadgets Little Legends Egg), \"Legends of Runeterra\" (emote \"Fascinating\") e \"Valorant\" (\"Fishbones\" Gun Buddy). La premiere ha ricevuto 1,8 milioni di spettatori simultanei su Twitch.\nColonna sonora.\nIl 20 novembre 2021 \u00e8 stata pubblicata digitalmente la colonna sonora della prima stagione della serie animata.\nAccoglienza.\nIl sito web di aggregazione di recensioni Rotten Tomatoes ha riportato una percentuale di apprezzamento del 100% con una valutazione media di 8,80/10, basata su 17 recensioni. Il consenso critico del sito recita: \u00ab\"Arcane\" fa una prima impressione sensazionale, combinando uno spettacolare mix di animazione 2D e 3D con una storia emotivamente coinvolgente per fornire un adattamento videoludico che potrebbe diventare leggendario\u00bb. La serie \u00e8 in breve diventata il programma numero uno di Netflix nel novembre 2021.\nScrivendo per IGN, Rafael Motamayor ha definito la prima stagione di \"Arcane\" \u00abun classico in divenire, e il chiodo nella bara della cosiddetta maledizione dei videogiochi\u00bb. Ha sottolineato che lo show ha funzionato sia per i fan di \"League of Legends\" che per i nuovi arrivati, dichiarando che \u00able storie dei personaggi sono ci\u00f2 che ti tiene intrigato episodio dopo episodio; la lore \u00e8 solo la ciliegina sulla torta\u00bb. Ha inoltre elogiato il cast vocale, in particolare le performance di Leung, Purnell, Aghdashloo e Steinfeld, definendo quella di quest'ultima l'interpretazione pi\u00f9 eccezionale dello spettacolo. Lodando l'animazione, Motamayor ha definito la serie \u00abl'opera d'animazione pi\u00f9 sorprendente da \"Spider-Man - Un nuovo universo\"\u00bb paragonandola a \"Invincible\" in termini di struttura degli episodi, per poi concludere che \"Arcane\" \u00abassesta un colpo mortale all'idea che i videogiochi non possano essere adattati magistralmente\u00bb e dandogli un voto di 10/10.\nAndrew Webster di \"The Verge\" ha elogiato il \"mondo fantasy-che-incontra-lo-steampunk\" e come nessuna conoscenza pregressa di \"League of Legends\" fosse necessaria per comprendere appieno lo spettacolo. Nonostante abbia definito l'Atto 1 \u00abun racconto fantasy abbastanza tipico\u00bb ne ha elogiato l'animazione, dicendo che \u00abogni fotogramma sembra una meravigliosa opera di concept art dipinta a mano; in movimento, non somiglia a niente che abbia mai visto\u00bb e che \u00abinoltre \u00e8 un mondo in cui sembra di aver vissuto ed \u00e8 pienamente realizzato\u00bb. Matt Cabral di \"Common Sense Media\" ha definito la prima stagione \u00abvisivamente sbalorditiva\u00bb dichiarando che \u00abpresenta il tipo di caratterizzazioni sfumate, una narrazione ponderata e una ricca costruzione del mondo tipicamente associata a film epici ad alto budget e per il grande schermo\u00bb. Ha inoltre sottolineato l'unione tra fantasy, steampunk e fantascienza ponendo l'enfasi su come la storia dia \u00abuna nuova presa alla premessa pesantemente riciclata\u00bb. Cabral ha concluso che gli spettatori non avrebbero avuto bisogno d'aver giocato o di conoscere il gioco per apprezzare la serie.\nRivedendo i primi quattro episodi della prima stagione, Tara Bennett di \"Paste\" ha apprezzato il modo in cui \u00ab[i creatori] hanno creato intenzionalmente un dramma animato per adulti che utilizza senza battere ciglio la violenza, un linguaggio forte e trame molto oscure quando necessario per rendere al meglio la risonanza delle vite del grande cast corale\u00bb. Bennett ha paragonato favorevolmente la serie a \"Il Trono di Spade\", \"Tenebre e ossa\", \"Castlevania\" e \"BioShock\". Era anche positiva riguardo \u00aballe sfumature e ai sottili movimenti facciali\u00bb dell'animazione di Fortiche combinate con le esibizioni di Steinfeld, Jenness, Purnell e Spisak. Bennett ha definito \"Enemy\" degli Imagine Dragons \u00abinfettivo\u00bb e che lo show \u00e8 \u00abil nuovo punto di riferimento per ci\u00f2 che si pu\u00f2 fare quando si tratta di trasporre con successo universi videoludici degni di nota in un mezzo differente\u00bb.\n\"Forbes\" ha osservato che, pur non avendo raggiunto il primo posto negli Stati Uniti, \"Arcane\" ha ricevuto un'accoglienza significativamente pi\u00f9 alta tra gli spettatori rispetto a molte altre serie originali Netflix e che lo spettacolo \u00abcammina sul confine tra l'essere accogliente per i nuovi arrivati che non sanno assolutamente nulla del mondo di \"League of Legends\", soddisfacendone anche i fan di lunga data\u00bb cosa che lo ha reso accessibile a molti spettatori.\nRiconoscimenti.\nSegue la lista completa dei premi vinti e delle nomination ricevute."}
{"id": "9207134", "revid": "21880", "url": "https://it.wikipedia.org/wiki?curid=9207134", "title": "Hyacinthus litwinovii", "text": ""}
{"id": "9207136", "revid": "599013", "url": "https://it.wikipedia.org/wiki?curid=9207136", "title": "Facundo Mansilla", "text": "Carriera.\nCresciuto nel settore giovanile del , debutta in prima squadra il 17 maggio 2021 in occasione dell'incontro Copa Argentina perso 1-0 contro il . Il 3 settembre seguente rinnova il proprio contratto fino al 2023.\nStatistiche.\nPresenze e reti nei club.\n\"Statistiche aggiornate al 24 novembre 2021.\""}
{"id": "9207137", "revid": "458786", "url": "https://it.wikipedia.org/wiki?curid=9207137", "title": "Zahir Facundo Mansilla", "text": ""}
{"id": "9207142", "revid": "124278659", "url": "https://it.wikipedia.org/wiki?curid=9207142", "title": "Flexenarena", "text": "La Flexenarena \u00e8 una pista sciistica che si trova a Lech/Z\u00fcrs, in Austria. Sul pendio, che si snoda sul Trittkopf, si tengono gare di slalom gigante parallelo a livello maschile e femminile della Coppa del Mondo di sci alpino, a partire dalla stagione 2020-2021; le gare si disputano solitamente nel mese di novembre."}
{"id": "9207145", "revid": "6923", "url": "https://it.wikipedia.org/wiki?curid=9207145", "title": "The Little Teacher (film 1915)", "text": "The Little Teacher, conosciuto anche col titolo \"A Small Town Bully\" (e col titolo di lavorazione \"Small Town School\"), \u00e8 un cortometraggio del 1915, diretto da Mack Sennett.\nTrama.\nLa nuova maestra arriva, dalla citt\u00e0, in una scuola di una comunit\u00e0 rurale. Oltre ai bambini, la sua classe comprende alcuni adulti, che sono i pi\u00f9 irrequieti e pi\u00f9 indisciplinati, in particolare lo studente grasso e lo studente alto, che ben presto finisce col classico cappello conico da \"asino\" in testa.\nIl fidanzato della maestra si reca a trovarla, con la sua auto. In aula viene subito coinvolto nelle monellerie degli alunni adulti, e la maestra lo prega di aspettare fuori.\nQuando le lezioni finiscono e tutti escono dalla scuola, mentre lo studente alto infastidisce il fidanzato dell'insegnante, attratto dall'automobile di lui, fra il grasso e un altro adulto si sviluppa una rissa, a seguito della quale essi cadono da un alto ponte nel corso d'acqua sottostante. La maestra si tuffa e li trae in salvo.\nTornata nell'aula scolastica, la maestra si toglie gli abiti fradici di dosso e li appoggia sul davanzale della finestra ad asciugare, rimanendo il leggero \"d\u00e9shabill\u00e9\". Lo studente alto li prende, e li consegna al direttore della scuola. Intanto il fidanzato \u00e8 rientrato nell'aula in cerca della maestra, e, quando il direttore entra per sincerarsi della situazione, trova la maestra non propriamente vestita in compagnia dell'uomo. Non pu\u00f2 che pensare il peggio, ma la madre di uno degli studenti caduti in acqua gli spiega l'accaduto, e tutto si risolve. \nProduzione.\nIl film (contrassegnato dal n\u00b0 165 nella filmografia del sito \"Mabel Normand\", dedicato alla diva) \u00e8 una delle pellicole superstiti (che constano di circa met\u00e0 della sua produzione attestata) in cui \u00e8 coinvolta, come attrice, regista o produttrice, Mabel Normand.\nGli esterni, per le scene acquatiche, sono stati girati all'Hollenbeck Park di Boyle Heights (Los Angeles).\nLa pellicola, per l'uscita statunitense, consisteva di 2 rulli per una lunghezza complessiva di 585 metri.\nUna copia della pellicola \u00e8 conservata presso la Biblioteca del Congresso di Washington; copie in formato 8mm della riedizione del 1918 sono presenti presso collezioni private.\nDistribuzione.\nDistribuito dalla Mutual Film, \"The Little Teacher\" \u00e8 uscito nelle sale cinematografiche statunitensi il 21 giugno 1915; nel 1918 \u00e8 stato distribuito nuovamente dalla W. H. Productions Company, col titolo \"A Small Town Bully\".\nDopo alcune uscite in VHS (a cura della Epoca e della Grapevine Video col titolo \"Small Town Bully\"), il film \u00e8 stato edito in DVD nel 2008, sempre dalla Grapevine Video, insieme a \"What Happened to Rosa?\" (\"La bella spagnola\"), titolo che appare in copertina, e a \"Mabel's Blunder\", accompagnato da una colonna sonora. Un'ulteriore edizione in DVD \u00e8 stata curata nel 2012 dalla Alpha Video (\"Sennett Classics, Volume 1\", contenente, oltre a \"The Little Teacher\", altri tre cortometraggi \"Run, Girl, Run\", \"The Manicure Lady\", e \"Gymnasium Jim\"). \"The Little Teacher\" \u00e8 visionabile sulla piattaforma YouTube."}
{"id": "9207148", "revid": "574302", "url": "https://it.wikipedia.org/wiki?curid=9207148", "title": "Honduras ai Giochi della XXXII Olimpiade", "text": "L'Honduras ha partecipato ai Giochi della XXXII Olimpiade, che si sono svolti a Tokyo, Giappone, dal 23 luglio all'8 agosto 2021 (inizialmente previsti dal 24 luglio al 9 agosto 2020 ma posticipati per la pandemia di COVID-19) con 27 atleti."}
{"id": "9207149", "revid": "104458", "url": "https://it.wikipedia.org/wiki?curid=9207149", "title": "Vasilij Bezsmelnicyn", "text": ""}
{"id": "9207150", "revid": "104458", "url": "https://it.wikipedia.org/wiki?curid=9207150", "title": "Vasily Bezsmelnitsyn", "text": ""}
{"id": "9207151", "revid": "104458", "url": "https://it.wikipedia.org/wiki?curid=9207151", "title": "Vasilij Bezsemlnizin", "text": ""}
{"id": "9207153", "revid": "63727", "url": "https://it.wikipedia.org/wiki?curid=9207153", "title": "De Dion-Bouton Quadricycle", "text": "Il Quadriciclo prodotto dalla Casa automobilistica francese De Dion-Bouton fu prodotto e commercializzato dal 1898 al 1903.\nStoria e profilo.\nCaratteristiche.\nQuesto modello nacque come versione a due posti del triciclo De Dion-Bouton, a partire dalla cui base meccanica venne modificata la parte anteriore del telaio in modo tale da permettere il montaggio di un vero e proprio avantreno a due ruote pi\u00f9 un sedile supplementare per il passeggero, sistemato davanti al posto guida. Oltre a ci\u00f2, sempre anteriormente era presente un poggiapiedi, sempre per il passeggero. Questa impostazione progettuale consent\u00ec di ottenere una vettura con pi\u00f9 di un posto partendo da un progetto gi\u00e0 concretizzato e quindi consent\u00ec anche un notevole risparmio economico. Ma non mancarono gli inconvenienti, primo fra tutti la difficolt\u00e0 di sterzare e la scarsa visibilit\u00e0 per il conducente, specie se era presente un passeggero davanti al suo campo visivo.\nPer quanto riguarda il motore, la vettura montava inizialmente un monocilindrico da 239 cm3 con potenza massima di 1,75 CV, mentre l'impiano frenante prevedeva freni a nastro all'avantreno. La produzione e la commercializzazione furono avviate nel 1898.\nCarriera commerciale.\nNel mese di giugno del 1899, il motore da 1,75 CV venne sostituito da un nuovo motore da 269 cm3 e da 2,25 CV. Questo per conferire maggior brillantezza ad un corpo vettura appesantito gi\u00e0 di per se' e che oltretutto avrebbe potuto essere gravato dalla presenza di un secondo passeggero. Ma per migliorare ulteriormente le prestazioni della vettura, nel 1900 la potenza venne incrementata fino a 2,75 CV con l'arrivo del nuovo motore, sempre monocilindrico, da 327 cm3. Nel corso dello stesso anno, il passo venne allungato da 1,05 a 1,19 metri. \nL'esatto periodo di produzione del quadriciclo De Dion-Bouton \u00e8 incerto, ma tutte le fonti concordano nel fissarlo fra il 1898 e il 1902, anzi, molto verosimilmente la produzione \u00e8 proseguita almeno anche nell'anno successivo, dal momento che al Salone di Parigi del 1902, tenutosi a dicembre, il quadriciclo venne ancora esposto."}
{"id": "9207154", "revid": "1318658", "url": "https://it.wikipedia.org/wiki?curid=9207154", "title": "Biblioteca del Seminario Vescovile di Pavia", "text": "La Biblioteca del Seminario Vescovile di Pavia conta un patrimonio librario di oltre 144.957 volumi. Tra i maggiori sottoinsiemi di quest\u2019ingente patrimonio ricordiamo: 214 manoscritti, 60 incunaboli, circa 2.000 cinquecentine, oltre 7.500 volumi stampati tra il XVII e il XVIII secolo, le 2.550 fotografie, 193 tesi di laurea e 73 periodici attivi.\nStoria.\nNell'anno 1564 il vescovo di Pavia Ippolito de\u2019 Rossi, ottemperando ai decreti del concilio di Trento, fond\u00f2 il Seminario. Si pu\u00f2 supporre che sin dai primi decenni del Seminario fosse presente una raccolta libraria circolante ad uso dei chierici e dei professori, anche se fino ai primi anni del XVIII secolo molto spesso i chierici frequentarono i corsi di teologia e filosofia presso alcune congregazioni religiose, gesuiti e barnabiti in particolare. Il patrimonio librario, dunque, inizialmente modesto, and\u00f2 man mano aumentando nei secoli successivi grazie a importanti donazioni, come quello disposto nel 1812 dal marchese Angelo Matteo Bellingeri, nel 1817 dal can. Magnaghi, nel 1841 da mons. Luigi Tosi, da don Pietro Moiraghi e nel 1961 dall'arcivescovo Alberto Castelli.\nLa sede.\nLa biblioteca \u00e8 ospitata all\u2019interno dell\u2019ex monastero femminile di Santa Maria Teodote, sorto durante il regno di Cuniberto, tra il 679 e il 700, per opera dell\u2019aristocratico Gregorio. L\u2019ente, grazie alle numerose donazioni e concessioni ricevute da re e imperatori, deteneva un vasto patrimonio, localizzato in particolare a Fidenza, Voghera e Zenevredo, dove il monastero deteneva diritti signorili di banno. Nel 1473 fu unito alla Congregazione Cassinese e nel 1799 venne soppresso dalla repubblica Cisalpina. Il complesso dal 1864 ospita il Seminario Vescovile. La biblioteca si trova all\u2019interno del grande chiostro rinascimentale, realizzato nella seconda met\u00e0 del Quattrocento (inglobando i resti del massiccio campanile, risalente all'et\u00e0 longobarda, dell'oratorio di San Michele alla Pusterla. Il chiostro, forse realizzato su progetto di Giovanni Antonio Amadeo, si caratterizza per le arcate slanciate e piene di respiro, sorrette da colonne in marmo. Le ghiere delle arcate meridionali sono rivestite di formelle in cotto che recano figure di putti.\nI fondi librari.\nLa biblioteca dispone di 19 fondi, tra i principali ricordiamo:\nFondo Angelini: donato da Cesare Angelini (Albuzzano 1886- Pavia 1976), presbitero, scrittore e critico letterario, insegn\u00f2 Lettere presso il seminario di Cesena e poi fu rettore del Collegio Borromeo dal 1939 al 1961. Il fondo \u00e8 formato da 1.706 volumi di argomento letterario.\nFondo Radlinski: formato da 936 volumi di argomento storico e geografico donati da Giovanni Radlinski (Spoleto 1876- Pavia 1961). Radlinski, studente presso il Collegio Ghislieri e laureato in Giurisprudenza presso l\u2019universit\u00e0 di Pavia, fu presidente della Fiera Campionaria di Milano e presidente della Commissione di Vigilanza dei Civici Istituti di Arte e Storia del Comune di Pavia.\nFondo Tosi: conserva 698 volumi (tra cui diverse cinquecentine) appartenuti a Luigi Tosi (Busto Arsizio 1763- Pavia 1845), uomo di vasta e raffinata cultura (era membro onorario dell'Istituto Lombardo di Scienze, Lettere ed Arti), amico e padre spirituale di Alessandro Manzoni e della sua famiglia, fu vescovo di Pavia dal 1823 fino alla morte.\nFondo No\u00e8: donato da Virgilio No\u00e8 (Zelata 1922- Roma 2011), cardinale presbitero della \"Regina Apostolorum\", presidente della Fabbrica di San Pietro, arciprete della Basilica di San Pietro in Vaticano e vicario generale di Sua Santit\u00e0 per la Citt\u00e0 del Vaticano. Il fondo consiste in 14.140 volumi prevalentemente di argomento religioso."}
{"id": "9207178", "revid": "73843", "url": "https://it.wikipedia.org/wiki?curid=9207178", "title": "Aker Al Obaidi", "text": "Biografia.\n\u00c8 nato e cresciuto a Mosul in Iraq, dove ha iniziato a praticare la lotta all'et\u00e0 di 6 anni.\n\u00c8 stato costretto ad abbandonare la sua citt\u00e0 natale nel 2013, all'et\u00e0 di 14 anni, quando gruppo armato dello Stato Islamico ne ha preso il controllo, iniziando a reclutare ragazzi della sua et\u00e0. \u00c8 quindi stato costretto ad abbandonare il Paese ed \u00e8 fuggito in Europa. Ha ottenuto la protezione internazionale dall'Austria, che gli ha concesso asilo politico.\nL'allenatore di lotta Benedikt \"Mo\" Ernst lo ha poi convinto a trasferirsi a Inzing, un piccolo paese di montagna del distretto di Innsbruck-Land dove ha potuto continuare ad allenarsi a tempo pieno.\nGareggia nelle competizioni internazionali sotto la sigla della Federazione internazionale delle lotte associate UWW. \nHa partecipato ai Giochi olimpici estivi di per gli Atleti Olimpici Rifugiati nel torneo di pesi welter, in cui \u00e8 stato eliminato ai quarti dal georgiano Ramaz Zoidze, dopo aver superato il tunisino Souleymen Nasr agli ottavi."}
{"id": "9207179", "revid": "574302", "url": "https://it.wikipedia.org/wiki?curid=9207179", "title": "Messico ai Giochi della XXXII Olimpiade", "text": "Il Messico ha partecipato ai Giochi della XXXII Olimpiade, che si sono svolti a Tokyo, Giappone, dal 23 luglio all'8 agosto 2021 (inizialmente previsti dal 24 luglio al 9 agosto 2020 ma posticipati per la pandemia di COVID-19) con 162 atleti."}
{"id": "9207180", "revid": "879070", "url": "https://it.wikipedia.org/wiki?curid=9207180", "title": "Lagenorhynchus acutus", "text": ""}
{"id": "9207183", "revid": "465169", "url": "https://it.wikipedia.org/wiki?curid=9207183", "title": "Oreiller-Killy", "text": "La Oreiller-Killy \u00e8 una pista sciistica che si trova a Val-d'Is\u00e8re, in Francia. Sul pendio, che si snoda sulla Rocher de Bellevarde, si tengono gare a livello maschile e femminile della Coppa del Mondo di sci alpino, a partire dalla stagione 1968-1969. La pista \u00e8 dedicata ai due sciatori francesi Henri Oreiller e Jean-Claude Killy."}
{"id": "9207185", "revid": "110157", "url": "https://it.wikipedia.org/wiki?curid=9207185", "title": "Vasilij Bezsmel'nicyn", "text": "Biografia.\nBezsmel'nicyn esord\u00ec in in campo internazionale in occasione dei Mondiali juniores di Geilo/Hemsedal 1991 e debutt\u00f2 ai Giochi olimpici invernali a , dove si classific\u00f2 34\u00ba nel supergigante e non complet\u00f2 la discesa libera, lo slalom gigante e la combinata; nella stessa stagione ai Mondiali juniores di Lake Placid vinse la medaglia d'argento nella discesa libera.\nIn Coppa del Mondo esord\u00ec il 13 gennaio 1995 a Kitzb\u00fchel in discesa libera (56\u00ba), conquist\u00f2 il miglior piazzamento il giorno successivo nelle medesime localit\u00e0 e specialit\u00e0 (51\u00ba) e prese per l'ultima volta il via il 1\u00ba febbraio 1998 a Garmisch-Partenkirchen in supergigante (56\u00ba); ai successivi XVIII Giochi olimpici invernali di , sua ultima presenza olimpica, fu 24\u00ba nella discesa libera, 29\u00ba nel supergigante e non complet\u00f2 lo slalom gigante. Si ritir\u00f2 al termine della stagione 1998-1999 e la sua ultima gara fu uno slalom speciale FIS disputato il 16 aprile a Elizovo; non prese parte a rassegne iridate."}
{"id": "9207189", "revid": "458786", "url": "https://it.wikipedia.org/wiki?curid=9207189", "title": "Futbol'nyj Klub Zenit Sankt-Peterburg 2021-2022", "text": "Questa voce raccoglie le informazioni riguardanti lo Zenit Sankt-Peterburg nelle competizioni ufficiali della stagione 2021-2022.\nRosa.\n\"Rosa e numerazione aggiornate al 9 settembre 2021.\"\n "}
{"id": "9207190", "revid": "104458", "url": "https://it.wikipedia.org/wiki?curid=9207190", "title": "Christian Hutter", "text": "Biografia.\nSciatore polivalente, Hutter debutt\u00f2 in campo internazionale in occasione dei Mondiali juniores di Monte Campione/Colere 1993; l'anno dopo, nella rassegna iridata giovanile di Lake Placid 1994, vinse la medaglia di bronzo nello slalom speciale. Prese per l'ultima volta il via in Coppa Europa il 7 febbraio 1996 ad Altaussee in slalom speciale, senza completare la prova, e si ritir\u00f2 durante la stagione 1999-2000: la sua ultima gara fu uno slalom speciale FIS disputato il 5 febbraio a Eldora. Non debutt\u00f2 in Coppa del Mondo n\u00e9 prese parte a rassegne olimpiche o iridate."}
{"id": "9207192", "revid": "348618", "url": "https://it.wikipedia.org/wiki?curid=9207192", "title": "Rachel McLish", "text": "Considerata una delle pioniere della disciplina del culturismo femminile, nel 1980 \u00e8 diventata la prima detentrice del titolo di Ms. Olympia, vinto nuovamente anche nel 1982. Ritiratasi nel 1984 dopo una breve ma importante carriera, ha in seguito intrapreso la carriera di attrice.\nBiografia.\nDi origini messicane e native americane, nacque nella citt\u00e0 texana di Harlingen da Rafael e Raquel Elizondo. Crebbe in una famiglia numerosa e da bambina si appassion\u00f2 alla danza e alla ginnastica.\nFrequent\u00f2 la Harlingen High School, dove svolse attivit\u00e0 di \"cheerleading\", mentre nel 1978 si laure\u00f2 in fisiologia e biologia della salute e della nutrizione presso l'Universit\u00e0 del Texas-Panamericana. \nVita privata.\nDurante gli studi all'Universit\u00e0 del Texas-Panamericana conobbe John P. McLish, che spos\u00f2 il 3 febbraio 1979 e di cui prese il cognome da l\u00ec in poi. La coppia divorzi\u00f2 negli anni ottanta.\nNel 1990 spos\u00f2 il produttore cinematografico Ron Samuels.\nCarriera nel culturismo.\nCarriera amatoriale.\nSvolse numerose attivit\u00e0 durante il periodo collegiale a Edinburg, dove lavor\u00f2 altres\u00ec presso un centro benessere. Al termine degli studi form\u00f2 un partenariato assieme al gestore del suddetto centro e fond\u00f2 quindi la Sport Palace Association nella citt\u00e0 natia di Harlingen, andando poi a estenderne l'attivit\u00e0 a Corpus Christi e a Brownsville. In questi anni si appassion\u00f2 al culturismo, spinta dal socio d'affari e amico Javier Gutierrez nonch\u00e9 dal successo riscosso da Lisa Lyon: il definitivo ingresso nel mondo del culturismo fu essenzialmente motivato dalla convinzione che questa disciplina le avrebbe potuto fornire una piattaforma per pubblicizzare sia la propria attivit\u00e0 che il fitness tra le donne.\nCarriera professionale.\nLa McLish rivest\u00ec un ruolo fondamentale nella crescita del culturismo femminile negli anni ottanta del XX secolo.\nIl suo anno d'oro fu il 1980, quando vinse i campionati statunitensi di \"bodybuilding\" inaugurali e, soprattutto, la prima edizione del concorso di Ms. Olympia (inizialmente noto come Miss Olympia), misurandosi per tutta la gara con altre ambiziose culturiste: arrivata alla fase finale con Auby Paulick, Lynn Conkwright, Corinne Machado e Stacey Bentley, al termine di tre round di posa ebbe la meglio proprio sulla Paulick con un punteggio di 379. Grazie a tale vittoria apparve nelle copertine delle pi\u00f9 note riviste di culturismo pi\u00f9 di ogni altra donna, per i successivi cinque anni, oltre a guadagnarsi importanti sponsorizzazioni. La bellezza e il carattere molto competitivo, infatti, ne fecero subito una stella del \"bodybuilding\" femminile, catapultando su di lei l'attenzione dei media locali.\nNel 1981 perse il titolo di Ms. Olympia a favore della finlandese Kike Elomaa, anche per via di un fisico meno definito rispetto all'anno precedente. Lo stesso anno vendette le azioni della sua societ\u00e0 per trasferirsi in California. Presentatasi anche nell'edizione del 1982, alla terza partecipazione si riconquist\u00f2 il titolo avendo la meglio dell'esperta Carla Dunlap e della Elomaa. Segu\u00ec per lei un 3\u00ba posto alla Caesars World Cup, mentre invece salt\u00f2 Ms. Olympia 1983 dopo aver concluso un lucroso contratto per apparire nel film per la televisione \"Miss superfisico\". Torn\u00f2 per un'ultima volta a Ms. Olympia 1984, con lo scopo di diventare tre volte campionessa, ma fu detronizzata dalla pi\u00f9 massiccia e giovane Corinna Everson \u2013\u2013 in passato dalla corporatura esile ma arrivata a prendere circa 7 kg di massa muscolare \u2013\u2013 al culmine di una discussa gara. Al termine della contesa alcune sue rivali criticarono apertamente il suo 2\u00ba posto, convinte che non meritasse il piazzamento ottenuto per via di \u00abun fisico troppo magro\u00bb. Lo stravolgimento dei parametri di giudizio dei giudici, ora inclini a favorire fisici pi\u00f9 voluminosi rispetto alle figure snelle e toniche da lei promosse, la portarono ad annunciare il ritiro nel 1984, all'et\u00e0 di 29 anni. Nella seppur breve ma importante carriera, durata quattro anni, giunse sempre a podio.\nDopo il ritiro.\nNel 1999 fece parte del primo gruppo di culturisti introdotti nella prestigiosa IFBB Hall of Fame, unica donna assieme a Cory Everson e Carla Dunlap. "}
{"id": "9207203", "revid": "599013", "url": "https://it.wikipedia.org/wiki?curid=9207203", "title": "Julien Romain", "text": "Carriera.\n\u00c8 cresciuto nelle giovanili del , club con cui ha esordito nella massima serie francese nel 2014.\nStatistiche.\nPresenze e reti nei club.\n\"Statistiche aggiornate al 24 novembre 2021.\""}
{"id": "9207205", "revid": "780783", "url": "https://it.wikipedia.org/wiki?curid=9207205", "title": "USL League One 2021", "text": "La USL League One 2021 \u00e8 stata la terza edizione del terzo livello del campionato professionistico statunitense di calcio organizzato dalla United Soccer League. Questa stagione ha visto il numero complessivo di partecipanti al campionato a quota 12, per effetto del ritiro dell'Orlando City B, dell'ingresso del North Carolina, club proveniente dalla USL Championship, e del ritorno alle competizioni del Toronto FC II dopo un anno di pausa. \nFormula.\nOgni squadra ha disputato 28 partite di stagione regolare, con un calendario sbilanciato per favorire incontri tra squadre vicine e abbattere i costi. Al termine della stagione regolare, le prime sei classificate hanno poi disputato la postseason per determinare il campione. Nei playoff, in gara secca pi\u00f9 eventuali supplementari e rigori, tutte le partite si sono giocate in casa della squadra meglio piazzata alla fine della regular season.\nClassifica regular season.\nLegenda:"}
{"id": "9207218", "revid": "80598", "url": "https://it.wikipedia.org/wiki?curid=9207218", "title": "Tu sei quello", "text": ""}
{"id": "9207219", "revid": "339392", "url": "https://it.wikipedia.org/wiki?curid=9207219", "title": "Progressive statunitense", "text": ""}
{"id": "9207221", "revid": "339392", "url": "https://it.wikipedia.org/wiki?curid=9207221", "title": "Progressive americano", "text": ""}
{"id": "9207222", "revid": "125830576", "url": "https://it.wikipedia.org/wiki?curid=9207222", "title": "Mai Hontama", "text": "Carriera.\nMai Hontama si \u00e8 aggiudicata in carriera 2 titoli in singolare nel circuito ITF. In singolare ha raggiunto la 132\u00aa posizione il 21 febbraio 2022, mentre in doppio la 482\u00aa il 12 luglio 2021.\nLa Hontama ha fatto il suo debutto nel circuito WTA al Chicago Fall Tennis Classic 2021, dove ha raggiunto i quarti di finale partendo dalle qualificazioni."}
{"id": "9207223", "revid": "1543377", "url": "https://it.wikipedia.org/wiki?curid=9207223", "title": "Sindrome dell'unghia gialla", "text": "La sindrome dell'unghia gialla, nota anche come linfedema primario associato a unghie gialle e versamento pleurico,\u200a \u00e8 una sindrome molto rara le cui manifestazioni cliniche comprendono versamento pleurico, linfedema (dovuto allo sviluppo dei vasi linfatici) e unghie distrofiche gialle. In circa il 40% dei casi si verifica anche bronchiectasia. La condizione \u00e8 associata anche a sinusite cronica e tosse persistente. Solitamente colpisce gli adulti."}
{"id": "9207236", "revid": "33888", "url": "https://it.wikipedia.org/wiki?curid=9207236", "title": "Enrico Menest\u00f2", "text": "Biografia.\nDocente di materie medievistiche presso le Universit\u00e0 di Siena, Bologna e Perugia, \u00e8 stato prima direttore poi presidente della Fondazione Centro italiano di studi sull'alto medioevo di Spoleto. Socio dell'Accademia delle Scienze di Bologna e dell'Accademia Nazionale dei Lincei, dirige dal 2003 la rivista \"Studi medievali\". Storico, codicologo e filologo, ha curato edizioni critiche quali \"Le vite antiche di Iacopone da Todi\" (Firenze, La Nuova Italia, 1977), la \"Storia dei mongoli\" di Giovanni da Pian del Carpine (Spoleto, CISAM, 1989), il \"Processo di canonizzazione di Chiara da Montefalco\" (Spoleto, CISAM, 1991), il \"Memoriale\" di Angela da Foligno (Spoleto, CISAM, 2013), il \"Tractatus utilissimus\" e i \"Verba\" di Jacopone da Todi (Firenze, SISMEL Edizioni del Galluzzo, 2015), \"La Vita di santa Chiara da Montefalco\" di B\u00e9ranger de Saint-Affrique (Spoleto, CISAM, 2018)"}
{"id": "9207261", "revid": "1642009", "url": "https://it.wikipedia.org/wiki?curid=9207261", "title": "Sabine Dittmar", "text": " Medico e membro del Partito socialdemocratico SPD, ricopre la carica di parlamentare al Bundestag in rappresentanza del collegio dallo stato della Baviera dal 2013. Nel 2021 divenne segretaria di stato parlamentare nel Ministero federale per la salute.\nDal 2008 al 2013 \u00e8 stata membro del parlamento statale della Baviera, dove \u00e8 stata anche portavoce del suo gruppo parlamentare per le politiche sui consumatori.\nDopo essere stata eletta al Bundestag alle elezioni federali tedesche del 2013 rappresentando il distretto di Bad Kissingen, \u00e8 entrata a far parte della commissione per la salute e per il turismo. Dal 2018 \u00e8 portavoce del suo gruppo parlamentare sulle politiche della sanit\u00e0."}
{"id": "9207262", "revid": "84184", "url": "https://it.wikipedia.org/wiki?curid=9207262", "title": "Meconi", "text": ""}
{"id": "9207264", "revid": "1442080", "url": "https://it.wikipedia.org/wiki?curid=9207264", "title": "Siemtje M\u00f6ller", "text": " Insegnante e membro del Partito socialdemocratico SPD, ricopre la carica di parlamentare al Bundestag in rappresentanza del collegio dallo stato della Bassa Sassonia dal 2017.\nBiografia.\nM\u00f6ller \u00e8 cresciuto a Emden e Oldenburg. Ha studiato francese e spagnolo a Gottinga ed \u00e8 stata insegnante a Braunschweig, Berlino, e pi\u00f9 recentemente al Neue Gymnasium di Wilhelmshaven. \nM\u00f6ller \u00e8 entrata a far parte della SPD nel 2010. Nelle elezioni del Bundestag del 2017, ha vinto il mandato diretto della circoscrizione 26 Friesland/Wilhelmshaven/Wittmund. Nella 19\u00aa legislatura \u00e8 membro delle commissioni per la difesa e lo sport del Bundestag tedesco. Inoltre, \u00e8 membro supplente della commissione per gli affari esteri e della commissione Enquete \"Intelligenza artificiale\".\nNel 2019 \u00e8 stata inviata alla commissione d'inchiesta della commissione di difesa della 19a legislatura del Bundestag tedesco. Insieme al politico del bilancio Dennis Rohde, ha svolto il lavoro educativo per il suo gruppo parlamentare. Nel corso della commissione d'inchiesta, ha accertato che le indagini amministrative del Ministero federale della Difesa in merito all'affare dei consulenti non erano state svolte con enfasi, ma avevano lo scopo di portare un sollievo per la leadership politica. Di conseguenza, ha chiesto una revisione della legge sul comitato investigativo e norme pi\u00f9 chiare per l'archiviazione del traffico SMS. \nNel dicembre 2020, si \u00e8 pronunciata chiaramente a favore dell'armamento dei droni della Bundeswehr. \nM\u00f6ller ha vinto il mandato diretto nelle elezioni del Bundestag il 26 settembre 2021 con il 45,4% dei voti nella circoscrizione 26, Friesland-Wilhelmshaven-Wittmund. \nVita privata.\nSiemtje M\u00f6ller \u00e8 sposata e ha due figli. Vive con la famiglia a Varel. M\u00f6ller \u00e8 membro dell'Arbeiterwohlfahrt (AWO) e, come insegnante, anche membro dell'Unione dell'istruzione e della scienza (GEW)."}
{"id": "9207265", "revid": "149485", "url": "https://it.wikipedia.org/wiki?curid=9207265", "title": "Marco Buschmann", "text": "Membro del Partito Liberale Democratico, ricopre la carica di parlamentare al Bundestag in rappresentanza del collegio dello stato del Nord Reno-Westfalia, inizialmente per la prima volta dal 2009 al 2013 e successivamente per una seconda dal 2017.\nBiografia.\nDal 1984 al 1988 Buschmann ha frequentato la scuola elementare in Neustra\u00dfe a Gelsenkirchen Erle. Dopo essersi diplomato al Max Planck Gymnasium di Gelsenkirchen nel 1997, ha completato il servizio civile di un anno presso la Bruder-Jordan-Haus di Gelsenkirchen-Buer. Buschmann ha poi studiato legge alla Rheinische Friedrich-Wilhelms-Universit\u00e4t di Bonn. Nel 2004 ha superato il suo primo esame di Stato presso il Tribunale Regionale Superiore di D\u00fcsseldorf. A ci\u00f2 \u00e8 seguito un servizio preparatorio giuridico presso il Tribunale regionale di Essen e nel 2007 il secondo esame di Stato presso il Ministero della Giustizia della Renania settentrionale-Vestfalia (Landespr\u00fcfungsamt D\u00fcsseldorf). \nHa lavorato come avvocato per White &amp; Case LLP a D\u00fcsseldorf. Dal novembre 2009 il suo rapporto di lavoro con lo studio \u00e8 sospeso. L'ha terminata il 1\u00ba gennaio 2014. Da allora, \u00e8 stato un avvocato indipendente. \nNel 2016 ha conseguito il dottorato in giurisprudenza presso l'Universit\u00e0 di Colonia con la tesi \"CGE e garanzia immobiliare. Un'analisi dell'origine e del contenuto dei diritti di propriet\u00e0 dell'Unione europea\". Il lavoro \u00e8 stato valutato \"summa laude\".\nMinistero federale della Giustizia.\nL'8 dicembre 2021 assume l'incarico di ministro federale della Giustizia nel governo Scholz. Nel gennaio 2022 rende nota l'intenzione del governo di rendere lecita la possibit\u00e0 per i medici di dare informazioni sulle pratiche abortive attraverso l'eliminazione dell'articolo 219a del codice penale, norma introdotta nel 1933 all'epoca del Governo Hitler allo scopo di sostenere la campagna demografica e la protezione della cosiddetta \u201crazza ariana\u201d."}
{"id": "9207274", "revid": "124515341", "url": "https://it.wikipedia.org/wiki?curid=9207274", "title": "Christine Lambrecht", "text": "Biografia.\nLambrecht ha frequentato sino al 1984 l'Albertus-Magnus-Gymnasium a Viernheim, nello stato tedesco dell'Assia. Successivamente ha studiato giurisprudenza presso le Universit\u00e0 di Mannheim e Magonza, dove si \u00e8 laureata nel 1992 e ha completato uno stage presso il Tribunale di Stato di Darmstadt. \nLambrecht \u00e8 entrata a far parte della SPD nel 1982 ed \u00e8 stata membro del consiglio comunale di Viernheim dal 1985 al 2001, di cui \u00e8 stata presidente negli anni dal 1997 al 2001. Inoltre \u00e8 stata membro del consiglio della contea di Bergstra\u00dfe dal 1989 al 1997."}
{"id": "9207275", "revid": "1124164", "url": "https://it.wikipedia.org/wiki?curid=9207275", "title": "Madonna col Bambino tra i santi Giovanni Battista e Caterina d'Alessandria (Lotto)", "text": "Madonna col Bambino tra i santi Giovanni Battista e Caterina d'Alessandria \u00e8 un dipinto a olio su tela di Lorenzo Lotto, datato 1522 e conservato in collezione privata a Costa di Mezzate dalla famiglia Palma Camozzi Vertova.\nStoria, descrizione e stile.\nIl dipinto, non \u00e8 tra i pi\u00f9 noti dell'artista veneziano realizzati durante il decennio che lo vide presente sul territorio bergamasco, proprio per la sua localizzazione privata e raffigura una sacra conversazione. Il dipinto ha conservato nel tempo, quelli che erano i colori naturali e non \u00e8 stato oggetto di restauro.\nI personaggi sono inseriti in uno spazio ristretto, dove gli sguardi e i gesti li portano a una intimit\u00e0 emotiva che viene comunicata anche all'osservatore. Questi sono inseriti in uno sfondo nero, diventando il rosso dell'abito della Vergine, e il mantello azzurro protagonisti del colore.\nL'artista dipinse la tela Madonna col Bambino tra i santi Girolamo e Nicola da Tolentino, conservata al Museum of Fine Arts di Boston, che presenta molte assonanze in particolare nell'immagine della Madonna particolarmente triste, ma molto plastica, con il busto quasi contorto nell'essere rivolta verso l'osservatore, e la cassa su cui \u00e8 posto il Bambino Ges\u00f9 che pare essere un sarcofago, \u00e8 elemento unicum nell'arte sacra. Vuole indicare il sacrificio che dovr\u00e0 compiere il Bambino raffigurato, l'artista, infatti, ne user\u00e0 i medesimi disegni, difficile delle due opere definire quale fosse stata realizzata prima, forse contemporaneamente.\nSanta Caterina d'Alessandria, posta sul lato destro della tela, tiene tra le mani uno scoiattolo che pare spaventare il Bambino. Questa raffigurazione della bara e dello scoiattolo, fa mantenere dell'artista quella particolare caratteristica enigmatica. Tocca all'osservatore coglierne il messaggio. Lo scoiattolo era considerato al tempo un animale attento ma anche prevedente il futuro, quel futuro raffigurato dalla piccola bara.\nSan Giovanni Battista, posto sul lato sinistro piuttosto in ombra, regge il vessillo dove \u00e8 ben visibile la scritta \"agnes\" e indica con il dito il Bambino che il Lotto raffigura pieno di luminosit\u00e0.\nL'opera \u00e8 stata firmata e datata dall'artista: \u00abLaurentius Lotus 1522\u00bb. e presenta assonanze raffaellesche, aveva infatti il Lotto, durante il suo periodo bergamasco, lasciato quell'impronta un po' nordica del D\u00fcrer liberando una dolcezza e un naturalismo presentandoci un artista che aveva incontrato un tempo felice e sereno della propria vita.\nLa tela fu esposta alla mostra veneziana dedicata all'artista nel giugno-ottobre 1953, e nel settembre del 2016 in Accademia Carrara."}
{"id": "9207276", "revid": "1543377", "url": "https://it.wikipedia.org/wiki?curid=9207276", "title": "Svenja Schulze", "text": "Membro del Partito socialdemocratico (SPD) e del Bundestag dal 2021 in rappresentanza di M\u00fcnster, dal 2021 ricopre l\u2019incarico di Ministra federale per la cooperazione economica e lo sviluppo. In precedenza, dal 15 luglio 2010 al 30 giugno 2017, \u00e8 stata Ministra per l'Innovazione, la Scienza e la Ricerca del Land della Renania West-Vestfalia, mentre dal 2018 al 2021 ha ricoperto la carica di Ministra federale dell'ambiente, conservazione della natura, lavori pubblici e sicurezza nucleare nel quarto governo Merkel. \nBiografia.\nSchulze \u00e8 nata a D\u00fcsseldorf ed \u00e8 cresciuta nel quartiere Weckhoven di Neuss. Ha completato l'esame di maturit\u00e0 nel 1988 al Gymnasium Norf di Neuss. Ha poi studiato German Studies e Political Science presso la Ruhr-Universit\u00e4t Bochum, che ha completato nel 1996 con il grado accademico di \"Magistra Artium\". Nell'ambito dei suoi studi, ha anche completato uno stage presso Alice-Salomon-Berufskolleg, una scuola professionale di Bochum.\nDopo la laurea, Schulze ha lavorato come libero professionista nel settore della pubblicit\u00e0 e delle pubbliche relazioni. Dal 2000, ha lavorato come consulente di gestione specializzata nel settore pubblico, tra cui Mummert &amp; Partner, BBDO e Booz &amp; Company.\nMinistro federale dell'ambiente (2018-2021).\nNei negoziati per formare un quarto governo di coalizione sotto la cancelliera Angela Merkel dopo le elezioni federali del 2017, Schulze ha fatto parte del gruppo di lavoro sulla politica dell'istruzione, guidato da Annegret Kramp-Karrenbauer, Stefan M\u00fcller e Hubertus Heil. Il 9 marzo 2018 \u00e8 stata nominata dal comitato esecutivo del partito SPD ministro dell'ambiente, della conservazione della natura e della sicurezza nucleare nel nuovo governo. Quando la Germania ha ottenuto la presidenza di turno del Consiglio dell'Unione europea nel 2020, ha presieduto le riunioni del consiglio \"Ambiente\". \nDurante il suo mandato, Schulze ha contribuito ad attuare l'accordo del 2019 del governo Merkel sull'introduzione di un prezzo del carbonio per settori chiave come i trasporti e un pacchetto di spesa da 54 miliardi di euro per incoraggiare le aziende e le famiglie a ridurre le loro emissioni di carbonio. In seguito ha supervisionato l'introduzione della legislazione del 2021 in base alla quale gli agricoltori in Germania avrebbero dovuto ridurre gradualmente il loro uso del glifosato e smettere di usarlo completamente dal 2024 al fine di preservare habitat puliti per gli insetti. Pi\u00f9 tardi quell'anno, ha guidato gli sforzi del governo per aumentare l'obiettivo della Germania di ridurre le emissioni di carbonio entro il 2030 dal 55% al 65% e per raggiungere la neutralit\u00e0 del carbonio entro il 2045, cinque anni prima di quanto inizialmente previsto..\nMinistro federale della cooperazione economica e dello sviluppo (2021-).\nL\u20198 dicembre 2021, a seguito dell\u2019entrata in carica del Governo Scholz, \u00e8 entrata ufficialmente in carica come Ministro della cooperazione economica e dello sviluppo.\nVita privata.\nSchulze \u00e8 sposata con il sindacalista italiano Andrea Arcais dal 2011. La coppia vive a M\u00fcnster. Schulze \u00e8 vegetariana. "}
{"id": "9207285", "revid": "938", "url": "https://it.wikipedia.org/wiki?curid=9207285", "title": "Te Aute College", "text": "Te Aute College (M\u0101ori: Te Kura o Te Aute) \u00e8 una scuola di tipo college nella regione di Hawke's Bay in Nuova Zelanda. Ha aperto nel 1854 con dodici allievi sotto la guida di Samuel Williams, un missionario anglicano, nipote e genero del vescovo William Williams. Ha un forte carattere M\u0101ori.\nFu costruito su un terreno fornito da Ngai Te Whatuiapiti, un hap\u016b del iwi Ng\u0101ti Kahungunu. Nel 1857, un atto di donazione trasfer\u00ec la terra da Te Whatuiapiti alla Corona, con la richiesta che fosse concessa al vescovo anglicano della Nuova Zelanda e ai suoi successori."}
{"id": "9207286", "revid": "92723", "url": "https://it.wikipedia.org/wiki?curid=9207286", "title": "Benjamin Marc Ramaroson", "text": "Biografia.\nFormazione e ministero sacerdotale.\nDopo aver conseguito il baccellierato in matematica, \u00e8 entrato nell'ordine, dove ha emesso la professione religiosa il 15 ottobre 1980 ed \u00e8 stato ordinato sacerdote il 15 agosto 1984.\nDopo l'ordinazione ha studiato alla Pontificia Universit\u00e0 Gregoriana, dove cha conseguito il dottorato in teologia spirituale. \u00c8 stato nominato docente di teologia morale e direttore del noviziato dei padri lazzaristi.\nDal 2001 al 2005 \u00e8 stato superiore provinciale dei padri lazzaristi in Madagascar.\nMinistero episcopale.\nIl 26 novembre 2005 papa Benedetto XVI lo ha nominato vescovo di Farafangana.\nHa ricevuto l'ordinazione episcopale il 25 marzo 2006 dalle mani dell'arcivescovo di Fianarantsoa Fulgence Rabemahafaly, co-consacranti il vescovo emerito di T\u00f4lagnaro Jean-Pierre-Dominique Z\u00e9vaco e il vescovo di Ihosy Philippe Ranaivomanana. \nIl 27 novembre 2013 papa Francesco lo ha promosso arcivescovo metropolita di Antsiranana. Ha preso possesso dell'arcidiocesi il 25 gennaio 2014.\nDall'8 luglio 2019 \u00e8 amministratore apostolico di Ambanja.\nGenealogia episcopale.\nLa genealogia episcopale \u00e8:"}
{"id": "9207287", "revid": "92723", "url": "https://it.wikipedia.org/wiki?curid=9207287", "title": "Hrvatski nogometni kup 2013-2014 (tabellini)", "text": "Questa voce raccoglie un approfondimento sulle gare dei turni eliminatori dell'edizione 2013-2014 della Coppa di Croazia di calcio."}
{"id": "9207289", "revid": "91792", "url": "https://it.wikipedia.org/wiki?curid=9207289", "title": "Chiesa di San Giovanni Battista (Orbassano)", "text": " \nLa chiesa di San Giovanni Battista \u00e8 la parrocchiale di Orbassano, in citt\u00e0 metropolitana e arcidiocesi di Torino; fa parte del distretto pastorale Torino Ovest. \nStoria.\nIn origine la cura d'anime di Orbassano era retta dai Canonici Agostiniani, i quali vennero successivamente sostituiti dai Padri Cistercensi dell'abbazia di Rivalta di Torino.\nLa comunit\u00e0 orbassanese fu eretta a parrocchia autonoma il 25 gennaio 1549.\nNel XVIII secolo la chiesa fu interessata da un intervento di rifacimento; nel pomeriggio del 4 giugno 1895 la facciata dell'edificio croll\u00f2 a causa degli errori che erano stati compiuti nel corso di un precedente restauro.\nLa prima pietra della nuova parrocchiale venne posta il 21 agosto 1896 dall'arcivescovo di Torino Davide Riccardi; la chiesa fu consacrata il 23 ottobre 1897 dal vescovo di Cuneo Andrea Fiore e dal vescovo titolare di Cafarnao Giovanni Battista Bertagna.\nNegli anni settanta, in ossequio alle norme postconciliari, si provvide alla realizzazione del nuovo altare rivolto verso l'assemblea.\nDescrizione.\nEsterno.\nLa facciata a salienti della chiesa, rivolta a nordovest e tripartita da paraste, presenta al centro il portale d'ingresso strombato, sormontato da una lunetta contenente la raffigurazione della \"Madonna e San Giuseppe con in braccio Ges\u00f9 Bambino\", e il grande rosone, mentre le due ali laterali sono caratterizzate da trifore e da leggette.\nAnnesso alla parrocchiale \u00e8 il campanile a base quadrata, costruito nel 1892, la cui cella presenta su ogni lato una monofora a tutto sesto affiancata da lesene ed \u00e8 coronata dalla cupola.\nInterno.\nL'interno dell'edificio \u00e8 suddiviso da colonne sorreggenti archi a tutto sesto in tre navate, di cui la centrale coperta da volta a padiglione e le laterali caratterizzate dagli altari minori dedicati al Battesimo, al Crocifisso, al Santissimo Sacramento e alla Madonna del Carmine; al termine dell'aula si sviluppa il presbiterio, rialzato di tre scalini e chiuso dall'abside semicircolare.\nQui sono conservate diverse opere di pregio, tra le quali le stazioni della \"Via Crucis\", realizzate da Giovanni Stura, e la statua raffigurante \"Cristo deposto dalla croce\", risalente al XVIII secolo.\nCollegamenti esterni.\n "}
{"id": "9207306", "revid": "148775", "url": "https://it.wikipedia.org/wiki?curid=9207306", "title": "Grammatica di Prisciano", "text": ""}
{"id": "9207314", "revid": "1318658", "url": "https://it.wikipedia.org/wiki?curid=9207314", "title": "Torino Film Festival 2021", "text": "Il direttore Stefano Francia di Celle in data 9 novembre 2021 ha presentato, in presenza e in diretta streaming, il 39\u00ba Torino Film Festival che si \u00e8 svolto dal 26 novembre al 4 dicembre 2021. I film sono stati proiettati in sala, dopo le limitazioni dell'anno precedente, mentre alcuni sono stati fruibili sulla piattaforma MYmovies.it. I film in concorso sono stati 12, quelli fuori concorso 23 (di cui 14 italiani).\nIl film di apertura \u00e8 stato \"Sing 2 \u2013 Sempre pi\u00f9 forte\" di Garth Jennings in anteprima internazionale.\nPresidente della giuria, la regista ungherese Ildik\u00f3 Enyedi.\nIl programma \u00e8 stato articolato nelle seguenti sezioni: Torino 39, Torino 39 corti, Fuori concorso, Fuori concorso/L'incanto del reale, Fuori concorso/Surprise, Fuori concorso/Tracce di teatro, Fuori concorso/TorinoFilmLab, Fuori concorso/Premio Maria Adriana Prolo, Fuori concorso/Incubator, Le stanze di Rol, TFFDoc/Internazionale, TFFDoc/Italiana, TFFDoc/Fuori concorso, TFFDoc/Noi, Italiana.corti, Italiana.corti/Fuori concorso, Hadjithomas/Joreige, Back to Life.\nIn questa edizione, ai luoghi pi\u00f9 e meno storici del festival se ne aggiungono di nuovi: cinema Greenwich Village, Cinema Agnelli, Cine-Teatro Baretti, Cinema-Teatro Monterosa, Museo Casa Mollino.\nLa cerimonia di premiazione si \u00e8 svolta al cinema Massimo in presenza della madrina, l'attrice Emanuela Fanelli."}
{"id": "9207316", "revid": "73843", "url": "https://it.wikipedia.org/wiki?curid=9207316", "title": "In taberna quando sumus", "text": "In taberna quando sumus (in italiano \"Quando siamo in taverna\") \u00e8 un testo poetico goliardico in latino medievale scritto all'inizio del XIII secolo, numero 196 della raccolta nota come Carmina Burana.\nIl testo, dalla natura piuttosto dissacrante, descrive il comportamento in una taverna, andando a nominare persino il papa e il re. Come molti canti del genere, \"In taberna quando sumus\" presenta un volontario e provocatorio rovesciamento dei valori tipici del Basso Medioevo. La melodia \u00e8 stata scritta nel XX secolo dal compositore tedesco Carl Orff.\nCarmina Burana di Carl Orff.\nBrano celebre per essere stato musicato nel 1935/36 dal compositore tedesco Carl Orff come parte dei suoi Carmina Burana che debuttarono all'Opera di Francoforte l'8 giugno 1937. All'interno dei Carmina Burana di Orff, questa canzone \u00e8 il quarto movimento nella sezione 3, In Taberna (In taverna).\nI testi usati da Orff mostrano un cambiamento nell'ultima strofa dove l'originale \u00e8 stato cambiato in . L'arrangiamento musicale ha aggiunto, alla fine, anche l'esclamazione \"io!\", ripetuta nove volte."}
{"id": "9207321", "revid": "2519", "url": "https://it.wikipedia.org/wiki?curid=9207321", "title": "Distretto di Ga Ovest", "text": ""}
{"id": "9207327", "revid": "2519", "url": "https://it.wikipedia.org/wiki?curid=9207327", "title": "Distretto municipale di Tema", "text": ""}
{"id": "9207332", "revid": "547034", "url": "https://it.wikipedia.org/wiki?curid=9207332", "title": "BMW G 650 X", "text": "La BMW G 650 X \u00e8 una motocicletta prodotta dalla casa motociclistica tedesca BMW Motorrad a partire dal 2006 al 2009. \nLa gamma \u00e8 composta da tre modelli diversi: \"Xchallenge\" (versione enduro), \"Xmoto\" (versione motard) e \"Xcountry\" (versione scrambled). Presentata all'Intermot di Colonia nel 2006, la 650 X \u00e8 stata sviluppata da BMW insieme ad Aprilia, con quest'ultima che si occupava dell'assemblaggio finale nello stabilimento di Scorz\u00e8.\nDescrizione.\nIl propulsore \u00e8 un monocilindrico in linea da 652 cm\u00b3 a 4 tempi con distruzione a quattro valvole con due alberi a camme in testa comandati da catena, sistema di lubrificazione a carter secco e raffreddamento ad acqua. Con alesaggio di 100 mm e corsa di 83 mm e con un rapporto di compressione di 11,5:1, eroga una potenza di 53 CV. L'alimentazione avviene attraverso un sistema ad iniezione elettronica indiretta nel collettore di aspirazione. Inoltre \u00e8 presente un catalizzatore a tre vie per i gas di scarico. Il propulsore \u00e8 stato progettato dalla BMW Motorrad in Germania e veniva prodotto dalla Rotax in Austria. Il motore viene gestito da un cambio a cinque rapporti ad innesti frontali.\nIl serbatoio del carburante ha una capacit\u00e0 di 9,51 litri. \nIl telaio \u00e8 costruito in acciaio con le parti laterali e quella posteriore in alluminio. Al posteriore \u00e8 presente un forcellone a due bracci in alluminio, mentre all'anteriore c'\u00e8 una forcella telescopica a steli rovesciati con diametro dello stelo di 45 mm. I freno sono a disco, con pinza a due pistoncini sia l'anteriore che al posteriore.\nVersioni.\nG 650 Xmoto.\nLa Xmoto \u00e8 la versione supermotard, che si caratterizza per le sospensioni con una maggior escursione e pneumatici sportivi a basso profilo montati su cerchi in lega leggera da 17\" con freni anteriori a disco freno da 320 mm. Sono stati costruiti un totale di 2692 Xmoto, di cui 768 vendute in Germania.\nG 650 Xcountry.\nLa Xcountry \u00e8 la versione scrambler, dotata di ruote a raggi da 19\" all'anteriore e da 17\" al posteriore. Sono state realizzate un totale di 6462 Xcountry d cui, di cui 4529 vendute in Germania.\nG 650 Xchallenge.\nLa Xchallenge \u00e8 la versione enduro. Ha un parafango anteriore e una protezione per il motore. Grazie alle ruote a raggi da 21\" (anteriore) e 18\" (posteriore), la Xchallenge pu\u00f2 essere equipaggiata con pneumatici tassellati. Viene dotata di una forcella a steli rovesciati regolabile in compressione ed estensione simile a quella della HP2 Enduro, con escursione di 270 mm. Il portatarga con gli indicatori di direzione pu\u00f2 essere rimosso in caso di utilizzo in fuoristrada. Sono state costruite complessivamente 3899 Xchallenge e 889 di queste vendute in Germania."}
{"id": "9207334", "revid": "110157", "url": "https://it.wikipedia.org/wiki?curid=9207334", "title": "Chiesa di Santo Spirito (Vipiteno)", "text": "La chiesa di Santo Spirito, conosciuta anche come chiesa dell'Ospedale (\"Spitalkirche\" in tedesco), \u00e8 una chiesa ubicata a Vipiteno.\nStoria e descrizione.\nCon il trasferimento dell'ospedale, situato originariamente all'esterno della porta del Brennero, all'interno della cerchia muraria, nei pressi della piazza principale di Vipiteno, nel XIV secolo, fu annessa alla struttura anche una chiesa, edificata nel 1399: fu terminata nel 1402. Fu decorata tra il 1410 e il 1415 da un ciclo di affreschi realizzati da Hans di Brunico: tuttavia, nei secoli successivi, la chiesa fu pi\u00f9 volte rimaneggiata, portando alla copertura degli affreschi con nuove pitture. Nel 1939, durante i lavori di restauro, gli affreschi quattrocenteschi, furono riportati alla luce: il lavoro venne completato con nuovi interventi tra il 1984 e il 1989.\nLa chiesa, in stile gotico, presenta una facciata caratterizzata da un portale e varie finestre e termina con un campanile pensile. All'interno si divide in due navate: una maggiore e una laterale pi\u00f9 piccola. Sull'altare maggiore della navata centrale \u00e8 posto un crocifisso, mentre su quella laterale una pala su cui \u00e8 ritratto \"San Sebastiano\". Il ciclo di affreschi venne realizzato nel 1415 da Hans di Brunico con l'aiuto dei fratelli Christoph e Erasmus e raffigura scene della vita di Cristo come l\"'Annunciazione\", il \"Monte degli Ulivi\", il \"Bacio di Giuda\", \"Cristo dinanzi a Pilato\", la \"Flagellazione\", \"Cristo che porta la croce\" e la \"Resurrezione\", mentre sulla parete orientale \u00e8 ritratto il \"Giudizio Universale\". Nelle volte, a crociera, sono inoltre raffigurati i \"Simboli degli Evangelisti\", i \"Profeti\" e i \"Padri della Chiesa\"."}
{"id": "9207359", "revid": "371529", "url": "https://it.wikipedia.org/wiki?curid=9207359", "title": "Walking on Thin Ice (album)", "text": "Walking on Thin Ice \u00e8 una raccolta di Y\u014dko Ono che include brani del periodo 1971-85. Il disco fu pubblicato dalla Rykodisc nel 1992, insieme al box set \"Onobox\". Le note includono un saggio della Ono, estratti dal suo libro \"Grapefruit\", e citazioni su di lei di artisti quali David Bowie, Eric Clapton e Cyndi Lauper."}
{"id": "9207362", "revid": "547034", "url": "https://it.wikipedia.org/wiki?curid=9207362", "title": "Francesco Querini (esploratore)", "text": "Primi anni.\nErede di una delle pi\u00f9 antiche famiglie veneziane, nacque dal Conte Nuzio Querini e da Carlotta Roelli a Milano il 16 dicembre del 1867. Dopo gli studi in Svizzera, seguendo la tradizione di famiglia entr\u00f2 all\u2019Accademia navale di Livorno, ottenendo in rapida successione il grado di guardiamarina, sottotenente di vascello e infine tenente di vascello nel 1896. Successivamente fu console in Eritrea, dove venne decorato con l\u2019Ordine della Stella risplendente dal Sultano e col grado di Cavaliere dell\u2019Ordine della Corona d'Italia dal Ministro degli Esteri italiano. Nel 1897 fu inviato a Creta sulla R.N. Re Umberto, al fine di risolvere per via diplomatica le tensioni fra i Greci e i Turchi in occasione della rivolta dell'isola al dominio ottomano. Querini si distinse in una coraggiosa azione che gli valse la medaglia d'argento al valore militare. \nLa spedizione al Polo.\nNel 1898 Querini venne contattato da Umberto Cagni, ufficiale d\u2019ordinanza del Duca degli Abruzzi Luigi Amedeo di Savoia, per informarlo che era stato scelto per partecipare a una spedizione al Polo Nord organizzata dal duca stesso. Amedeo di Savoia era infatti un esperto esploratore, con al suo attivo una circumnavigazione del globo e la scalata del monte Saint Elias in Alaska.\nIl gruppo di esploratori, formato da undici italiani e nove norvegesi, fra cui guide, macchinisti e fuochisti, part\u00ec il 12 giugno 1899 da Oslo (allora Kristiania) sul brigantino Stella Polare con destinazione la Terra di Francesco Giuseppe, arcipelago dell\u2019estremo nord. Il 10 agosto la nave attracc\u00f2 nella baia di Teplitz, sulla costa dell\u2019Isola del Principe Rodolfo. Qui la nave avrebbe sostato alcuni mesi durante la notte artica, attendendo le condizioni ideali per la partenza verso il Polo. Durante la sosta la nave rimase bloccata dai ghiacci, rendendo necessario l\u2019allestimento di un campo sulla terraferma.\nFinalmente l\u201911 marzo del 1900 tre gruppi di esploratori, con quattro slitte ciascuno, si staccarono dal campo. Il Duca degli Abruzzi rimase alla base a causa di un infortunio, e il comando venne affidato a Umberto Cagni.\nIl primo gruppo, guidato da Pietro Achille Cavalli Molinelli, insieme a Giacomo Cardenti e Cipriano Savoie, a causa delle difficolt\u00e0 incontrate, rinunci\u00f2 a raggiungere il Polo e rientr\u00f2 alla base il 18 aprile dopo aver percorso 140 chilometri e aver toccato la latitudine di 83 gradi e 16 primi. \nIl secondo gruppo, guidato da Umberto Cagni e composto da Simone Canepa, Giuseppe Petigax e Alessio Fenoillet, raggiunse la latitudine di 86 gradi e 34 primi il 25 aprile, superando di 37 chilometri il precedente record del norvegese Nansen. Alla distanza di 381 chilometri dal Polo decise per\u00f2 di rientrare al campo, che raggiunse il 23 giugno dopo un difficile viaggio di due mesi attraverso i crepacci formati dal disgelo. \nIl terzo gruppo, guidato da Francesco Querini e formato da altri due uomini (Felice Ollier e il norvegese St\u00f6kken), si perse fra i ghiacci. I compagni organizzarono ricerche nei mesi successivi, ma i tre esploratori non furono mai pi\u00f9 ritrovati. I superstiti della spedizione dovettero attendere il 16 agosto 1900, quando la Stella Polare fu liberata dalla morsa dei ghiacci con l'utilizzo di alcune mine, e il 6 settembre successivo sbarcarono a Troms\u00f6, in Norvegia, mettendo fine alla spedizione a quasi sedici mesi dal suo inizio.\nIn Italia l'impresa venne applaudita, malgrado la scomparsa di tre dei partecipanti: nessuno si era mai avvicinato cos\u00ec tanto al Polo Nord. Giovanni Pascoli dedic\u00f2 due Odi all'impresa, mentre Emilio Salgari la trasse a ispirazione per il suo romanzo d'avventura 'Stella Polare'. \nIl Polo Nord fu finalmente raggiunto nell'aprile del 1909 dall\u2019americano Robert Peary.\nEredit\u00e0.\nDel tenente di vascello Francesco Querini non si ebbe mai pi\u00f9 notizia. La sua impresa \u00e8 ricordata dal monumento fatto erigere nel 1903 dal sindaco di Venezia conte Filippo Grimani nei giardini della Biennale. L\u2019opera rappresenta il \u2018Figlio di Venezia Francesco Querini\u2019 in abbigliamento da esploratore polare, seduto sulla sua slitta con ai piedi alcuni dei suoi amati cani. Nella Terra di Francesco Giuseppe un\u2019isola porta il suo nome (Isola di Querini), cos\u00ec come la storica Reale Societ\u00e0 Canottieri Francesco Querini, fondata a Venezia nel 1901 dall\u2019amico conte Pietro Foscari. "}
{"id": "9207363", "revid": "110157", "url": "https://it.wikipedia.org/wiki?curid=9207363", "title": "V\u00e8gre", "text": "La V\u00e8gre \u00e8 un fiume francese che scorre nel dipartimento della Sarthe, nella regione dei Paesi della Loira. Non deve essere confuso con il quasi omonimo fiume Vesgre, che scorre nei dipartimenti di Yvelines, nella regione dell\ua78c\u00cele-de-France, e dell\ua78cEure-et-Loir, nella regione del Centro-Valle della Loira. \nGeografia.\nPercorso.\nLa V\u00e8gre nasce a Rouess\u00e9-Vass\u00e9 e dopo un percorso di poco pi\u00f9 di 85\u00a0km, confluisce nella Sarthe, alla sua riva destra, ad Avoise, a 25 metri d'altitudine, a una decina di chilometri a monte di Sabl\u00e9-sur-Sarthe. Il suo percorso \u00e8 molto sinuoso.\nComuni attraversati.\nRouess\u00e9-Vass\u00e9 (sorgente), Rouez,Tennie, Bernay-en-Champagne, Neuvy-en-Champagne, Ruill\u00e9-en-Champagne, \u00c9pineu-le-Chevreuil, Chassill\u00e9, Lou\u00e9, Mareil-en-Champagne,Saint-Ouen-en-Champagne, Br\u00fblon, Chevill\u00e9, Avess\u00e9, Poill\u00e9-sur-V\u00e8gre, Fontenay-sur-V\u00e8gre, Asni\u00e8res-sur-V\u00e8gre, Avoise, ove confluisce nella Sarthe.\nAffluenti.\nLa V\u00e8gre ha trentatre affluenti ufficialmente riconosciuti i pi\u00f9 lunghi dei quali sono:\nDunque il suo numero di Strahler \u00e8 cinque per effetto del Palais.\nCaratteristiche.\nLa V\u00e8gre \u00e8 un fiume piuttosto abbondante nel contesto del bacino della Sarthe, e anche abbastanza irregolare, come quasi tutti i corsi d'acqua del bacino versante della Sarthe. La sua portata \u00e8 stata osservata per un periodo di 29 anni (1980-2008), ad Asni\u00e8res-sur-V\u00e8gre, localit\u00e0 del dipartimento della Sarthe situata nell\ua78cimmediata vicinanza del suo confluente con la Sarthe.\nIl bacino versante del fiume \u00e8 di 401\u00a0km2.\nIl modulo del fiume ad Asni\u00e8res-sur-V\u00e8gre \u00e8 di 3.19\u00a0m3/s.\nLa V\u00e8gre presenta delle fluttuazioni stagionali di portata piuttosto marcate, come molto spesso nel bacino della Loira, con periodi di piena in inverno che elevano la portata mensile media a valori situati tra 4,94 e 7,09\u00a0m3/s, da dicembre a marzo inclusi (con un massimo molto netto in gennaio). Dalla fine del mese di marzo, la portata cala progressivamente fino al periodo di magra estivo che ha luogo dall\ua78cinizio di luglio fino a ottobre, con un livello minimo di portata media mensile che giunge fino a 0.954\u00a0m3/s nel mese di agosto. Ma le fluttuazioni della portata sono ben pi\u00f9 pronunciate su pi\u00f9 brevi periodi o a seconda degli anni."}
{"id": "9207369", "revid": "8660", "url": "https://it.wikipedia.org/wiki?curid=9207369", "title": "Sofia Old Dogs", "text": "I Sofia Old Dogs sono una squadra di football americano di Sofia, in Bulgaria, fondata nel 2020."}
{"id": "9207403", "revid": "599013", "url": "https://it.wikipedia.org/wiki?curid=9207403", "title": "Royce Newman", "text": "Carriera.\nGreen Bay Packers.\nNewman al college gioc\u00f2 a football a Ole Miss. Fu scelto nel corso del quarto giro (142\u00ba assoluto) nel Draft NFL 2021 dai Green Bay Packers. Debutt\u00f2 come professionista partendo come titolare nella gara del primo turno contro i New Orleans Saints. La sua stagione da rookie si chiuse disputando tutte le 17 partite, 16 delle quali come titolare."}
{"id": "9207410", "revid": "2519", "url": "https://it.wikipedia.org/wiki?curid=9207410", "title": "Distretto di Wasa Amenfi Ovest", "text": ""}
{"id": "9207413", "revid": "436907", "url": "https://it.wikipedia.org/wiki?curid=9207413", "title": "MullMuzzler", "text": ""}
{"id": "9207415", "revid": "547034", "url": "https://it.wikipedia.org/wiki?curid=9207415", "title": "Shumen Brewers", "text": "Gli Shumen Brewers sono una squadra di football americano di \u0160umen, in Bulgaria, fondata nel 2020."}
{"id": "9207420", "revid": "203463", "url": "https://it.wikipedia.org/wiki?curid=9207420", "title": "Tore Rilton", "text": "Ha svolto la professione di medico in uno studio di Stoccolma, ma dopo il suo ritiro \u00e8 tornato a G\u00f6teborg. Era senza figli e dopo la sua morte i suoi beni furono divisi in due parti. Il Museo d'arte di G\u00f6teborg ha ricevuto molte opere d'arte, tra cui dipinti di Picasso, Paul Klee e Kandinsky. La neonata Fondazione Rilton ha ricevuto 8 milioni di corone svedesi.\nTore Rilton era un appassionato di scacchi, membro del circolo di scacchi di Stoccolma (\"Stockholms Schacks\u00e4llskap\", fondato nel 1866). Aveva una valutazione di circa 2000 punti Elo.\nIl rendimento del fondo, circa un milione di corone all'anno, \u00e8 devoluto agli scacchi svedesi, di cui due terzi vanno alla Federazione scacchistica svedese (\"Sveriges Schackf\u00f6rbund\") per organizzare la Rilton Cup a Stoccolma."}
{"id": "9207423", "revid": "23390", "url": "https://it.wikipedia.org/wiki?curid=9207423", "title": "Emanuele Giliberti", "text": ""}
{"id": "9207425", "revid": "124221255", "url": "https://it.wikipedia.org/wiki?curid=9207425", "title": "Alex Grant", "text": ""}
{"id": "9207430", "revid": "736476", "url": "https://it.wikipedia.org/wiki?curid=9207430", "title": "Castello di Biljoen", "text": "Il castello di Biljoen (in olandese: \"Kasteel Biljoen\") \u00e8 un castello sull'acqua della cittadina olandese di Velp (comune di Rheden, provincia della Gheldria), realizzato all'interno della tenuta di Biljoen negli anni trenta del XVI secolo per volere di Carlo di Gheldria e successivamente rimodellato nella met\u00e0 del XVII secolo (in gran parte), nel XVIII e nel XIX secolo.\nIl castello e la tenuta di Biljoen sono di propriet\u00e0 della Geldersch Landschap &amp; Kastelen. \nStoria.\nLa tenuta di Biljoen, che in origine era nota come \"Broekerhoef\" o \"Broeckerhove\" (in latino: \"curtis Bruoche\"), venne inaugurata nel 1070: la tenuta era stata donata da Hendrik IV al capitolo di San Pietro di Utrecht. Gi\u00e0 nel 1076 era forse presente all'interno della tenuta una residenza (probabilmente non un vero e proprio castello), che si ergeva al confine tra le colline della Veluwe e il corso del fiume IJssel, sin dal 1076.\nLa tenuta di Broekerhoef venne quindi acquistata nel 1530 ca. da Hendrik de Graaf, che la cedette a sua volta a Karel van Egmond, duca di Geldria. Quest'ultimo fece realizzare all'interno della tenuta un edificio: per costruira, venne utilizzato del materiale proveniente da un edificio in rovina, il castello di Overhaagen.; e fu lo stesso Karel van Egmond a chiamare la tenuta \"Biljoen\", come il nome dell'area ad essa adiacente.\nCinque anni dopo, la tenuta e il castello di Biljoen cambiarono nuovamente proprietario e finirono nelle mani di Roelof van Lennep, un militare originario di Middelaar, che aveva il titolo di landdrost.\nIl castello e la tenuta di Biljoen rimasero quindi per circa un secolo di propriet\u00e0 della famiglia Van Lennep, segnatamente fino al 1661, quando ne divenne proprietario Alexander, signore di Spaen. Quest'ultimo fece progettare una grande sala al piano terra.\nNel 1672, il castello venne assediato dalle truppe francesi su ordine di re Luigi XIV. Sempre nella seconda met\u00e0 del XVII secolo, il castello di Biljoen venne ulteriormente modificato, con l'aggiunta di quattro torri gemelle.\nGli interni e i giardini del castello furono quindi sensibilmente rimodellati nel corso del XVIII secolo: la ristrutturazione fu ispirata da un viaggio a Roma dell'allora proprietario.\nNel 1849, si trasfer\u00ec nel castello di Biljoen la regina Anna Pavlovna Romanova, appena rimasta vedova di re Guglielmo II dei Paesi Bassi: la regina rimase a Biljoen per circa un anno.\nNel frattempo, nel 1848, il castello era stato ereditato da Johan Frederik Willem Karel, barone di Hardenbroek. Nel periodo in cui fu proprietario del castello Johan, barone di Hardenbroek, segnatamente negli anni sessanta del XIX secolo, il castello venne ulteriormente ristrutturato negli anni sessanta del XIX secolo: durante quest'opera di ristrutturazione, l'entrata della facciata principale venne rimodellata in stile rinascimentale su progetto dell'architetto L.H. Eberson.\nLo stesso Johan van Hardenbroek trasfer\u00ec una collezione d'arte all'interno del castello, che divenne cos\u00ec un museo. Van Hardenbroek rimase proprietario del castello di Biljoen fino al 1872, anno in cui ne cedette la propriet\u00e0 alla famiglia L\u00fcps.\nArchitettura.\nIl castello si erge all'interno di una tenuta di 162 ettari.\nIl castello \u00e8 circondato da ghiacciaie, vasi da giardino del XVIII secolo.\nAll'interno della grande sala in stile neoclassico, si trovano degli stucchi realizzati sulla base di alcuni incisioni di G.B. Piranesi e che raffigurano scene dell'Antica Roma.\nLeggenda.\nRiguardo al castello circola una leggenda riguardante una certa An, detta la \"bella An\", figlia di un signore di Velp, che aveva una relazione con un nobile residente a Biljoen, dal quale fu rapita e che infine anneg\u00f2 all'interno della tenuta in circostanze misteriose."}
{"id": "9207431", "revid": "736476", "url": "https://it.wikipedia.org/wiki?curid=9207431", "title": "Kasteel Biljoen", "text": ""}
{"id": "9207438", "revid": "599013", "url": "https://it.wikipedia.org/wiki?curid=9207438", "title": "Tyree Gillespie", "text": "Carriera.\nLas Vegas Raiders.\nGillespie al college gioc\u00f2 a football all'Universit\u00e0 del Missouri. Fu scelto nel corso del quarto giro (143\u00ba assoluto) nel Draft NFL 2021 dai Las Vegas Raiders. Inizi\u00f2 la sua stagione da rookie come strong safety di riserva, giocando principalmente negli special team. Fu inserito in lista infortunati il 17 novembre 2021. Torn\u00f2 nel roster attivo il 25 dicembre e chiuse la sua stagione da rookie con 8 tackle in 11 presenze, nessuna delle quali come titolare."}
{"id": "9207440", "revid": "171091", "url": "https://it.wikipedia.org/wiki?curid=9207440", "title": "Compagnie vald\u00f4taine des eaux", "text": ""}
{"id": "9207441", "revid": "2519", "url": "https://it.wikipedia.org/wiki?curid=9207441", "title": "Distretto di Mamprusi Ovest", "text": ""}
{"id": "9207443", "revid": "889336", "url": "https://it.wikipedia.org/wiki?curid=9207443", "title": "Coppa Davis 2020", "text": ""}
{"id": "9207445", "revid": "889336", "url": "https://it.wikipedia.org/wiki?curid=9207445", "title": "Coppa Davis 2020 - Fase finale", "text": ""}
{"id": "9207447", "revid": "599013", "url": "https://it.wikipedia.org/wiki?curid=9207447", "title": "Dennis Vaninger", "text": "Carriera.\nClub.\nSi forma nella rappresentativa calcistica della St. Louis Community College\u2013Florissant Valley. Tra il 1971 e il 1972 \u00e8 in forza ai , importante formazione calcistica dilettantistica del Missouri.\nViene ingaggiato nel 1973 dai , franchigia della NASL. Milit\u00f2 con gli \"Stars\" sino al 1977, ultima stagione giocata dalla squadra del Missouri, ottenendo come miglior piazzamento il raggiungimento delle semifinali nel campionato 1975. \nNel 1978 passa ai , franchigia nel quale milit\u00f2 sino all'anno seguente. Con gli \"Strikers\" otterr\u00e0 come miglior piazzamento il raggiungimento delle semifinali nella stagione 1978.\nNel 1979 passa alla franchigia dell'American Soccer League dei , con cui ottenne il quarto posto nell'East Division nella stagione 1979.\nLa stagione seguente segue la gli \"Americans\" nel loro trasferimento a Miami, dando origine ai . Con la sua squadra ottenne il terzo posto nell'American Conference, non accedendo alla fase finale del torneo.\nProseguir\u00e0 la carriera sino al 1983 nell'indoor soccer.\nNazionale.\nDal 1974 al 1975 gioca nella nazionale di calcio degli Stati Uniti d'America tre incontri amichevoli, segnando la sua unica rete nella gara d'esordio del 5 settembre 1974 contro il Messico."}
{"id": "9207451", "revid": "8660", "url": "https://it.wikipedia.org/wiki?curid=9207451", "title": "Black Sea Pirates", "text": "I Black Sea Pirates sono una squadra di football americano di Burgas, in Bulgaria, fondata nel 2020."}
{"id": "9207452", "revid": "1442080", "url": "https://it.wikipedia.org/wiki?curid=9207452", "title": "Manuel Giliberti", "text": "Biografia.\nSi \u00e8 laureato presso la facolt\u00e0 di Architettura di Firenze.&lt;br&gt;\nSi \u00e8 avvicinato allo spettacolo nel 1987 come scenografo, ruolo poi adottato a partire dal 1995 anche nel cinema, per poi infine passare progressivamente alla regia, sia per il cinema (dal 2002) che per il teatro (dal 2004).&lt;br&gt;\nHa collaborato con registi come Kristoff Zanussi, Glauco Mauri, Enrico Maria Lamanna, Maurizio Nichetti, e ha lavorato per istituzioni pubbliche come il Teatro stabile di Parma, l'Istituto Nazionale del Dramma Antico, il Teatro Biondo di Palermo e il Teatro stabile del Friuli Venezia Giulia.&lt;br&gt;\nDal 1994 ad oggi ha ricoperto ruoli diversi per l'Istituto nazionale del dramma antico di cui \u00e8 stato Vicepresidente ,consigliere di amministrazione e consigliere delegato .&lt;br&gt;\nHa lavorato anche nel campo della pubblicit\u00e0, tra gli altri con Alessandro D'Alatri e Hugh Hudson.&lt;br&gt;\nCon \"Lettere dalla Sicilia\", un film in costume ambientato nell'Ottocento, del quale ha firmato regia e scenografia, ha vinto il premio \"Film da non dimenticare\" dei \"Globi d'Oro\", il \"Premio migliore film\" del \"Sicilian Film Festival\", e la \"Medaglia d'oro Provincia di Salerno\" del \"Festival Internazionale del Cinema di Salerno\"."}
{"id": "9207453", "revid": "164044", "url": "https://it.wikipedia.org/wiki?curid=9207453", "title": "Henrik Heggheim", "text": "Biografia.\nHeggheim \u00e8 cresciuto ad Eiganes, quartiere di Stavanger.\nCarriera.\nClub.\n\u00c8 cresciuto nelle giovanili del Viking, in cui \u00e8 entrato all'et\u00e0 di cinque anni. L'11 giugno 2020 ha firmato il primo contratto professionistico con il club, a cui si \u00e8 legato fino al 31 dicembre 2021. Il 1\u00ba luglio successivo ha esordito in Eliteserien, schierato titolare nella vittoria per 2-0 sul Sandefjord. Il 13 agosto 2020 ha prolungato il contratto con il Viking, fino al 31 dicembre 2023. Il 17 settembre 2020 ha debuttato nelle competizioni europee per club: \u00e8 stato impiegato da titolare nella sconfitta per 0-2 subita in casa contro l'Aberdeen, sfida valida per i turni preliminari dell'Europa League.\nIl 30 agosto 2021 \u00e8 stato ufficializzato il suo passaggio ai danesi del Br\u00f8ndby, per cui ha siglato un contratto quadriennale. Il 23 settembre ha disputato la prima partita con questa maglia, nella vittoria per 1-8 arrivata in casa dell'Aller\u00f8d. Il 24 ottobre ha debuttato invece in Superligaen, nel successo per 2-1 sul Copenaghen.\nNazionale.\nHeggheim ha debuttato per la in data 3 settembre 2021, schierato titolare nella vittoria per 3-1 sull'.\nStatistiche.\nPresenze e reti nei club.\n\"Statistiche aggiornate al 24 novembre 2021.\""}
{"id": "9207457", "revid": "599013", "url": "https://it.wikipedia.org/wiki?curid=9207457", "title": "Joshua Kaindoh", "text": "Carriera.\nKansas City Chiefs.\nKaindoh al college gioc\u00f2 a football a Florida State. Fu scelto nel corso del quarto giro (144\u00ba assoluto) nel Draft NFL 2021 dai Kansas City Chiefs. Dopo avere disputato 3 partite, il 5 ottobre fu inserito in lista infortunati."}
{"id": "9207461", "revid": "2210568", "url": "https://it.wikipedia.org/wiki?curid=9207461", "title": "Tavole genealogiche della famiglia Colombo (Col\u00f3n)", "text": "Armoriale.\nL'arma originaria della famiglia Colombo soggiaceva alla seguente blasonatura: \"d'oro, alla banda d'azzurro, con il capo di rosso\". Cos\u00ec \u00e8 stato sino al 1493 allorch\u00e9, per privilegio concesso a Barcellona il 20 maggio, i re cattolici conferirono a Cristoforo Colombo un nuovo stemma, alla luce delle scoperte e dei servigi resi alla corona.\nLo scudo concesso secondo il decreto reale del 1493 fu modificato \"motu proprio\" pochi anni dopo da Colombo. Era presente nel Libro dei privilegi del 1502, pubblicato per difendere i diritti dell\"'Ammiraglio del Mar Oceano\" come scopritore delle nuove terre. Nello stemma modificato furono posti i quarti originali di Castiglia e Le\u00f3n, vennero modificate la disposizione delle isole e fu aggiunta una \"terra ferma\" nel terzo quarto e, nel quarto quarto, al posto del precedente innestato in punta, mise cinque ancore per sottolineare il suo titolo di ammiraglio. In seguito venne aggiunta una bordura d'oro tutta intorno con il motto in lettere azzurre: \"A Castilla y Le\u00f3n, nuevo mundo dio Col\u00f3n\" (in italiano: \"A Castiglia e Le\u00f3n, Colombo ha dato un nuovo mondo\").\nLa bordura \u00e8 citata dallo storico Gonzalo Fern\u00e1ndez de Oviedo y Vald\u00e9s, nella sua \"Historia general y natural de las Indias, islas y tierra-firme del mar oc\u00e9ano\", pubblicata nel 1535, che la descrive come una sciabola su uno sfondo bianco che recita: \"Di Castilla e Le\u00f3n il nuovo mondo ha scoperto Colombo \u00bb; Il bordo sub\u00ec diverse modifiche ulteriori assumendo la forma definitiva dorata con il motto come descritto in precedenza."}
{"id": "9207491", "revid": "6923", "url": "https://it.wikipedia.org/wiki?curid=9207491", "title": "Blueprint for a Sunrise", "text": "Blueprint for a Sunrise \u00e8 un album discografico di Y\u014dko Ono pubblicato nel 2001. Si tratta di un concept album femminista di musica sperimentale. Il disco include tracce dal vivo, campionamenti e remix di precedenti registrazioni, e un sequel. Il tema ricorrente dell'opera \u00e8 la sofferenza delle donne. Nelle note interne, Ono parla della crescente rilevanza del femminismo e dello \"svegliarsi nel mezzo della notte sentendo le urla di migliaia di donne\".\nDescrizione.\n\"Wouldnit \"swing\"\" \u00e8 un remix di \"Wouldnit\" da \"Rising\". \"Soul Got Out of the Box\" era in origine una outtake del 1972 da \"Approximately Infinite Universe\". Le tracce \"Rising II\" e \"Mulberry\" sono dal vivo.\nIl nastro demo di \"Mulberry\" era stato precedentemente pubblicato nel 1997 nella ristampa in CD dell'album \"Life with the Lions\". \"I Remember Everything\" era stata composta per il dramma teatrale \"Hiroshima\" (1997). In aggiunta, il brano era stato eseguito dal vivo al santuario di Itsukushima nel 1995 in Giappone. Le bonus track dell'edizione giapponese erano state pubblicate su singolo nel 1973 e 1974."}
{"id": "9207494", "revid": "1123126", "url": "https://it.wikipedia.org/wiki?curid=9207494", "title": "Elezioni politiche suppletive in Italia del 2022", "text": "Le elezioni politiche suppletive italiane del 2022 sono le elezioni tenute in Italia nel corso dell'anno 2022 per eleggere deputati o senatori dei collegi uninominali rimasti vacanti.\nCamera dei deputati.\nCollegio Lazio 1 - 01.\nLe elezioni politiche suppletive nel Collegio uninominale Lazio 1 - 01 si sono tenute il 16 gennaio 2022 per eleggere un deputato nel seggio lasciato vacante da Roberto Gualtieri (PD), dimessosi il 4 novembre 2021 dopo essere stato eletto sindaco di Roma.\nGualtieri era stato a sua volta eletto nelle precedenti elezioni suppletive del 1\u00ba marzo 2020, convocate per colmare il seggio lasciato vuoto da Paolo Gentiloni nominato commissario europeo per gli affari economici e monetari nella commissione von der Leyen: \u00e8 stata la prima volta in cui vi sono state due elezioni suppletive per il medesimo collegio in un'unica legislatura.\nIl collegio elettorale \u00e8 formato da parte del territorio del comune di Roma (Rione Monti, Rione Trevi, Rione Colonna, Rione Campo Marzio, Rione Ponte, Rione Parione, Rione Regola, Rione Sant'Eustachio, Rione Pigna, Rione Campitelli, Rione Sant'Angelo, Rione Ripa, Rione Borgo, Rione Esquilino, Rione Ludovisi, Rione Sallustiano, Rione Castro Pretorio, Rione Celio, Rione San Saba, Rione Testaccio, Rione Trastevere, Rione Prati, Quartiere Trionfale, Quartiere Flaminio, Quartiere Della Vittoria)."}
{"id": "9207496", "revid": "599013", "url": "https://it.wikipedia.org/wiki?curid=9207496", "title": "Luke Farrell", "text": "Carriera.\nJacksonville Jaguars.\nFarrell al college gioc\u00f2 a football a Ohio State. Fu scelto nel corso del quinto giro (145\u00ba assoluto) nel Draft NFL 2021 dai Jacksonville Jaguars. Debutt\u00f2 come professionista subentrando nella gara del primo turno contro gli Houston Texans. La sua stagione da rookie si concluse con 7 ricezioni per 56 yard in 15 presenze, 4 delle quali come titolare."}
{"id": "9207498", "revid": "547034", "url": "https://it.wikipedia.org/wiki?curid=9207498", "title": "Gaetano da Thiene (filosofo)", "text": "Non va confuso con il santo omonimo, vissuto nel secolo successivo.\nBiografia.\nNacque nel 1387 a Vicenza (secondo altri a Gaeta), figlio naturale di Simone della illustre famiglia dei Thiene. Forse intraprese i suoi primi studi a Napoli.\nDal 1406 circa era all'Universit\u00e0 di Padova, dove fu allievo di Paolo da Venezia laureandosi nelle arti nel 1413, poi in medicina nel 1428. Gaetano, come il suo maestro Paolo, segu\u00ec un'interpretazione averroista degli insegnamenti di Aristotele. Lavor\u00f2 a un compromesso tra quella posizione e le dottrine cristiane sull'immortalit\u00e0 personale dell'anima, in seguito abbandonando completamente l'averroismo.\nEra un conoscitore dei testi dei \"Calculatores di Oxford\", i logici inglesi del XIV secolo.\nNel 1422 inizi\u00f2 a insegnare logica e nel 1430 filosofia naturale, succedendo al maestro Paolo da Venezia. Alla sua morte, a sua volta, gli succedette il suo allievo Nicoletto Vernia. Tra i suoi allievi vi furono anche Pietro Roccabonella, noto professore di medicina a Padova, e il futuro cardinale Ludovico Podocataro.\nNel 1436 divenne canonico della cattedrale di Padova. Nel 1445, obbligato dalle autorit\u00e0 veneziane, entr\u00f2 nel Collegio dei dottori di arti e medicina. Nel 1452 fece richiesta di ritirarsi dall'insegnamento, ma non fu accolta.\nMor\u00ec nel 1465 a Padova, dopo avere donato al convento di Sant'Antonio la raccolta delle proprie opere manoscritte e corrette, che ebbero ampia diffusione."}
{"id": "9207502", "revid": "8660", "url": "https://it.wikipedia.org/wiki?curid=9207502", "title": "Varna Sharks", "text": "I Varna Sharks sono una squadra di football americano di Varna, in Bulgaria, fondata nel 2019."}
{"id": "9207503", "revid": "110157", "url": "https://it.wikipedia.org/wiki?curid=9207503", "title": "Campionato mondiale per club FIVB 2021 (femminile)", "text": "Il campionato mondiale per club FIVB 2021 si \u00e8 svolto dal 15 al 19 dicembre 2021 ad Ankara, in Turchia: al torneo hanno partecipato sei squadre di club e la vittoria finale \u00e8 andata per la quarta volta al .\nRegolamento.\nFormula.\nLa formula ha previsto:\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nFase a gironi.\nGirone A.\nClassifica.\nLegenda:\nGirone B.\nClassifica.\nLegenda:"}
{"id": "9207510", "revid": "1310927", "url": "https://it.wikipedia.org/wiki?curid=9207510", "title": "Moussa Sao", "text": "Carriera.\nHa esordito in Ligue 2 il 2 agosto 2013 disputando con il l'incontro perso 2-0 contro l'. In seguito ha giocato in questa stessa categoria anche con le maglie di e, per una stagione, .\nStatistiche.\nPresenze e reti nei club.\n\"Statistiche aggiornate all'8 dicembre 2021.\""}
{"id": "9207515", "revid": "6923", "url": "https://it.wikipedia.org/wiki?curid=9207515", "title": "UFC 265", "text": "UFC 265: Lewis vs. Gane \u00e8 stato un evento di arti marziali miste tenuto dalla Ultimate Fighting Championship il 7 agosto 2021 al Toyota Center di Houston, negli Stati Uniti.\nPremi.\nI lottatori premiati ricevettero un bonus di 50.000 dollari.\nLegenda:"}
{"id": "9207517", "revid": "36426", "url": "https://it.wikipedia.org/wiki?curid=9207517", "title": "Ipodermico", "text": ""}
{"id": "9207521", "revid": "309289", "url": "https://it.wikipedia.org/wiki?curid=9207521", "title": "Bol'\u0161oj Kundy\u0161", "text": "Il Bol'\u0161oj Kundy\u0161 (; in lingua mari: \u041a\u0443\u0433\u0443 \u041a\u0443\u043d\u0434\u044b\u0448) \u00e8 un fiume della Russia europea centrale, affluente di destra della Bol'\u0161aja Kok\u0161aga (bacino del Volga). Scorre nei rajon Kiknurskij e San\u010durskij dell'oblast' di Kirov e nei rajon Kilemarskij e Medvedevskij della Repubblica dei Mari.\nDescrizione.\nIl fiume scorre nella zona paludosa della foresta Volgo-Vetlu\u017ekoe nella regione Transvolga. Scorre in direzione meridionale, poi sud-orientale. Passa a ovest del villaggio di Kilemary. Sfocia nella Bol'\u0161aja Kok\u0161aga a 80\u00a0km dalla sua foce. Il fiume ha una lunghezza di 173\u00a0km, l'area del suo bacino \u00e8 di 1\u00a0710\u00a0km\u00b2."}
{"id": "9207522", "revid": "6923", "url": "https://it.wikipedia.org/wiki?curid=9207522", "title": "Ernesto Enrico di Sassonia", "text": "Biografia.\nIl principe Ernesto Enrico di Sassonia trascorse la sua infanzia a Dresda, Pillnitz e Moritzburg sotto la guida di suo padre. La perdita di sua madre, che lasci\u00f2 definitivamente la famiglia nel 1902, colp\u00ec molto profondamente la famiglia, Ernesto Enrico che all'epoca aveva solo sei anni, fu forse il figlio che pi\u00f9 ha risentito di questa perdita.\nGli anni della prima guerra mondiale.\nQuando scoppi\u00f2 la prima guerra mondiale, Ernesto Enrico fu tenente nel 1\u00b0 \"Royal Saxon Leib-Grenadier-Regiment\". Nel settembre 1914, divenne assistente nel \"General Kommando\" del \"XIX (2nd Royal Saxon) Corps\" a Reims e Lilla. Fece il suo \"Abitur\" durante un congedo di quattro mesi nel 1916, quindi prese parte alla Battaglia della Somme come membro dello staff della 24a Divisione di Riserva \"(2. K\u00f6niglich S\u00e4chsische)\". Il 30 agosto 1916 ricevette l'Ordine militare di Sant'Enrico al merito.\nNella primavera del 1917, assunse la guida della 9a compagnia del reggimento di fanteria di riserva a Berezhany, nella Galizia orientale. Sempre nel 1917, rimase in ospedale per due mesi e torn\u00f2 al comando del 9\u00b0 reggimento di batteria d'artiglieria nella zona di Ypres.\nA partire dal maggio 1918, guid\u00f2 il 1\u00b0 Squadrone dei Reggimenti della Guardia a Cavallo a Bycha\u016d in Russia e, nell'agosto dello stesso anno, fu a capo delle truppe sassoni a Tartu, poi a Tallin ed in Finlandia. Nel novembre e dicembre 1918 supervision\u00f2 il ritorno delle truppe sassoni in Germania.\nGli anni '20.\nNel 1919 e nel 1920, Ernesto Enrico impar\u00f2 ad amministrare un maniero in Slesia. Durante il Putsch di Monaco nel marzo 1920, fece da tramite tra i golpisti di Berlino e la Reichswehr di Breslavia. Dopo il fallimento del putsch, si trasfer\u00ec a Monaco di Baviera, dove si un\u00ec al circolo formatosi attorno all'ex principe ereditario Rupprecht di Baviera. Il 12 aprile 1921, nel castello di Nymphenburg, spos\u00f2 Sofia di Lussemburgo, sorella minore di Carlotta, granduchessa del Lussemburgo e della moglie di Rupprecht, la principessa Antonia di Lussemburgo. Da questo matrimonio, considerato un matrimonio felice, nacquero tre figli.\nErnesto Enrico non partecip\u00f2 al Putsch di Monaco. Rifiut\u00f2 coerentemente l'ideologia nazista e prese le distanze da Hitler e Ludendorff. Su richiesta di suo padre, assunse la funzione dirigenziale dell'amministrazione dell'associazione \"Haus Wettin \u2013 Albertinische Linie e.V.\". Suo padre gli lasci\u00f2 anche la procura per negoziare con lo \"stato libero di Sassonia\" sull'uso futuro dei manieri di propriet\u00e0 della famiglia Wettin e sulla collezione d'arte di famiglia. Il 25 giugno 1925 fu firmato un trattato tra lo stato libero e la sua precedente dinastia regnante, per regolare i rapporti tra la casata dei Wettin e lo stato stesso, nell'ambito della legge del 9 luglio 1924.\nNegli anni successivi, Ernesto Enrico, appassionato amante dell'arte, fece diversi viaggi in Egitto con sua moglie ed i suoi figli. Nel 1928/29 fu avvicinato da Gustav Stresemann, del Partito popolare tedesco (DVP), auspicandone la candidatura alla presidenza federale, proposta rifiutata da Ernesto Enrico che la consider\u00f2 un'impresa senza speranza.\nIl periodo nazista.\nErnesto Enrico fu un oppositore del nazismo, ma non riusc\u00ec a comprendere correttamente la situazione politica. Si pens\u00f2 che Hitler potesse essere fermato dall'opposizione politica conservatrice e, nella primavera del 1933, si un\u00ec a \"Der Stahlhelm\" sperando di poter sfuggire all'influenza nazista. Il 1\u00b0 luglio 1934, durante la notte dei lunghi coltelli, fu arrestato e subito internato nel campo di concentramento di Hohnstein per cinque giorni.\nDopo il suo rilascio, Ernesto Enrico si ritir\u00f2 nel castello di Moritzburg in Sassonia. Era un avido cacciatore e dovette tenersi in contatto con i leader nazisti come Hermann G\u00f6ring, che, in qualit\u00e0 di maestro di caccia, era interessato alle foreste di propriet\u00e0 dei Wettin, e Martin Mutschmann, il governatore nazista della Sassonia. Nel 1938 ricevette nel suo castello il re Carlo II di Romania e nel 1939 ebbe ampie discussioni politiche con Carl Friedrich Goerdeler, gi\u00e0 sindaco di Lipsia ed in seguito attivo nella resistenza tedesca. Poche settimane prima dello scoppio della seconda guerra mondiale, Ernesto Enrico fu arruolato nell'Abwehr IV a Dresda.\nNel 1943, espresse apertamente dubbi sul fatto che la morte di suo fratello Georg, principe ereditario di Sassonia, fosse stata un incidente: per queste rimostranze fu arrestato ed interrogato dalla Gestapo, senza ulteriori conseguenze personali, poich\u00e9 i nazisti erano ancora riluttanti a confrontarsi con un membro dell'ex famiglia reale.\nErnesto Enrico era un ammiratore dell'arte di K\u00e4the Kollwitz. Dopo aver perso casa durante i bombardamenti di Berlino nel 1943, la invit\u00f2 a trasferirsi a Moritzburg, dove visse e lavor\u00f2 al \"Rudenhof\" nelle immediate vicinanze del castello, fino alla sua morte avvenuta nell'aprile 1945.\nNel febbraio 1945 fu bombardata la vicina Dresda. Nel marzo 1945, Ernesto Enrico fugg\u00ec a Sigmaringen per sfuggire all'avanzata dell'Armata Rossa. Prima di partire, Ernesto Enrico e i suoi figli seppellirono la maggior parte dei loro oggetti di valore in 40 casse nella foresta di K\u00f6nigswald. La maggior parte di questo tesoro fu ritrovata dall'Armata Rossa e portata in Unione Sovietica, solo tre casse piene di tesori sono state riscoperte nel 1995.\nDopo la guerra.\nNel 1947, Ernesto Enrico spos\u00f2 l'attrice Virginia Dulon (1910-2002), che dopo il matrimonio si fece chiamare Principessa Virginia di Sassonia. Nello stesso anno, acquist\u00f2 la tenuta di Coolamber a Lismacaffrey, nella contea di Westmeath in Irlanda, dove si trasfer\u00ec con la famiglia. Mor\u00ec a Neckarhausen durante una visita in Germania nel 1971.\nMatrimoni e figli.\nErnesto Enrico si spos\u00f2 in prime nozze con la principessa Sofia di Lussemburgo, sesta e pi\u00f9 giovane figlia di Guglielmo IV, Granduca di Lussemburgo, e di Maria Anna di Braganza, il 12 Aprile 1921 nello Schloss Hohenburg. Da questo matrimonio nacquero tre figli:\nSophie mor\u00ec di polmonite il 24 maggio 1941 a Monaco di Baviera. Dopo la sua morte, Ernesto Enrico spos\u00f2 morganaticamente Virginia Dulon il 28 giugno 1947 a Parigi. Da questo matrimonio non ebbe figli."}
{"id": "9207524", "revid": "1340213", "url": "https://it.wikipedia.org/wiki?curid=9207524", "title": "Episodi di F Is for Family (quinta stagione)", "text": "La quinta e ultima stagione della serie animata F Is for Family, composta da 8 episodi, \u00e8 stata interamente pubblicata su Netflix il 25 novembre 2021, in tutti i paesi in cui il servizio \u00e8 disponibile."}
{"id": "9207551", "revid": "599013", "url": "https://it.wikipedia.org/wiki?curid=9207551", "title": "Sofiane Daham", "text": "Carriera.\nCresciuto nel settore giovanile dello , ha esordito in prima squadra il 2 febbraio 2016 disputando l'incontro di Ligue 2 pareggiato 1-1 contro il .\nStatistiche.\nPresenze e reti nei club.\n\"Statistiche aggiornate al 25 novembre 2021.\""}
{"id": "9207559", "revid": "767487", "url": "https://it.wikipedia.org/wiki?curid=9207559", "title": "Apotheosis (film)", "text": "Apotheosis \u00e8 un cortometraggio del 1970 diretto da Y\u014dko Ono e John Lennon.\nDescrizione.\nIl film, della durata di diciassette minuti, \u00e8 interamente costituito dal viaggio di un pallone aerostatico che sale in cielo e alla fine sparisce tra le nuvole. Lennon e Ono appaiono all'inizio del film vestiti con delle cappe nere.\nProduzione.\nIl film venne girato presso il villaggio di Lavenham nel Suffolk nell'Inghilterra orientale; la coppia decise di scartare un primo tentativo fatto nella citt\u00e0 di Basingstoke, Hampshire. Lennon e Ono arrivarono al Market Place di Lavenham nella loro Rolls-Royce bianca guidata dall'autista, e soggiornarono l\u00ec vicino presso il Bull Hotel a Long Melford prenotando una camera sotto falso nome come \"Mr &amp; Mrs Smith\". La coppia era accompagnata da una troupe cinematografica che stava girando un documentario per la BBC, \"The World of John and Yoko\", poi trasmesso nel periodo natalizio nel 1969.\nUn'impresa edile locale, la W A Deacon &amp; Sons, eresse un'impalcatura per assicurare il pallone aerostatico prima del decollo. Gli operai aiutarono anche la salita di Lennon e Ono dentro e fuori dal cesto del pallone. Una fotografia di Lennon e Ono a bordo del pallone fin\u00ec sulla prima pagina dell\"'East Anglian Daily Times\" il luned\u00ec successivo. La coppia scese poco prima del decollo del pallone.\nNic Kowland, frequente collaboratore tecnico dei film della Ono, la aiut\u00f2 circa gli aspetti puramente tecnici del film. L'idea per il soggetto scatur\u00ec dalle discussioni avute da John &amp; Yoko mentre realizzavano la copertina dell'album \"Unfinished Music No.1 - Two Virgins\".\nIl permesso per far volare il pallone aerostatico fu concesso dal Ministero della Difesa e dal consiglio comunale di Lavenham Parish. Il consiglio comunale era stato contattato dalla Apple Corps due giorni prima delle riprese per chiedere il permesso. In un'intervista del 2010 Yoko Ono disse che girare il film a Lavenham fu \"veramente bello\" e che le piacerebbe molto tornarci \"anche se non sarebbe la stessa cosa senza John\". In precedenza la coppia aveva diretto i film \"Rape\" e \"Fly\" e avrebbe di l\u00ec a poco collaborato in \"Up Your Legs Forever\".\nAccoglienza.\nNel 1972 il critico Jonas Mekas descrisse la scena del film dove l'inquadratura della telecamera sale oltre le nuvole con queste parole: \u00abImprovvisamente il paesaggio di nuvole si apriva come un'enorme poesia, si potevano vedere le cime delle nuvole, tutte meravigliosamente avvolte dal sole, che si estendevano all'infinito... \u00bb.\nNel 1971 il cortometraggio venne presentato fuori concorso alla 24\u00aa edizione del Festival di Cannes."}
{"id": "9207569", "revid": "599013", "url": "https://it.wikipedia.org/wiki?curid=9207569", "title": "Philip Sparrdal Mantilla", "text": "Carriera.\nA livello giovanile si divide tra i vivai dei club stoccolmesi di , , e nuovamente .\nCon il debutta nel 2011, scendendo in campo nei minuti finali dell'ultima giornata di campionato. Nel corso dell'Allsvenskan 2012 ottiene un'ulteriore apparizione, mentre durante l'edizione 2013 le presenze sono state due. Nel 2014, invece, gioca ufficialmente solo con la squadra giovanile. A fine anno lascia la squadra.\nNel gennaio del 2015 esegue un provino con l', club finlandese con sede alle isole \u00c5land di madrelingua svedese. A febbraio firma un accordo biennale. Il successivo 26 settembre gioca tutti e 90 minuti della finale di Suomen Cup 2015 vinta 2-1 contro l'. Nel 2016 fa parte della rosa che si laurea campione di Finlandia per la prima volta nella storia del club. Al termine della stagione 2018, dopo aver collezionato 100 presenze in campionato nel giro di quattro anni, lascia la squadra e torna a vivere in Svezia."}
{"id": "9207583", "revid": "62748", "url": "https://it.wikipedia.org/wiki?curid=9207583", "title": "Human Technopole", "text": "Human Technopole \u00e8 un istituto di ricerca italiano per le scienze della vita, fondato dal governo italiano con la legge n. 232 dell'11 dicembre 2016 per portare avanti l'eredit\u00e0 di Expo Milano 2015 con l'obiettivo di creare un centro di ricerca aperto per favorire la collaborazione internazionale e portare valore aggiunto all'ecosistema della ricerca scientifica in Italia e in Europa.\nStoria.\nLa Fondazione Human Technopole \u00e8 stata istituita con legge finanziaria n. 232 dell'11 dicembre 2016. I membri fondatori della Fondazione sono il Ministero dell'Economia e delle Finanze, il Ministero della Salute e il Ministero dell'Istruzione, dell'Universit\u00e0 e della Ricerca che hanno il compito di vigilare sulla Fondazione.\nLo Statuto della Fondazione Human Technopole \u00e8 stato approvato a marzo 2018 con decreto del Presidente del Consiglio dei Ministri e nel maggio 2018 sono stati nominati i primi membri del Consiglio di Sorveglianza, tra cui il Presidente Marco Simoni. A giugno 2018 il Consiglio di Sorveglianza ha nominato il Direttore Iain Mattaj.\nSede.\nHuman Technopole ha sede a Palazzo Italia, ex padiglione italiano di Expo Milano 2015."}
{"id": "9207587", "revid": "124223326", "url": "https://it.wikipedia.org/wiki?curid=9207587", "title": "La preghiera per Iside", "text": "La preghiera per Iside (in spagnolo: \"Oraci\u00f3n a Isis\"; in inglese: \"Mystic Blessings\" o \"Prayer to Isis\") \u00e8 un dipinto del pittore spagnolo Luis Ricardo Falero, realizzato nel 1883. L'opera oggi si trova a Leicester, in Regno Unito.\nDescrizione.\nIl dipinto \u00e8 ambientato nell'antico Egitto e raffigura una sacerdotessa egizia che suona un\u2019arpa, intenta a rivolgere una preghiera alla dea Iside, accompagnata da una bambina che regge due sistri. Entrambi i personaggi sono nudi e si trovano sul tetto di un edificio. La sacerdotessa si trova sopra a un basamento a lato di una scalinata che presenta dei geroglifici. Sullo sfondo si notano gli edifici di una citt\u00e0 egizia e un cielo al crepuscolo.\nIl quadro appartiene alla corrente pittorica dell'orientalismo, che andava molto di moda nella seconda met\u00e0 dell'Ottocento. Infatti, Luis Ricardo Falero era un artista noto per i suoi soggetti femminili, spesso in stato di nudit\u00e0, e per i temi esoterici o orientalisti. "}
{"id": "9207588", "revid": "124223327", "url": "https://it.wikipedia.org/wiki?curid=9207588", "title": "Oraci\u00f3n a Isis", "text": ""}
{"id": "9207591", "revid": "686936", "url": "https://it.wikipedia.org/wiki?curid=9207591", "title": "Jamien Sherwood", "text": "Carriera.\nNew York Jets.\nSherwood al college gioc\u00f2 a football ad Auburn. Fu scelto nel corso del quinto giro (146\u00ba assoluto) nel Draft NFL 2021 dai New York Jets. Nella settimana 7 si ruppe il tendine d'Achille e il 26 ottobre fu inserito in lista infortunati, chiudendo la sua stagione da rookie con 15 tackle in 5 presenze."}
{"id": "9207593", "revid": "15756", "url": "https://it.wikipedia.org/wiki?curid=9207593", "title": "Guglielmo di Brandeburgo", "text": "Guglielmo era uno dei figli del principe elettore di Brandeburgo, Federico, ed era il fratello del primo duca di Prussia, Alberto, oltre ad essere un parente stretto di molti sovrani influenti.\nEssendo tra i figli pi\u00f9 giovani della famiglia, Guglielmo segu\u00ec una carriera ecclesiastica, che rivest\u00ec con alterna sorte e senza che ne fosse particolarmente attratto. Negli anni 1520, Guglielmo ader\u00ec probabilmente al protestantesimo, seguendo l'esempio di suo fratello Alberto, malgrado rimase formalmente un alto dignitario cattolico fino alla fine della sua vita. Nel 1529, ricevette la nomina a vescovo cattolico coadiutore dell'arcidiocesi di Riga per proseguire l'opera di diffusione del Vangelo. Nel 1539, fu elevato ad arcivescovo di Riga, mentre nello stesso anno suo fratello Giovanni Alberto (1499-1536) assunse il medesimo incarico a Magdeburgo.\nCon l'abolizione dello status di principe vescovo durante la guerra di Livonia, Guglielmo perse il suo titolo. Nel 1561, Riga divenne una citt\u00e0 libera e l'arcivescovado cattolico di Riga affront\u00f2 l'abolizione ad opera della riforma luterana nel 1563. Nello stesso anno, versando in cattive condizioni di salute, Guglielmo di Brandeburgo si spense all'et\u00e0 di 65 anni. Il suo corpo fu poi deposto nella cattedrale protestante di Riga.\nBiografia.\nFamiglia e giovent\u00f9.\nGuglielmo nacque il 29 giugno 1498, come quattordicesimo figlio del margravio Federico I di Brandeburgo-Ansbach e settimo della figlia del re polacco Casimiro IV Sofia. Egli aveva nove fratelli in tutto, sei dei quali erano pi\u00f9 grandi di lui e sette sorelle, tutte maggiori per et\u00e0. Essendo pertanto difficile vederlo aspirare a cariche laiche, fu avviato a una carriera ecclesiastica.\nDiventare un sacerdote richiedeva un'istruzione superiore all'inizio del XVI secolo e Guglielmo e suo fratello maggiore, Alberto, furono affidati alle cure dell'insegnante familiare Udalrich Seger in tenera et\u00e0. Nel 1514, lui e suo fratello Federico accedettero all'Universit\u00e0 di Ingolstadt: essendo figlio di un principe, divenne membro del rettorato nel 1516. L'universit\u00e0 era allora all'apice della sua prosperit\u00e0 e la ventata riformista, unita alla lontananza da Roma, consent\u00ec l'afflusso di un certo numero di teologi insoddisfatti dell'autorit\u00e0 papale, cos\u00ec come Johannes Eck, che pi\u00f9 tardi divenne uno degli oppositori pi\u00f9 strenui di Martin Lutero. Guglielmo rimase probabilmente impressionato dalle idee protestanti, avendo infatti iniziato ad avvicinarsi alla nuova fede in quel periodo della sua vita.\nDopo la laurea, tuttavia, divenne chiaro che, nonostante il peso della sua famiglia, non poteva aspirare ad alcun incarico di un certo spessore che non fosse gi\u00e0 ricoperto e che gli permettesse l'indipendenza economica, ragion per cui risiedette alternativamente ad Ansbach e con il fratello con cui aveva stretto il maggiore legame, Alberto, in Prussia. Nel frattempo, rimase probabilmente al servizio della sorella dell'imperatore Carlo V, la regina Maria d'Ungheria, ma continu\u00f2 a non trovare un ruolo stabile, sebbene il fratello Alberto avesse intenzione di nominarlo Gran maestro dei cavalieri teutonici nel 1522. Sempre nello stesso anno, i fratelli maggiori Casimiro, Giorgio e Alberto firmarono un'intesa a Praga, ai sensi della quale avrebbero pagato ai fratelli minori 23.000 fiorini in un arco temporale di un lustro a patto che essi rinunciassero al loro diritto di eredit\u00e0. Dal canto suo, a Guglielmo dovevano spettare 2.000 pezzi d'oro all'anno dalla somma complessiva. Tuttavia, presto sorsero problemi con il pagamento dell'indennit\u00e0, poich\u00e9 Casimiro spir\u00f2 nel 1527. Il fratello Giorgio, margravio di Ansbach, dovette subentrare al pagamento, ma ci\u00f2 lo mise in grave difficolt\u00e0, essendo a corto di liquidit\u00e0. Anche se con fatica gli vennero assegnate le cifre di denaro che gli spettavano, Guglielmo trascorse un certo periodo della sua vita in relativa povert\u00e0, con i suoi debiti che continuavano a crescere.\nA met\u00e0 degli anni 1520, Guglielmo riusc\u00ec a ottenere le cariche del signore di Magonza e Colonia, ma non ebbe l'opportunit\u00e0 di avviare un serio percorso di crescita della sua carriera in quelle citt\u00e0. All'inizio degli anni 1520, quando suo fratello Alberto, Gran maestro dell'ordine teutonico, fin\u00ec coinvolto in un'accesa disputa con suo zio polacco, Sigismondo I, quest'ultimo offr\u00ec ai cavalieri l'opportunit\u00e0 per Alberto di cedere la sua carica a Guglielmo, a patto che riconoscesse la supremazia polacca. Tuttavia, quest'opzione non si concretizz\u00f2 perch\u00e9 Alberto decise di secolarizzare la Prussia nel 1525 eseguendo il celebre omaggio.\nCoadiutore a Riga e primi anni in Livonia.\nNel 1525, il nuovo duca di Prussia, Alberto, present\u00f2 una proposta volta a nominare Guglielmo duca di Masovia, prevedendo inoltre le nozze del fratello con una delle figlie di Sigismondo I. Tuttavia, questo progetto fall\u00ec perch\u00e9 il re di Polonia non era interessato ad aumentare il potere del duca di Prussia.\nNel 1529, il duca Alberto si interess\u00f2 nuovamente al futuro di Guglielmo e ipotizz\u00f2 di favorirne la nomina in veste di coadiutore di Riga: questa si rivel\u00f2 una mossa ben congegnata, poich\u00e9 Thomas Sch\u00f6ning, che era stato eletto arcivescovo nel 1528, voleva ripristinare l'indipendenza del clero dal \"landmeister\" (Gran maestro) dell'ordine di Livonia Wolter von Plettenberg, saldamente alla sua carica dal 1494. Alberto offr\u00ec a Sch\u00f6ning il suo appoggio per assicurarsi l'avallo del papa e dell'imperatore del Sacro Romano Impero, suggerendogli di assumere anche un coadiutore del principe vescovo. Nell'autunno del 1529, Alberto propose inizialmente tre candidati, ovvero il conte Johann von Henneberg e i suoi fratelli Federico e Guglielmo, ma presto cominci\u00f2 a parteggiare per quest'ultimo. Poich\u00e9 Guglielmo era ormai diventato un protestante convinto e nessuno della famiglia Ansbach presentava obiezioni alla proposta di Alberto, egli appariva adatto ad attuare la politica di suo fratello nella Confederazione livoniana. Negli anni precedenti, Alberto confidava nella secolarizzazione dell'ordine di Livonia, ma poich\u00e9 Plettenberg e altri alti funzionari dei cavalieri erano contrari, l\"'Hochmeister\" teutonico decise di promuovere il protestantesimo in Livonia inviando suo fratello. Quest'ultimo si proponeva come un buon partito per favorire la causa del protestantesimo.\nNon \u00e8 chiaro se il cattolico Thomas Sch\u00f6ning fosse consapevole delle inclinazioni protestanti del suo coadiutore, ma \u00e8 pi\u00f9 probabile che a quel punto fosse pi\u00f9 importante per egli ottenere sostegno contro l'ordine. Pertanto, nel settembre 1529, accett\u00f2 Guglielmo al suo fianco. Nonostante la forte opposizione dei cavalieri di Livonia, l'arcivescovo riusc\u00ec, in gran parte grazie all'appoggio di altri chierici, a far accettare definitivamente Guglielmo come suo coadiutore nel 1530. Alla fine di settembre dello stesso anno, Guglielmo arriv\u00f2 nell'odierna Lettonia, dove prima gli forn\u00ec alloggio il comandante di Kuld\u012bga e poi il futuro maestro Heinrich von Galen. Pass\u00f2 poi all'arcivescovado, dove prest\u00f2 il giuramento di fedelt\u00e0 alla cavalleria e al capitolare e prese in consegna sette dei diciotto arcivescovadi.\nTuttavia, le ambizioni di Guglielmo si dimostrarono pi\u00f9 grandi della soddisfazione per aver raggiunto il ruolo di coadiutore. Al fine di aumentare le proprie entrate, egli cerc\u00f2 di ottenere un certo numero di incarichi clericali nell'arcidiocesi di Riga, nella diocesi di Dorpat, di \u00d6sel-Wiek e di Reval. Sfortunatamente, non riusc\u00ec ad allargare a nessuna di esse la sua influenza, finendo anzi per inimicarsi Giovanni IV Bey, vescovo di Dorpat, e il vescovo Reinhold von Buxhoeveden, operativo a \u00d6sel-Wiek. Nel maggio del 1532, varie figure di spicco attive nella Confederazione tentarono di delimitare pi\u00f9 concretamente la posizione di Guglielmo in Livonia e di limitare la sua sete di potere. A tal fine, fu approvato un decreto (\"koadjuutoriretsess\") che proibiva a Guglielmo di assumere ulteriori poteri, stabilendo inoltre che, se fosse mai salito alla carica di arcivescovo, avrebbe dovuto rispettare tutti i trattati conclusi in Livonia e non interferire negli affari intrattenuti dalla Confederazione con i governanti stranieri. Inoltre, Guglielmo avrebbe dovuto essere ordinato sacerdote secondo il rito cattolico, circostanza a cui risultava assolutamente contrario essendo, come detto, un protestante convinto. Comunque sia, una delle decisioni della Dieta si rivel\u00f2 a suo favore: la confessione protestante fu autorizzata a diffondersi liberamente nelle odierne Lettonia ed Estonia.\nDopo l'assemblea nel 1532, fu chiaro a Guglielmo che i latifondisti locali non volevano che la sua influenza si estendesse oltre, ma ci\u00f2 non imped\u00ec di continuare a lottare per i suoi obiettivi. Inoltre, nell'estate dello stesso anno, ebbe un'opportunit\u00e0 estremamente favorevole per farlo, poich\u00e9 il suo consigliere e uno dei membri dei livoniani attivo nella regione di L\u00e4\u00e4nemaa, Georg von Ungern, ebbe screzi con il vescovo Buxhoeveden, decidendo di spingere per la nomina di Guglielmo al posto di quest'ultimo.\nL'ostilit\u00e0 di \u00d6sel-Wiek e gli ultimi anni come coadiutore a Riga.\nNell'aprile del 1532, Guglielmo visit\u00f2 i nobili ribelli residenti ad Haapsalu e inizi\u00f2 a elaborare un piano d'azione per assumere il ruolo di vescovo di \u00d6sel-Wiek. Si appell\u00f2 dunque ai re di Svezia e Danimarca per ottener sostegno, informando anche suo fratello, il duca di Prussia, di essere determinato al raggiungimento della carica a cui aspirava, ma che avrebbe avuto bisogno di denaro. Alberto consigli\u00f2 a Guglielmo di procedere con cautela, poich\u00e9 ogni esponente politico della Livonia, tranne la citt\u00e0 di Riga, si opponeva alla crescita del suo potere.\nAlla fine, il 12 novembre 1532, i nobili di L\u00e4\u00e4nemaa e alcuni di altre circoscrizioni elessero Guglielmo vescovo, il quale, senza ulteriori indugi, part\u00ec per L\u00e4\u00e4nemaa, arrivando ad Haapsalu il 21 novembre. Era inoltre chiaro ormai che il vescovo Reinhold non si sarebbe dimesso volontariamente dalla sua carica, dato anche che l'influente balivo di Kuressaare, Gotthard von Gilsen, gli era rimasto fedele, cos\u00ec come i nobili di Saaremaa. In uno scenario siffatto, Guglielmo era riuscito comunque con la pazienza ad assicurarsi l'appoggio della terraferma del vescovato, ma non le isole. Buxhoeveden diede vita ad un'accesa rivalit\u00e0 tra i due, conosciuta come \"Wieksche Fehde\" in tedesco, durata fino al 1536.\nL'obiettivo di Guglielmo e di suo fratello Alberto era, a giudizio degli studiosi, quello di secolarizzare il vescovado di \u00d6sel-Wiek e trasformarlo in un principato secolare. Per impedire che ci\u00f2 avvenisse e che si giungesse all'affermazione di un \"sovrano della Livonia\", anche il suo alleato Georg von Ungern si prodig\u00f2 per cercare una moglie per il margravio. Alla fine del 1533, Guglielmo comunic\u00f2 ad Alberto la propria volont\u00e0 di sposare Edvige, figlia del re Sigismondo I di Polonia, ma quest'ultimo imped\u00ec che potesse partire qualsiasi negoziato: la lucida obiezione di Alberto si basava sul fatto che il monarca non avrebbe mai accettato un matrimonio tra un uomo del clero e sua figlia, di fede cattolica.\nL'inimicizia si rivel\u00f2 negativa per Guglielmo fin dall'inizio, poich\u00e9 divenne presto chiaro che Reinhold von Buxheoveden era gi\u00e0 stato confermato come vescovo dal papa nell'agosto 1532, e i tentativi di Guglielmo di far annullare questo non sortirono alcun frutto. Gli eventi pi\u00f9 decisivi della faida, tuttavia, ebbero luogo tra il 1533 e il 1534, quando Guglielmo e il vescovo Reinhold fecero irruzione nei domini dell'altro e si appellarono ad altre figure religiose e non attive in Livonia affinch\u00e9 intervenissero a favore dell'una o dell'altra parte. Nelle prime battute, Guglielmo riusc\u00ec ad ottenere l'appoggio dell'ordine, con il quale fu firmata un'alleanza il 1\u00ba aprile 1533, ma si tratt\u00f2 pi\u00f9 probabilmente di un'abile mossa del maestro dell'ordine Wolter von Plettenberg per contenere le aspirazioni di Guglielmo. I cavalieri non gli diedero alcun aiuto sostanziale, anzi le commende di P\u00e4rnu e Tallinn, unite al balivo di Maasilinna (la zona orientale dell'isola di Saaremaa), appoggiarono apertamente Reinhold. Nel 1534, alla dieta di Viljandi, tutti i possedimenti in mano ai livoniani si erano gi\u00e0 uniti a sostegno del vescovo Reinhold, e nell'autunno dello stesso anno Guglielmo dovette lasciare \u00d6sel-Wiek. I successivi tentativi di volgere la situazione a suo favore appellandosi alla Santa Sede e all'imperatore fallirono. Nel 1535, anche la citt\u00e0 di Riga pass\u00f2 sotto il controllo dell'ordine quando il principale sostenitore di Guglielmo, il diplomatico Johann Lohm\u00fcller, fu costretto a fuggire dopo una sorta di golpe che coinvolse l'insediamento. Nel luglio del 1536, la questione fu finalmente risolta a favore del vescovo Reinhold, con il \"vinto\" che dovette rinunciare a tutte le rivendicazioni sul vescovato di \u00d6sel-Wiek, ricevendo in cambio 25.000 marchi (di cui apparentemente ne ricevette solo 9.000) e fu costretto a lasciare i nobili dei suoi alleati a L\u00e4\u00e4nemaa sotto l'autorit\u00e0 del vescovo. Gli aristocratici di Lohmuhl furono costretti a consegnarsi al vescovo di \u00d6sel-Wiek.\nNegli anni seguenti, Guglielmo, insieme all'arcivescovo Sch\u00f6ning, cerc\u00f2 invano di risolvere la disputa con la citt\u00e0 di Riga; essa rimase di fatto sotto la sola autorit\u00e0 dell'ordine. Hermann von Br\u00fcggenei, Gran maestro dei cavalieri, si dimostr\u00f2 uno strenuo oppositore di Guglielmo, che rifiut\u00f2 di fare qualsiasi concessione a lui e all'arcivescovo. Cos\u00ec, la vita di Guglielmo raggiunse una piega assai critica, e nel 1538, mentre visitava suo fratello, si sent\u00ec cos\u00ec male che compil\u00f2 anche un testamento. Negli anni successivi, tuttavia, cominci\u00f2 una nuova stagione della sua vita.\nLa Dama Bianca.\nDurante il soggiorno di Guglielmo a Haapsalu, egli ebbe quello che pu\u00f2 essere descritto come il suo primo incontro con la \"Dama Bianca\" nella chiesa della cattedrale. Il suo maestro di corte, Meinecke von Schierstedt, scrisse che mentre Guglielmo si trovava nel coro della chiesa, improvvisamente vide una donna vestita di bianco e foderata di velluto rosso che non aveva mai visto prima. Il chierico pensava che la donna impersonasse Satana e si rifiut\u00f2 di mettere piede nell'edifico religioso. Si tratt\u00f2 probabilmente, almeno in parte, di un pretesto cercato da Guglielmo per evitare di ottemperare alla celebrazione di funzioni secondo il rito cattolico e di essere ordinato come ecclesiastico, ma la visione pu\u00f2 anche essere attribuita all'abuso di alcol a cui si era dato al tempo.\nArcivescovo, lotte con Riga e piani per un coadiuvato.\nNell'agosto 1539, l'arcivescovo di Riga, Thomas Sch\u00f6ning, mor\u00ec e cos\u00ec il coadiutore Guglielmo gli subentr\u00f2. L'imperatore e il papa lo confermarono come arcivescovo nel 1540. Immediatamente dopo, per\u00f2, Guglielmo incontr\u00f2 dei problemi, poich\u00e9 la citt\u00e0 di Riga, che avrebbe dovuto giurargli fedelt\u00e0 ai sensi del trattato di Kirchholm del 1452, non lo fece a causa dell'ingerenza dell'ordine del potere esclusivo nella citt\u00e0. La situazione divenne ancora pi\u00f9 problematica quando Riga si un\u00ec alla lega di Smalcalda nel 1541, ottenendo cos\u00ec il sostegno dei principi protestanti tedeschi. Dopo lunghi negoziati, nel 1542, Guglielmo riusc\u00ec finalmente a concludere un trattato a Limba\u017ei, in Lettonia, con la delegazione di Riga, alla stregua del quale la citt\u00e0 doveva giurargli fedelt\u00e0, mentre lui rinunciava alla sua supremazia clericale (o nominalmente cattolica) sull'insediamento. Si decise di regolare il diritto di conio per un periodo di sei anni, ma quando l'ordine interfer\u00ec nuovamente i rappresentanti della citt\u00e0 abbandonarono le trattative.\nGuglielmo cerc\u00f2 successivamente di migliorare la sua posizione cercando un coadiutore. Suo fratello Giovanni Alberto, suo cugino Giovanni di Henneberg e i figli dell'elettore di Brandeburgo furono proposti come candidati, cos\u00ec come i figli del sovrano di Danimarca. Tuttavia, nessuno dei regnanti era interessato a questo piano e cos\u00ec Guglielmo non venne nominato coadiutore, anche se ricevette un'interessante offerta da Johann von M\u00fcnchhausen, vescovo di Curlandia e \u00d6sel-Wiel: questi sarebbe diventato coadiutore di Guglielmo, mentre in cambio quest'ultimo avrebbe rivestito lo stesso ruolo in Curlandia. Ricorrendo a questo \"do ut des\", Munchhausen pensava inoltre di poter giungere a un trattato in virt\u00f9 del quale, in caso di morte di uno dei due, tutti i possedimenti del defunto sarebbero passati all'altro, rendendo cos\u00ec il sopravvissuto, nel contesto della Livonia, un'autorit\u00e0 quasi alla pari dell'ordine. Ad ogni modo, dato che M\u00fcnchhausen era molto legato all'ordine di Livonia, si pu\u00f2 supporre che dietro il piano ci fossero proprio i cavalieri, che cercavano di ottenere uno scenario in cui Guglielmo non avrebbe potuto disporre di un principe coadiutore. Alla fine, Guglielmo opt\u00f2 per rifiutare l'offerta di Munchhausen.\nLa riforma nell'arcidiocesi e l'intesa di Wolmar.\nIncapace di migliorare la sua posizione con mezzi politici, Guglielmo cerc\u00f2 di farlo con provvedimenti in campo religioso, decidendo infatti di attirarsi delle simpatie introducendo il luteranesimo in tutta la Livonia. Essendo la pi\u00f9 alta carica clericale del paese, questa aveva anche, almeno in teoria, il diritto di sovvertire l'ordine liturgico. Nella sua mente, nel 1545, Guglielmo confidava nella soppressione di quel decreto imperiale che aveva assegnato ai cavalieri livoniani il diritto di supervisione su tutti i successori dei prelati, in assenza del quale avrebbe potuto indirizzare di fatto la Chiesa in Lettonia ed Estonia. Tuttavia, dato che la maggior parte delle cattedrali livoniane rimasero cattoliche (compresa quella di Wilhelm, a Riga), si capisce come i vescovi non erano disposti ad obbedire ai dettami di Guglielmo, essendo tra l'altro l'ordine non favorevole a un aumento dell'influenza dell'arcidiocesi. Per questo, il tentativo di riforma affront\u00f2 un punto morto e si aren\u00f2, almeno per un po' di tempo. Nel 1547, Guglielmo riusc\u00ec a realizzarlo almeno parzialmente sul territorio dell'arcivescovado.\nAllo stesso tempo, tuttavia, le relazioni bilaterali con i cavalieri di Livonia erano migliorate. Alla dieta di Wolmar nel 1546, si concluse infatti un trattato (\"Volmar retsess\") secondo cui i governatori di Livonia non avrebbero dovuto essere eletti o confermati senza il consenso di tutti i latifondisti, inclusi (o forse soprattutto) i coadiutori del principe vescovo. Questo passaggio dell'accordo era chiaramente diretta contro l'arcivescovo Guglielmo, ma in cambio l'ordine aveva accettato di condividere il potere su Riga. Un secondo punto dell'intesa riguardava il trattato di Kirchholm, risalente al secolo scorso e a cui i rappresentanti della citt\u00e0 avevano rinunciato per principio in virt\u00f9 dell'eccessiva onerosit\u00e0, che doveva tornare in vigore nell'odierna capitale lettone. Nella primavera del 1547, Guglielmo, insieme al Gran maestro dell'ordine, prest\u00f2 il giuramento di fedelt\u00e0 a Riga. Negli anni seguenti, le relazioni tra clero e cavalieri proseguirono in maniera abbastanza armoniosa, ma un ulteriore aumento delle tasse inizi\u00f2 a suscitare qualche malcontento.\nLa ricerca del coadiutore e lo scoppio delle ostilit\u00e0.\nAll'inizio degli anni 1550, cominci\u00f2 a diffondersi la minaccia del regno russo in Livonia, essendo la tregua in corso con Mosca prossima alla fine. Nel 1551, la cessazione delle ostilit\u00e0 fu estesa per un solo anno, fino a un massimo di cinque, e nel 1554 lo zar pretese il pagamento di una tassa da parte di Tartu per siglare un trattato di pace di 15 anni. Guglielmo, che era particolarmente preoccupato per l'ombra ingombrante dei russi, aveva gi\u00e0 cercato di concludere un'alleanza livoniano-polacca, ma vari rappresentanti della Confederazione livoniana si erano opposti, temendo un'eccessiva dipendenza della Polonia. Constatata la situazione, Guglielmo cerc\u00f2 di non pensare alle sue perplessit\u00e0 e decise di sostenere pienamente il piano di diventare coadiutore escogitato da suo fratello Alberto gi\u00e0 nel 1552 o 1553, cio\u00e8 nello stesso periodo in cui anche Guglielmo era in Prussia, essendosi allontanato dalla Livonia per oltre un anno.\nAlberto, insieme al nuovo re polacco Sigismondo II Augusto e a Giovanni Alberto I, duca di Meclemburgo (quest'ultimo sarebbe presto diventato genero di Alberto), aveva pianificato di far giungere il fratello minore di Guglielmo, Cristoforo, in Livonia come coadiutore. La Polonia sperava cos\u00ec di soggiogare la Livonia alla sua volont\u00e0 politica, senza probabilmente immaginare di renderla un vassallo diretto. Le trame di Alberto e Giovanni Alberto, tuttavia, erano apparentemente di pi\u00f9 ampia portata: la Livonia doveva essere resa uno stato vassallo simile alla Prussia, soggetta alla Polonia, con Cristoforo come suo sovrano. L'arcivescovo Guglielmo, tuttavia, probabilmente sperava soprattutto di aumentare la sua influenza politica in Livonia attraverso l'intervento di governanti stranieri.\nDopo aver imposto una nuova tassa a Tartu allo scopo di aumentare gli introiti, Guglielmo chiese immediatamente che Cristoforo giungesse da lui, anche a costo di usare la forza, e propose dei piani militari per raggiungere l'obiettivo prefissato. Il duca Alberto e i suoi alleati, tuttavia, ritenevano che Cristoforo dovesse giungere in Livonia in modo pacifico. Quando l'ordine venne a conoscenza del piano, invero abbastanza presto, cerc\u00f2 nell'estate del 1555 di ostacolarlo stringendo un'alleanza con la Svezia. Si approfitt\u00f2 per suggerire anche a Guglielmo di abbandonare l'idea di disporre di un coadiutore e allearsi invece con Gustavo Vasa, circostanza che avrebbe fornito alla Livonia un sostegno contro la Russia. Guglielmo si mostr\u00f2 scettico verso questa ipotesi, pensando che poich\u00e9 Svezia e Russia erano gi\u00e0 essenzialmente in guerra tra loro, un'alleanza con la prima avrebbe scatenato una guerra definitiva con la seconda: per questo, sugger\u00ec invece di cercare un'alleanza con la Polonia, che sarebbe stata ulteriormente rafforzata dalla presenza di un coadiutore. Allo stesso tempo, per\u00f2, si verific\u00f2 una spaccatura all'interno dell'ordine: la maggior parte dei cavalieri si opponeva a una politica pi\u00f9 filo-polacca ed era guidata dal commendatore di Viljandi, Guglielmo di F\u00fcrstenberg; altri, guidati dal Gran maresciallo Jasper von M\u00fcnster, sostenevano il partito opposto, in quanto temevano le mire di Mosca. In tempi rapidi, vista la sintonia di pensiero, il partito di M\u00fcnster inizi\u00f2 a collaborare con Guglielmo.\nAlla fine del 1555, il coadiutore Cristoforo arriv\u00f2 in Livonia, spingendo Guglielmo ad affrettarsi per consolidare la sua posizione. Presto si comprese come le condizioni fossero sfavorevoli a Guglielmo: il capitolo della cattedrale di Riga, infatti, inizi\u00f2 a ritardare la sua conferma, mentre allo stesso tempo l'ordine e altri vescovi decisero che la questione di Cristoforo si sarebbe dovuta rimandare al maggio dell'anno seguente, quando si sarebbe riunita un'assemblea apposita. Quest'ultima fu convocata nel marzo 1556, divenendo l\u00ec chiaro che Guglielmo e gli altri livoniani non avrebbero trovato punti di contatto. Poco dopo la dieta, il filo-polacco M\u00fcnster fugg\u00ec dal paese e F\u00fcrstenberg assunse la carica di \"landmeister\" dell'ordine. Guglielmo fece appello a suo fratello e al re polacco, ma questi non erano disposti a intervenire militarmente. Quando l'ordine religioso cavalleresco entr\u00f2 in possesso di lettere contenenti i piani di guerra di Guglielmo, lo accus\u00f2 di tradimento e si interruppe ogni dialogo. Alla dieta di giugno svoltasi a V\u00f5nnu, i livoniani decisero di rimuovere l'arcivescovo dal potere ricorrendo alla forza.\nNella seconda met\u00e0 di giugno 1556, incominci\u00f2 la campagna dell'ordine contro Guglielmo. Adducendo come pretesto il rischio di proliferazione dei protestanti a causa dell'atteggiamento permissivo dell'arcivescovo, nel giro di sole due settimane, l'intero arcivescovado prefer\u00ec arrendersi anzich\u00e9 combattere, poich\u00e9 anche i sudditi di Guglielmo (la citt\u00e0 di Riga, la cavalleria e il capitolo) lo avevano abbandonato. Guglielmo stesso si nascose nel castello di Koknese, assediato il 28 giugno. Il giorno dopo, il coadiutore Cristoforo si arrese formalmente agli aggressori, e un giorno dopo Guglielmo non ebbe altra scelta che arrendersi con il suo seguito nel castello per evitare spargimenti di sangue. All'arcivescovo, bollato dall'ordine come \"un traditore della patria\", fu riservato un trattamento di conseguenza: inizialmente imprigionato a Smiltene, da ottobre fu detenuto a Gaujiena, nei pressi dell'odierno confine tra l'Estonia e la Lettonia. Nei primi momenti la prigionia di Guglielmo si rivel\u00f2 difficile, ma a partire da agosto, grazie all'intervento degli emissari della Pomerania, le condizioni migliorarono.\nIl duca Alberto e i suoi alleati tentarono di aiutare diplomaticamente Guglielmo dopo la sua cattura, facendo appello ai principi del Sacro Romano Impero, oltre che alla corona, e ai re di vari altri paesi. Tuttavia, nessuno, nemmeno la Polonia, si dichiar\u00f2 pronto a intervenire militarmente. La Danimarca cerc\u00f2 di mediare la situazione nel 1557, ma alla fine ci\u00f2 termino con un nulla di fatto. L'ordine confidava, tuttavia, nella possibilit\u00e0 di riuscire a deporre formalmente Guglielmo come arcivescovo al fine di sostituirlo col pi\u00f9 permissivo e malleabile Cristoforo. Questo piano non ebbe fortuna, poich\u00e9 la Polonia cambi\u00f2 idea sulla sua politica di non intervento e decise di entrare in azione nell'estate del 1557. In agosto, Sigismondo II Augusto dichiar\u00f2 guerra alla Livonia e ammass\u00f2 le truppe al confine. All'inizio di settembre, tuttavia, il conflitto termin\u00f2 con un compromesso quando la Livonia e Sigismondo II conclusero il trattato di Pozvol. Questo evento ripristin\u00f2 Guglielmo come arcivescovo, rese Cristoforo suo coadiutore e restaur\u00f2 tutti i loro possedimenti e diritti. Inoltre, nel frattempo, si sigl\u00f2 un'alleanza segreta in chiave anti-russa tra la Livonia e la neonata Confederazione polacco-lituana. L'obiettivo di Guglielmo appariva quindi praticamente raggiunto, poich\u00e9 si era guadagnato il ruolo di coadiutore e un'alleanza militare con la Polonia. Per contro, aveva dovuto affrontare un anno di reclusione e aveva creato delle increspature nelle relazioni con la Russia.\nGuglielmo nella guerra di Livonia: la resa alla Polonia e la morte.\nDurante la guerra di Livonia, iniziata nel 1558, Guglielmo cerc\u00f2 inizialmente di salvare quanto amministrativa, stavolta collaborando con l'ordine. Pure suo fratello Alberto e il duca Giovanni Alberto I di Meclemburgo, che cercarono attivamente l'aiuto del Sacro Romano Impero, agirono nell'interesse di Guglielmo. Anche se la dieta aveva promesso di cercare fondi per sostenere la Livonia, nessuno mostr\u00f2 concreti segni di cooperazione e, nel 1561, era chiaro che nessun sostegno di un certo spessore sarebbe arrivato da l\u00ec.\nEssendo a quel punto chiaro che le realt\u00e0 laiche e religiose locali non erano in grado di difendersi, Guglielmo e l'ultimo Gran maestro dell'ordine, Gottardo Kettler, conclusero che non avevano altra scelta che arrendersi alla Polonia. Gi\u00e0 nel 1559, Sigismondo II aveva preso possesso di un certo numero di castelli appartenenti all'ordine e all'arcivescovado, promettendo di averlo fatto solo per utilizzarli contro i russi, cosa che in realt\u00e0 non fece. Nell'autunno del 1561, tuttavia, la situazione in Livonia era diventata cos\u00ec problematica che la maggior parte dei vassalli dell'arcivescovado e dell'ordine domandavano a gran voce la resa alla Polonia. Solo la citt\u00e0 di Riga si oppose, rimanendo fedele alla sua critica opinione nei confronti della nuova sovranit\u00e0 fino a 20 anni dopo, nel 1581. Anche Kettler e Guglielmo resistettero per un po' alle richieste di resa dei vassalli, ma alla fine dovettero chinare il capo. Il 28 novembre 1561, il \"landmeister\" e l'arcivescovo firmarono un trattato formale di resa (\"pacta subjectionis\") con Cracovia, con il quale i restanti territori in Livonia passavano sotto il suo dominio. Kettler fin\u00ec per diventare un vassallo di Sigismondo, rese pubblica la sua conversione al protestantesimo e ag\u00ec da allora in veste di duca di Curlandia, mentre a Guglielmo si permise di impiegare il titolo di arcivescovo di Riga e di risiedere nei castelli del vecchio arcivescovado fino alla sua morte. Inizialmente, si preserv\u00f2 anche la struttura di governo dell'arcivescovado: i balivi e il capitolo della cattedrale, anche se i suoi territori, insieme ad alcuni possedimenti dell'ordine, confluirono nel ducato di Livonia.\nGuglielmo trascorse gli ultimi anni della sua vita nella Riga protestante. Dall'autunno del 1562 in poi, la sua salute peggior\u00f2 rapidamente e, all'inizio dell'anno successivo, versava in pessime condizioni. Noncurante del suo stato, continu\u00f2 ad assumere alcol e a concedersi a vari piaceri, quando possibile, in concomitanza con le festivit\u00e0. Nei primi giorni di febbraio, ricevette la visita di diversi altri alti funzionari, tra cui il duca di Curlandia Gottardo Kettler. Il suo coadiutore, Crisotoforo, che aveva trascorso gli ultimi anni lontano dalla Livonia, si diresse nell'attuale capitale lettone ma non lo incontr\u00f2. L'ultimo arcivescovo di Riga si spense il 3 febbraio 1563. Pare che le sue ultime parole furono: \"Sono solo un uomo. Buon Dio, il mio signore fratello e il re di Polonia sono pi\u00f9 potenti di me\".\nAlla morte di Guglielmo non consegu\u00ec l'immediata soppressione dell'arcivescovado di Riga. Solo il 26 dicembre 1566 il capitolo della cattedrale e le altre strutture di governo furono sciolti e i territori dell'arcivescovado confluirono nella Lituania.\nAscendenza.\nDi seguito un albero genealogico di Guglielmo di Brandeburgo fino alla terza generazione:"}
{"id": "9207595", "revid": "1402222", "url": "https://it.wikipedia.org/wiki?curid=9207595", "title": "Governo Ciuc\u0103", "text": "Il governo Ciuc\u0103 \u00e8 il ventiseiesimo esecutivo della Repubblica di Romania dopo la rivoluzione romena del 1989, il secondo della IX legislatura.\nCronologia del mandato.\nIncarico.\nNell'ottobre 2021, in seguito alla sfiducia al governo C\u00ee\u021bu, si apr\u00ec una crisi politica per la definizione di una maggioranza in grado di sostenere un nuovo esecutivo.\nIn seguito a consultazioni con i partiti parlamentari, l'11 ottobre il presidente della Romania Klaus Iohannis incaric\u00f2 il leader dell'Unione Salvate la Romania (USR), Dacian Ciolo\u0219, di formare un nuovo governo. Il primo ministro designato espresse la propria intenzione di ricostituire l'alleanza con Partito Nazionale Liberale (PNL) e Unione Democratica Magiara di Romania (UDMR) che aveva sostenuto il precedente governo, ma i negoziati tra le tre forze che ebbero il luogo il 13 ottobre si conclusero senza un accordo. Il 15 ottobre il leader del PNL Florin C\u00ee\u021bu ribad\u00ec che il PNL non avrebbe convalidato un governo con a capo Ciolo\u0219. Vista l'impossibilit\u00e0 di ricucire i rapporti tra i due partiti, Ciolo\u0219 decise di presentarsi in parlamento per la fiducia a un governo monocolore USR. Il risultato della votazione delle camere conferm\u00f2 la mancanza di una maggioranza a sostegno del presidente dell'USR, che il 20 ottobre ottenne 88 voti favorevoli e 184 contrari.\nLa bocciatura prolung\u00f2 la crisi politica, mentre C\u00ee\u021bu si dimostr\u00f2 disponibile ad intavolare discussioni con tutte le forze parlamentari, ad eccezione dell'AUR, per formare un governo composto dai soli rappresentanti del PNL con l'appoggio esterno degli altri partiti. Il nuovo giro di consultazioni con il capo di Stato del 21 ottobre port\u00f2 alla designazione quale nuovo primo ministro di Nicolae Ciuc\u0103 (PNL). Le trattative con il Partito Social Democratico (PSD) e l'USR, tuttavia, non portarono ad un'intesa per via del rifiuto delle due formazioni di sostenere esternamente un primo ministro del PNL senza partecipare al governo. Il 29 ottobre il PNL convalid\u00f2 la lista dei ministri che Ciuc\u0103 avrebbe sottoposto al parlamento per l'investitura del suo governo, ma il 1\u00ba novembre il premier designato rinunci\u00f2 all'incarico per via dell'impossibilit\u00e0 di costituire una maggioranza parlamentare.\nTra il 3 e il 4 novembre la dirigenza del PNL incontr\u00f2 nuovamente quelle di PSD e USR per confrontarsi sulla possibilit\u00e0 di formare un governo di coalizione. Il 4 novembre il capo di Stato dichiar\u00f2 che avrebbe convocato nuove consultazioni solamente quando i partiti avrebbero potuto garantire la costituzione di una maggioranza stabile.\nL'8 novembre l'ufficio politico nazionale del PNL deliber\u00f2 con 48 voti a 22 l'avvio delle trattative con il PSD e l'UDMR, escludendo una nuova alleanza con l'USR. I negoziati iniziarono il giorno successivo. Dai primi accordi emerse l'ipotesi di un premier a rotazione tra PNL e PSD, ma entrambi i partiti provarono ad imporre un proprio rappresentante come primo ministro iniziale, elemento che rallent\u00f2 le trattative. Il 18 novembre 2021 l'ufficio esecutivo del PNL indic\u00f2 all'unanimit\u00e0 Nicolae Ciuc\u0103 quale propria proposta per la posizione di primo ministro. I negoziati con il PSD, quindi, ripresero sotto la sua conduzione.\nIl 22 novembre la direzione del PSD accett\u00f2 la concessione al PNL del primo ministro per il primo periodo della durata di un anno e mezzo fino al 2023. Nella stessa giornata le delegazioni di PNL, PSD e UDMR si presentarono congiuntamente alle consultazioni convocate dal presidente Iohannis, mentre l'USR prefer\u00ec rinunciare ai colloqui con il capo di Stato. Al termine degli incontri il presidente della Romania design\u00f2 ancora una volta Nicolae Ciuc\u0103, premier concordato dai tre partiti della nuova maggioranza.\nIl premier designato trasmise alle camere il programma e la squadra di governo il 23 novembre, mentre i ministri sostennero i colloqui con le commissioni parlamentari il giorno seguente. Nella mattina del 25 novembre i tre partiti della maggioranza e i parlamentari delle associazioni delle minoranze etniche firmarono il protocollo di collaborazione che definiva i criteri di funzionamento dell'alleanza, ribattezzata \"Coalizione nazionale per la Romania\".\nIl governo Ciuc\u0103 ricevette il voto di investitura da parte del parlamento il 25 novembre 2021 (318 favorevoli e 126 contrari) e prest\u00f2 giuramento di fronte al presidente della Romania nel corso della stessa giornata.\nRispetto al governo precedente il nuovo esecutivo aveva due ministeri in pi\u00f9. Il PNL espresse nove ministri (di cui uno l'indipendente Bogdan Aurescu), oltre al premier, il PSD otto e l'UDMR tre. L'unica donna era Gabriela Firea. Dal governo C\u00ee\u021bu furono confermati otto ministri, cinque per il PNL (Dan V\u00eelceanu pass\u00f2 dall'economia ai progetti europei) e tre per l'UDMR.\nAppoggio parlamentare e composizione.\nIl governo Ciuc\u0103 \u00e8 sostenuto da una coalizione formata da Partito Nazionale Liberale (centro-destra), Partito Social Democratico (centro-sinistra) e Unione Democratica Magiara di Romania (regionalisti). Al momento dell'investitura la maggioranza disponeva di 209 deputati su 330 (pari al 63,33% dei seggi alla camera dei deputati della Romania) e di 94 senatori su 136 (pari al 69,11% dei seggi al senato della Romania)."}
{"id": "9207596", "revid": "686936", "url": "https://it.wikipedia.org/wiki?curid=9207596", "title": "Brevin Jordan", "text": "Carriera.\nHouston Texans.\nJordan al college gioc\u00f2 a football a Miami. Fu scelto nel corso del quinto giro (147\u00ba assoluto) nel Draft NFL 2021 dagli Houston Texans. Debutt\u00f2 nella settimana 8 contro i Los Angeles Rams segnando subito un touchdown su ricezione. La sua stagione da rookie si concluse con 20 ricezioni per 178 yard e 3 marcature in 9 presenze, 2 delle quali come titolare."}
{"id": "9207602", "revid": "83531", "url": "https://it.wikipedia.org/wiki?curid=9207602", "title": "Gino cerca chef", "text": "Gino cerca chef \u00e8 una programma televisivo. La prima stagione, composta da 6 episodi, va in onda in Italia il 10 settembre 2020 su Real Time. Gino D'Acampo e Fred Sireix si mettono alla ricerca del talento mettendo a confronto in ogni episodio 9 concorrenti amatoriali e non: in palio un contratto nei ristoranti di Gino!\nLa prima stagione \u00e8 stata trasmessa n Italia per la prima volta dall'emittente Real Time con episodi disponibili anche sulla piattaforma Discovery+. La serie \u00e8 stata rinnovata per una seconda stagione."}
{"id": "9207605", "revid": "858648", "url": "https://it.wikipedia.org/wiki?curid=9207605", "title": "Coalizione semaforo", "text": "Coalizione semaforo (in tedesco: \"Ampelkoalition\") \u00e8 un termine originario della politica tedesca per descrivere un governo di coalizione composto da Partito Socialdemocratico (SPD), Partito Liberale Democratico (FDP) e Verdi. Deriva dal fatto che i colori tradizionali delle parti, rispettivamente rosso, giallo e verde, ricordano la normale sequenza cromatica di un semaforo (Ampel). Successivamente \u00e8 stato utilizzato per descrivere coalizioni simili tra socialdemocratici, liberali e verdi in altri paesi.\nStoria.\nA livello statale, le prime coalizioni semaforiche si sono verificate nel Brandeburgo tra il 1990 e il 1994 e a Brema tra il 1991 e il 1995. I negoziati per formare una tale coalizione alle elezioni statali di Berlino del 2001 non hanno avuto successo, allo stesso modo, i colloqui preliminari dopo che le elezioni statali della Renania del Nord-Westfalia del 2010 non hanno portato a nessun risultato. Una coalizione semaforo \u00e8 stata formata in Renania-Palatinato a seguito delle elezioni statali del 2016.\nA livello federale, tuttavia, fino al 2021 nessun governo \u00e8 stato formato su questa base. Storicamente, nel Bundestag ci sono state coalizioni \"rosso-verdi\" tra SPD e Verdi e coalizioni social-liberali tra SPD e FDP. Nonostante il terreno comune sul liberalismo culturale tra i tre partiti, il liberalismo economico del FDP e la lunga associazione a livello federale con la conservatrice Unione Cristiano Democratica (CDU) hanno tradizionalmente reso problematica tale coalizione. L'ex presidente del FDP Guido Westerwelle escluse esplicitamente questa opzione per le elezioni federali del 2009. In seguito alle elezioni federali tedesche del 2021, vi \u00e8 stata una maggiore speculazione sul potenziale per una coalizione semaforo, poich\u00e9 i tre partiti insieme avrebbero avuto il numero di seggi sufficiente per formare un governo. Il 24 novembre 2021, i tre partiti hanno annunciato di aver raggiunto un accordo per attuare la coalizione, con il candidato SPD Olaf Scholz destinato a diventare cancelliere. L'8 dicembre 2021, Olaf Scholz viene eletto cancelliere a capo di una coalizione Semaforo."}
{"id": "9207610", "revid": "879070", "url": "https://it.wikipedia.org/wiki?curid=9207610", "title": "Parco nazionale Kenozerskij", "text": ""}
{"id": "9207616", "revid": "36426", "url": "https://it.wikipedia.org/wiki?curid=9207616", "title": "Via Val di Lamona", "text": "Via Val di Lamona \u00e8 una strada del centro storico di Firenze, che va dalla piazza del Mercato Nuovo (canto del Saggio) a via Pellicceria. Per quanto centralissima, la via appare stretta e defilata tra arterie pi\u00f9 grandi e trafficate, tuttavia rappresenta un raro luogo superstite della Firenze medievale nella zona pesantemente interessata dal Risanamento ottocentesco.\nStoria.\nIl nome della strada \u00e8 attestato al 1550-1551, e forse ricordava gli sfortunati eventi tra le milizie fiorentine e quelle milanesi di Filippo Maria Visconti nella valle del Lamone, in Alto Mugello al confine con la Romagna, dove perse la vita uno dei comandanti dei Fiorentini, il quindicenne rampollo Oddo Fortebracci, forse dietro un agguato ordito dall'altro comandante, Niccol\u00f2 Piccinino. La ragione della dedica a un evento militare in questa zona si pu\u00f2 spiegare col fatto che presso la loggia del Mercato Nuovo stazionasse in tempo di guerra il carroccio della Repubblica attorno al quale si adunavano le milizie richiamate dal suono della martinella. \nNel 1731 la strada \u00e8 invece ricordata come via degli Orci, probabilmente per la vendita di vasi e altri contenitori in terracotta connessa alle attivit\u00e0 del mercato Nuovo. Nell'Ottocento fu ridato alla strada il nome antico, ufficializzato nel 1870.\nDescrizione.\nSulla strada si affacciano i prospetti secondari della Casa Nevaldini e della Casa del Saggio (lato piazza del Mercato Nuovo) e, verso via Pellicceria, della casa dell'Accademia della Crusca e della casa Santucci. Queste ultime due sono congiunte da secoli da un cavalcavia, di cui si ignora l'originaria funzione: tuttavia va ricordato che in questa zona i vicoli erano spesso attraversati da archi e strutture simili perch\u00e9 questi edifici di origine molto antica si sostenevano l'un l'altro, come ancora oggi si vede in alcuni vicoli del centro storico come il chiasso Baroncelli o il chiasso Ricasoli. Sotto questo cavalcavia si trova un affresco frammentario con \"Cristo in piet\u00e0 nel sepolcro\" con alle spalle la croce e le fruste della flagellazione, opera pregevole del XIV secolo riferita alla bottega di Taddeo Gaddi. La scritta in greco riporta \"Agios o Theos\", il \"Dio santo\"."}
{"id": "9207619", "revid": "2167671", "url": "https://it.wikipedia.org/wiki?curid=9207619", "title": "Gabriele Zerbo", "text": ""}
{"id": "9207620", "revid": "2167671", "url": "https://it.wikipedia.org/wiki?curid=9207620", "title": "Gabriele Gerbo", "text": ""}
{"id": "9207621", "revid": "2167671", "url": "https://it.wikipedia.org/wiki?curid=9207621", "title": "Gabriele Gerbi", "text": ""}
{"id": "9207625", "revid": "907365", "url": "https://it.wikipedia.org/wiki?curid=9207625", "title": "Internazionali di Tennis Verona 2021 - Singolare", "text": "Qeusta \u00e8 stata la prima edizione di questo torneo.\nIn finale Holger Rune ha sconfitto Nino Serdaru\u0161i\u0107 con il punteggio di 6-4, 6-2."}
{"id": "9207630", "revid": "1318658", "url": "https://it.wikipedia.org/wiki?curid=9207630", "title": "Battaglia di Dabul", "text": "La battaglia di Dabul fu un attacco di rappresaglia da parte delle forze del vicer\u00e9 dell'India portoghese, Francisco de Almeida, contro la citt\u00e0 portuale di Dabul (ora Dabhol) del Sultanato di Bijapur il 29 dicembre 1508, passato alla storia per la sua efferatezza.\nAntefatto.\nDopo la sconfitta portoghese nella battaglia di Chaul (marzo 1508), costata la vita a suo figlio Louren\u00e7o, il vicer\u00e9 dell'India portoghese, Francisco de Almeida risolse di cercare lo scontro aperto contro la coalizione mamelucco-ottomana (in realt\u00e0 comprendente anche il Sultanato del Gujarat, la Repubblica di Venezia, ecc.) Raccolta in India una flotta forte di 19 navi e 1900 uomini, Almeida mosse verso l'isola di Angediva, ove inizi\u00f2 ad essere disturbato da attacchi della forza navale del Sultanato di Bijapur, alleatosi ai mamelucco-ottomani.\nLa Battaglia.\nLa flotta di Almeida mosse da Angediva alla citt\u00e0-porto di Dabul, una delle roccaforti marittime del Bijapur. Il capitano della galea \"S\u00e3o Miguel\", Paio de Sousa, decise d'indagare sul porto e di sbarcare ma gli fu tesa un'imboscata da una forza di circa 6.000 uomini e fu ucciso, insieme ad altri portoghesi. Due giorni dopo, il vicer\u00e9 condusse a terra le sue forze armate pesantemente e schiacci\u00f2 la guarnigione di stanza sulla sponda del fiume in un attacco a tenaglia anfibio. La doppia cinta di legno e terra ed il fossato di Dabul non riuscirono a fermare il tiro d'artiglieria della flotta lusitana e le forze di Almeida penetrarono in citt\u00e0. \"Quello che segu\u00ec fu un giorno nero nella storia della conquista europea che avrebbe lasciato i portoghesi maledetti sul suolo indiano\".\"\nDabul pag\u00f2 a caro prezzo la provocazione. Per ordine del vicer\u00e9 la citt\u00e0 fu poi rasa al suolo, gli insediamenti lungo il fiume circostanti devastati, e quasi tutti i suoi abitanti uccisi, insieme al bestiame e persino ai cani randagi per rappresaglia. L'abitato fu dato alle fiamme con il deliberato intento di ardere qualsiasi fuggiasco nascostosi dai portoghesi. \"\"Questo massacro fu, accanto alla distruzione da parte di Gama della [nave pellegrina Hajj] \"Miri\", un atto imperdonabile che rimase a lungo nella memoria.\"\" Stando al cronista portoghese Fern\u00e3o Lopes de Castanheda, il fato di Dabul origin\u00f2 la \"maledizione\" in uso lungo la costa occidentale dell'India \"Possa la furia dei Franchi abbattersi su di te\".\nAlmeida lasci\u00f2 Dabul il 5 gennaio 1509, navigando incontro ai mamelucco-ottomani nella Battaglia di Diu."}
{"id": "9207654", "revid": "1310927", "url": "https://it.wikipedia.org/wiki?curid=9207654", "title": "Slimane Sissoko", "text": "Carriera.\nSissoko \u00e8 cresciuto nelle giovanili del , anche se non ha mai giocato in prima squadra. Dopo aver militato a lungo nelle serie inferiori del campionato francese, nel 2015 firma con l'. Esordisce con la squadra qualche settimana dopo, nell'incontro di Ligue 1 vinto per 2-0 contro il , realizzando l'assist per Gilles Sunu del secondo gol."}
{"id": "9207660", "revid": "290309", "url": "https://it.wikipedia.org/wiki?curid=9207660", "title": "Chiesa di San Giorgio (Croviana)", "text": "La chiesa di San Giorgio \u00e8 la parrocchiale di Croviana in Trentino. Fa parte della zona pastorale delle Valli del Noce nell'arcidiocesi di Trento e risale al XIII secolo.\nStoria.\nLa prima cappella con dedicazione a San Giorgio nell'abitato di Croviana viene citata gi\u00e0 nel 1245, ed \u00e8 verosimile fosse esistente dal 1220. Oltre due secoli pi\u00f9 tardi l'edificio fu oggetto di una ricostruzione completa e la nuova chiesa venne consacrata nel 1503.\nNel 1611 la chiesa venne ampliata per volont\u00e0 della famiglia Pezzen, proprietaria del vicino \ncastello omonimo, che vi fece costruire la cappella laterale a destra. Nello stesso periodo sia la facciata sia la volta della nuova cappella furono arricchite con decorazioni ad affresco attribuite a Elia Naurizio.\nCirca due secoli pi\u00f9 tardi, nel 1712, nella facciata venne rifatto il portale e furono aperte le due finestrelle basse ai suoi lati. Tra il 1847 e il 1888 fu rinnovata la pavimentazione della sala e vennero sistemati intonaci e coperture. Alla fine della seconda guerra mondiale fu restaurata in modo importante e, attorno al 1995, fu realizzato l'adeguamento liturgico, l'ultimo importante intervento strutturale che ha riguardato la chiesa. Da quel momento la mensa rivolta al popolo \u00e8 posta in posizione avanzata nel presbiterio, l'ambone \u00e8 vicino all'arco santo e la sede del celebrante in legno si trova nell'abside. La custodia eucaristica, col suo tabernacolo, \u00e8 rimasta sull'altare maggiore storico mentre il fonte battesimale in pietra \u00e8 stato messo della seconda campata, a sinistra.\nIn tempi recenti, a partire almeno dagli anni ottanta, il luogo di culto \u00e8 stato oggetto di vari furti, l'ultimo dei quali \u00e8 probabilmente avvenuto tra il 2015 e il 2017 ed ha portato alla perdita di due scudi in legno che si trovavano nella cappella Pezzen.\nDescrizione.\nEsterni.\nLa chiesa di San Giorgio si trova nel centro abitato di Croviana accanto al castello Pezzen e mostra orientamento tradizionale verso est. La facciata a capanna con due spioventi \u00e8 caratterizzata dai due imponenti contrafforti che la racchiudono. Su quello di destra \u00e8 posta la lapide in memoria dei caduti durante la prima guerra mondiale. Al portale si accede attraverso una breve scalinata con tre gradini. Di fianco all'ingresso vi sono due piccole finestre rettangolari con inferriate e sotto quella di destra si trova una pietra tombale risalente al 1551. Superiormente, in asse, si apre la finestra di ampie dimensioni che porta luce alla sala. La parte superiore della facciata \u00e8 decorata col grande dipinto murale che raffigura \"San Giorgio\" e l'ambiente attorno a castel Caldes. La torre campanaria si alza in posizione leggermente arretrata sulla destra, la sua cella si apre con quattro finestre a monofora e la coperura apicale ha la forma di piramide acuta a base quadrata.\nInterni.\nLa navata interna \u00e8 unica con volta reticolata. Le decorazioni riportano motivi floreali. Di particolare valore storico e artistico \u00e8 la cappella laterale della nobile famiglia dei Pezzen, che hanno fatto mettere in pi\u00f9 punti il loro stemma. Le decorazioni ad affresco raffigurano scene della vita di \"Maria\". L'altare maggiore in legno risale al 1613, e venne commissionato dai Pezzen."}
{"id": "9207662", "revid": "124224392", "url": "https://it.wikipedia.org/wiki?curid=9207662", "title": "Taimen siberiano", "text": ""}
{"id": "9207663", "revid": "124224404", "url": "https://it.wikipedia.org/wiki?curid=9207663", "title": "Salmone siberiano", "text": ""}
{"id": "9207664", "revid": "599013", "url": "https://it.wikipedia.org/wiki?curid=9207664", "title": "Ta'Quon Graham", "text": "Carriera.\nAtlanta Falcons.\nGraham al college gioc\u00f2 a football a Texas. Fu scelto nel corso del quinto giro (148\u00ba assoluto) nel Draft NFL 2021 dagli Atlanta Falcons. Debutt\u00f2 come professionista subentrando nella gara del secondo turno contro i New England Patriots mettendo a segno un tackle. La sua stagione da rookie si chiuse con 14 placcaggi in 13 presenze, 5 delle quali come titolare."}
{"id": "9207667", "revid": "1924342", "url": "https://it.wikipedia.org/wiki?curid=9207667", "title": "Oh My God (Adele)", "text": "Oh My God \u00e8 un singolo della cantautrice britannica Adele, pubblicato il 29 novembre 2021 come secondo estratto dal quarto album in studio \"30\".\nDescrizione.\nIl brano \u00e8 stato scritto dalla stessa interprete assieme al produttore Greg Kurstin. Musicalmente \u00e8 stato descritto dalla critica specializzata come un pezzo R&amp;B e dance pop, mentre il testo parla della stessa Adele che ha \u00abvoglia di divertirsi una volta tanto\u00bb quando in realt\u00e0 d\u00e0 l'impressione che non ne abbia mai avuto la possibilit\u00e0.\nAccoglienza.\nMary Siroky e Glenn Rowley di \"Consequence\" hanno eletto \"Oh My God\" come canzone della settimana, definendola \u00abrinfrescante\u00bb. David Cobbald di \"Line of Best Fit\" ha invece indicato la sua presenza nell'album come \u00abdiscutibile\u00bb.\nVideo musicale.\nIl video musicale \u00e8 stato reso disponibile il 12 gennaio 2022 ed \u00e8 stato diretto da Sam Brown, che aveva gi\u00e0 collaborato con la cantante nel 2010 per la clip di \"Rolling in the Deep\".\nSuccesso commerciale.\nNella Official Singles Chart britannica la canzone ha debuttato seconda con unit\u00e0, bloccato alla vetta dal singolo apripista di \"30\", \"Easy on Me\", segnando il decimo ingresso in top ten dell'artista in madrepatria. Negli Stati Uniti \"Oh My God\" \u00e8 divenuto l'ottavo singolo in top ten di Adele, aprendo al numero cinque della \"Billboard\" Hot 100 con 24,2 milioni di streams, download digitali e 6,8 milioni di ascoltatori raggiunti via radio."}
{"id": "9207670", "revid": "1318658", "url": "https://it.wikipedia.org/wiki?curid=9207670", "title": "Stazione di Montalbano Jonico (FCL)", "text": "La stazione di Montalbano Jonico era una stazione ferroviaria posta lungo la ex ferrovia Bari-Matera-Montalbano Jonico, era a servizio di Montalbano Jonico.\nStoria.\nLa stazione fu aperta nel 1932, al completamento della tratta Miglionico-Montalbano, continu\u00f2 il suo esercizio fino al 1972 insieme alla tratta Matera-Montalbano a seguito del mancato prolungamento fino alla stazione di Marsico Nuovo posta sulla Marsico Nuovo anch'essa chiusa il 25 agosto 1966.\nStrutture e impianti.\nLa stazione \u00e8 passante in quanto parte del prolungamento mai realizzato fino a Marsico Nuovo. Dopo la soppressione, venne abbandonata."}
{"id": "9207678", "revid": "36426", "url": "https://it.wikipedia.org/wiki?curid=9207678", "title": "Caratura", "text": ""}
{"id": "9207679", "revid": "757396", "url": "https://it.wikipedia.org/wiki?curid=9207679", "title": "Club Baloncesto Lucentum Alicante 2004-2005", "text": "Questa voce raccoglie le informazioni riguardanti il Club Baloncesto Lucentum Alicante nelle competizioni ufficiali della stagione 2004-2005.\nStagione.\nLa stagione 2004-2005 del Club Baloncesto Lucentum Alicante \u00e8 la 4\u00aa nel massimo campionato spagnolo di pallacanestro, la Liga ACB.\nRoster.\n\"Aggiornato al 25 novembre 2021.\""}
{"id": "9207683", "revid": "6923", "url": "https://it.wikipedia.org/wiki?curid=9207683", "title": "Aortite", "text": "Con aortite si intende, in campo medico, l'infiammazione della parete dell'arteria aorta. Tale patologia \u00e8 rara e potenzialmente pericolosa per la vita. Si stima che, in Europa e negli Stati Uniti, si verifichino solo dagli 1 ai 3 casi all'anno di aortite per milione di persone. L'aortite \u00e8 pi\u00f9 comune nelle persone di et\u00e0 compresa tra 10 e i 40 anni.\nCause.\nL'aortite pu\u00f2 essere dovuta a diverse cause, tra cui traumi, infezioni virali o batteriche (in particolare la sifilide) e alcuni malattie del sistema immunitario e del tessuto connettivo.\nL'aortite \u00e8 pi\u00f9 comunemente osservata nei pazienti con sifilide, vasculite autoimmune (arterite a cellule giganti, arterite di Takayasu), polimialgia reumatica e artrite reumatoide. La malattia correlata alle IgG4 \u00e8 stata pi\u00f9 recentemente identificata come causa di aortite e anche come causa di periaortite (infiammazione che circonda l'aorta).\nEsiste una vasta gamma di sintomi che dipendono dalla posizione dell'infiammazione aortica o del disturbo associato. Alcuni sintomi riconosciuti nei pazienti sono febbre, brividi, dolori muscolari e malessere generale. Inoltre, pu\u00f2 verificarsi ipertensione che si verifica quando l'arteria renale si restringe e l'elasticit\u00e0 dell'aorta e dei suoi rami diminuisce."}
{"id": "9207692", "revid": "938", "url": "https://it.wikipedia.org/wiki?curid=9207692", "title": "Ng\u0101ti Kahungunu", "text": "Ng\u0101ti Kahungunu \u00e8 un iwi o una trib\u00f9 M\u0101ori situata lungo la costa orientale dell'Isola del Nord della Nuova Zelanda. L'iwi \u00e8 tradizionalmente centrato nelle regioni di Hawke's Bay, di Wair\u0101rapa e del distretto di Tararua.\nLa trib\u00f9 \u00e8 organizzata in sei divisioni geografiche e amministrative: Wairoa, Te Whanganui-\u0101-Orot\u016b, Heretaunga, Tamatea, T\u0101maki-nui-a Rua e Wairarapa. \u00c8 il terzo iwi pi\u00f9 grande della Nuova Zelanda per popolazione, con persone (9,2% della popolazione M\u0101ori) che si identificano come Ng\u0101ti Kahungunu nel censimento del 2013."}
{"id": "9207708", "revid": "23390", "url": "https://it.wikipedia.org/wiki?curid=9207708", "title": "Teatro stabile del Friuli Venezia Giulia", "text": ""}
{"id": "9207711", "revid": "775372", "url": "https://it.wikipedia.org/wiki?curid=9207711", "title": "Targhe d'immatricolazione dell'Etiopia", "text": "L'Etiopia richiede ai suoi abitanti di apporre sui propri veicoli a motore delle targhe di immatricolazione, che dal 2002 recano un ologramma adesivo di sicurezza anteposto alla numerazione.\nFormato introdotto nel 2002.\nLa regione o citt\u00e0 autonoma in cui il veicolo \u00e8 stato immatricolato \u00e8 identificata da due lettere della lingua Ge'ez allineate in verticale tra il numero cerchiato e la numerazione e dalle lettere corrispondenti dell'alfabeto latino, anch'esse allineate verticalmente, a destra delle cifre, secondo il seguente schema:\nLe lettere ET (che stanno per \"Ethiopia\") identificano le vetture della Polizia e delle autorit\u00e0, DF i mezzi delle Forze di difesa nazionale (\"Defense Force\"), UN quelli delle Nazioni Unite, AO i veicoli di organizzazioni umanitarie (\"Aid Organizations\") e AU quelli dell'Unione africana (\"African Union)\".\n1983-2002.\nDue lettere della lingua Ge'ez allineate in verticale tra il numero cerchiato e la numerazione identificavano il capoluogo di regione o la citt\u00e0 autonoma in cui il veicolo era stato immatricolato.\n1942-1983.\nDal 1942 al 1983 le targhe standard erano nere con caratteri bianchi, come quelle del periodo coloniale, ma le lettere erano quelle dell'alfabeto Ge'ez e non era pi\u00f9 impresso il riquadro AOI (vd. \"infra\").\nAfrica italiana (1913-1942).\nLe prime targhe emesse in Etiopia, dal 1913 alla fine degli anni '20, erano rettangolari, a fondo bianco e con il nome o le iniziali della colonia in rosso seguito dal numero di targa, su un'unica riga, ma la documentazione su questo formato \u00e8 frammentaria. Successivamente, fino al 1935, le colonie italiane utilizzarono targhe bianche su nero con un codice coloniale sulla prima riga, e una numerazione fino a cinque cifre sulla seconda riga. I numeri, in rilievo, erano assegnati in serie e le targhe erano di metallo, con il bollino del fascio littorio.\nTra il 1937 e tutto il 1941 esisteva un governatorato italiano in Etiopia e in quegli anni venne introdotto un nuovo tipo di targa italiana. Il formato era simile al precedente, ma aveva tre riquadri in alto a sinistra, di colore verde (in alto), bianco (al centro) e rosso (in basso), come la bandiera italiana, con all'interno, allineate in verticale, le lettere AOI iniziali di Africa Orientale Italiana. Le targhe anteriori assomigliavano a quelle italiane, poich\u00e9 erano pi\u00f9 piccole e solo a volte avevano il riquadro colorato come quelle posteriori.\nLe sigle automobilistiche utilizzate per indicare i governatorati corrispondenti erano:\nCodici speciali.\nLe prime targhe per i mezzi della Polizia, emesse da marzo 1938 al 1939, riportavano prima della numerazione a quattro cifre nere la dicitura \"POLIZIA COLONIALE\" di colore azzurro e su doppia riga.\nNel 1939, in concomitanza con il cambiamento del nome del Corpo, i colori rimasero gli stessi ma la scritta venne modificata in \"POLIZIA AFRICA\" sulla riga superiore e \"ITALIANA\" su quella centrale, mentre sulla linea inferiore era posizionata la numerazione. Successivamente venne introdotto un nuovo formato con le cifre e tutte e tre le parole di colore rosso. In un terzo momento queste targhe ebbero solo le lettere PAI rosse, mentre le cifre sottostanti erano nuovamente nere.\nNello stesso periodo vennero emessi anche i seguenti codici speciali:"}
{"id": "9207712", "revid": "132406", "url": "https://it.wikipedia.org/wiki?curid=9207712", "title": "GACS", "text": ""}
{"id": "9207713", "revid": "938", "url": "https://it.wikipedia.org/wiki?curid=9207713", "title": "Ngati Kahungunu", "text": ""}
{"id": "9207714", "revid": "61051", "url": "https://it.wikipedia.org/wiki?curid=9207714", "title": "Chiesa di Sant'Anna (Lendinara)", "text": "La chiesa di Sant'Anna, citata anche come chiesa di Santa Maria e Sant'Anna, \u00e8 un edificio religioso ubicato centralmente nel nucleo urbano di Lendinara, in provincia di Rovigo.\nLa chiesa, edificata su iniziativa di Anna Bollato Falconetti a partire dal 1433, conserva l'originale impianto rettangolare a navata unica e l'aspetto, in stile romanico tardivo e facciata a capanna, ripristinato dopo il radicale restauro promosso dal presbitero ed architetto locale don Gaetano Baccari tra il 1814 e il 1825. L'aspetto della facciata, con mattoni a vista e sul lato opposto a quella originale, \u00e8 invece frutto della ristrutturazione del biennio 1933-1934.\nL'edificio \u00e8 localmente noto anche come chiesa dell'Istruzione, denominazione dovuta all'istituzione della prima scuola pubblica nell'abitato come da volont\u00e0 testamentaria della Bollato nel destinare all'istruzione parte del giuspatronato dovuto ai mansonari.\nDescrizione.\nInterno.\nAll'interno sono presenti due piccoli cori e, oltre all'altare maggiore, altri due ai lati del presbiterio.\nIl primo \u00e8 impreziosito da una pala, opera di Giovanni Baccari, raffigurante \"Maria Vergine che porge il Bambino a Sant'Anna, San Giuseppe, San Gioacchino e San Iacopo\", datata 1816 e istallata in luogo della pala di Palma il Vecchio raffigurante \"Sant'Anna, San Girolamo, Sant'Andrea, San Francesco e Sant'Egidio\" del quale se ne sono perse le tracce.\nL'altare di destra integra un dipinto, datato ca. 1614, che raffigura la \"Madonna del Carmine che appare a Santi, re, doge, e anime del Purgatorio\", caratterizzato da un'impostazione fortemente controriformista, attribuito ad Andrea Vicentino, quello sul lato opposto reca una \"Chiamata di San Matteo\", opera di ispirazione tardomanierista di autore anonimo."}
{"id": "9207717", "revid": "757396", "url": "https://it.wikipedia.org/wiki?curid=9207717", "title": "Club Baloncesto Lucentum Alicante 2005-2006", "text": "Questa voce raccoglie le informazioni riguardanti il Club Baloncesto Lucentum Alicante nelle competizioni ufficiali della stagione 2005-2006.\nStagione.\nLa stagione 2005-2006 del Club Baloncesto Lucentum Alicante \u00e8 la 5\u00aa nel massimo campionato spagnolo di pallacanestro, la Liga ACB.\nAll'inizio della nuova stagione la Federazione decise di abolire la distinzione riguardo ai giocatori comunitari, estendendo la classificazione a tutti i Paesi appartenenti alla FIBA Europe.\nRoster.\n\"Aggiornato al 25 novembre 2021.\""}
{"id": "9207718", "revid": "599013", "url": "https://it.wikipedia.org/wiki?curid=9207718", "title": "Evan McPherson", "text": "Carriera.\nCincinnati Bengals.\nMcPherson al college gioc\u00f2 a football a Florida. Fu scelto nel corso del quinto giro (148\u00ba assoluto) nel Draft NFL 2021 dai Cincinnati Bengals. Nella sua prima partita, contro i Minnesota Vikings, segn\u00f2 il field goal della vittoria ai tempi supplementari, vincendo il premio di giocatore degli special team della AFC della settimana. Il 21 novembre pareggi\u00f2 un record NFL segnando 3 field goal da 50 yard nella stessa partita. La sua gara si concluse con 4 marcature su 4 tentativi, segnando da 54, 53, 51 e 47 yard nella vittoria per 32-13 sui Las Vegas Raiders. Alla fine della stagione regolare fu inserito nella formazione ideale dei rookie dalla Pro Football Writers Association dopo avere segnato 28 field goal su 33 tentativi, il pi\u00f9 lungo dei quali da 58 yard.\nNella prima partita di playoff contro i Las Vegas Raiders, McPherson segn\u00f2 4 field goal su 4 nella vittoria per 26\u201319 che diede ai Bengals la prima gioia nella \"post-season\" dopo 31 anni. Nel Divisional Round segn\u00f2 ancora con quattro su quattro, inclusi due field goal da oltre 50 yard. Il suo calcio da 52 yard mentre il tempo andava esaurendosi diede la vittoria per 19\u201316 sui Tennessee Titans. McPherson divenne il primo kicker nella storia della NFL a segnare 4 field goal a partita in pi\u00f9 di una gara della stessa annata di playoff. Nella finale di conference contro i Kansas City Chiefs, McPherson segn\u00f2 ancora 4 field goal su 4, incluso quello della vittoria ai tempi supplementari, portando i Bengals al Super Bowl LVI. I 12 field goal su 12 segnati da McPherson's stabilirono un record nei playoff per un rookie, oltre che un record assoluto per il maggior numero di calci segnati senza errori. I suoi 12 field goal complessivi da 50 o pi\u00f9 yard tra stagione regolare e playoff stabilirono anch'essi un record in una singola stagione. Il 13 febbraio 2022 i Bengals si arresero ai Los Angeles Rams nella finalissima perdendo per 23-20, . McPherson segn\u00f2 entrambi i field goal tentati."}
{"id": "9207724", "revid": "729019", "url": "https://it.wikipedia.org/wiki?curid=9207724", "title": "Castello di Rauna", "text": "Le rovine del castello di Rauna (; ) si trovano nel comune di Rauna nel distretto di C\u0113sis, in Lettonia. Il castello costituiva una delle residenze principali dell'arcivescovo di Riga, cos\u00ec come del suo seguito. Durante il XVI secolo, and\u00f2 notevolmente ampliato e si svilupp\u00f2 un insediamento intorno alla costruzione difensiva. Demolito per la prima volta nel XVII secolo, le torri e parti del castello sono fortunatamente sopravvissute fino ad oggi.\nStoria.\nLa prima menzione del castello di Rauna risale al 1381, anche se gli storici concordano sul fatto che potrebbe essere stato costruito anche prima. Le fonti del XVIII secolo riferiscono che il castello era stato eretto nel 1262 su proposta di Alberto Suerbeer, arcivescovo di Riga. Di certo con il tempo il castello assunse il ruolo di grande centro di riferimento per l'arcidiocesi, probabilmente per ragioni logistiche.\nLe maggiori ricostruzioni avvennero sotto il mandato dell'arcivescovo Jasper Linde. Una delle nuove torri costruite fu chiamata \"Garais Kaspars\" (Alto Gaspare), in onore dell'arcivescovo, e si svilupp\u00f2 inoltre un piccolo insediamento intorno al castello, pi\u00f9 tardi divenuto il villaggio di Rauna.\nLa devastazione del castello inizi\u00f2 nel 1556 dovuta agli attacchi dell'ordine di Livonia, protraendosi poi fino alla fine della guerra di Livonia. I danni maggiori al castello si verificarono tuttavia dal 1657 al 1658, quando era in corso la seconda guerra del Nord tra la Confederazione polacco-lituana e l'impero svedese. Il castello fu abbandonato in seguito e gradualmente lasciato cadere in rovina. Nel 1683, il re di Svezia ordin\u00f2 la distruzione di tutto ci\u00f2 che assomigliava ad una fortezza intorno al castello, cos\u00ec tutte le torri, che sperimentarono la demolizione. Ciononostante, ad oggi, sono visibili varie rovine del castello di Rauna, con molte murature e anche le basi delle torri."}
{"id": "9207726", "revid": "1318658", "url": "https://it.wikipedia.org/wiki?curid=9207726", "title": "Porto di Barcellona", "text": "Il porto di Barcellona (in , IPA:\u00a0[\u02c8p\u0254\u027e \u00f0\u0259 s\u0259\u02c8lon\u0259]; ) ha una storia di 2000 anni e una grande importanza commerciale contemporanea come uno dei principali porti europei nel Mediterraneo, oltre ad essere il pi\u00f9 grande porto della Catalogna, insieme a quello di Tarragona. \u00c8 anche il terzo porto container della Spagna e il nono d'Europa, con un volume di scambi di 3,42 milioni di teu nel 2018. Il porto \u00e8 gestito dall'Autorit\u00e0 portuale di Barcellona. La sua superficie di 7,86 km2 \u00e8 divisa in tre zone: Port Vell (il Porto vecchio), il porto commerciale/industriale e il porto logistico (Porto franco di Barcellona).\nQuesto non \u00e8 l'unico porto di Barcellona, in quanto ci sono anche due porti turistici/marini aggiuntivi: Port Ol\u00edmpic e Port F\u00f2rum Sant Adri\u00e0 a nord.\nPanoramica.\nL'area di Port Vell comprende due marine o porti turistici, un porto peschereccio, una stazione marittima per i traghetti che viaggiano verso le Isole Baleari e altre destinazioni nel Mediterraneo e altre stazioni o aree di approdo delle navi da crociera, e confina con il porto industriale.\nNella zona centrale ospita anche il centro commerciale Maremagnum, un cinema IMAX e l'Aquarium. Poich\u00e9 si trova in una zona turistica, il Maremagnum \u00e8 l'unico centro commerciale della citt\u00e0 che pu\u00f2 essere aperto la domenica e nei giorni festivi. Accanto all'area del Maremagnum si trovano le \"golondrinas\", piccole navi che portano i turisti a visitare l'area portuale.\nIl porto industriale di Barcellona si trova a sud e comprende la Zona Franca, un parco industriale esente da tariffe che si \u00e8 sviluppato all'interno del porto di Barcellona, attraverso la pianura del delta del Llobregat tra la citt\u00e0 di Barcellona e quella di El Prat de Llobregat e l' aeroporto internazionale di Barcellona a sud.\nUn buon posto per vedere sia il porto industriale che quello turistico \u00e8 dal Montju\u00efc e, pi\u00f9 specificamente, dal Castell de Montju\u00efc, cos\u00ec come dalla funivia che collega Barceloneta con la stazione dei traghetti e il Montju\u00efc.\nInformazioni.\nIn comune con gran parte dell'Europa occidentale, le industrie tradizionali pi\u00f9 antiche in Spagna, come quelle tessili, sono diminuite di fronte alla concorrenza straniera. Le aziende sopravvissute hanno chiuso le fabbriche in citt\u00e0 o lungo i fiumi, lasciando deserti industriali o colonie operaie abbandonate. In molti casi in Spagna, queste industrie si sono trasferite nella Zona Franca ().\nLa zona di libero scambio si trova all'interno della zona portuale, non lontano dal centro di Barcellona, ed \u00e8 di facile accesso. Si trova a 5 km dall'aeroporto internazionale di Barcellona ed \u00e8 collegato tramite autostrada e ferrovia.\nGli investitori affittano uffici o depositi doganali e possono anche scegliere di acquistare terreni per erigere i propri edifici.\nLa zona franca offre una serie di servizi. \u00c8 suddivisa in un'area servizi completa, un'area camion/autocarri, un'area reception e un'area impianti sportivi. Ha un servizio di dazi doganali, un servizio di deposito doganale, un sistema avanzato di telecomunicazioni e computer, un sistema di sicurezza, un sistema di trasporto multiplo combinato e cos\u00ec via.\nIl 17 gennaio 1977, un mezzo da sbarco utilizzato come nave liberty dalla USS\u00a0Trenton\u00a0(LPD-14) e USS\u00a0Guami\u00a0(LPH-9), \u00e8 stato investito da un mercantile. La barca Mike8 si \u00e8 capovolta e si \u00e8 fermata contro il molo di sbarco della flotta. I membri dell'equipaggio di entrambe le navi si misero a disposizione per assistere alle operazioni di salvataggio. C'erano pi\u00f9 di cento marinai e marine a bordo del mezzo da sbarco e 49 di loro rimasero uccisi. Un memoriale \u00e8 eretto presso il molo di sbarco in loro memoria.\nStoria.\nNel 1978, il Ministero dello sviluppo dichiar\u00f2 porti autonomi quelli di Bilbao, Huelva, Valencia e Barcellona. Quest'ultimo divenne poi noto come il \"Porto Autonomo di Barcellona\" (, ) e pur rimanendo un ente governativo, \u00e8 stato in grado di funzionare come un'impresa commerciale soggetta al diritto privato.\nL'apertura al pubblico del molo Bosch i Alsina a Port Vell (noto anche come \"Moll de la Fusta\") nel 1981 ha segnato l'inizio della trasformazione della parte settentrionale del porto. Questo ha guadagnato molto slancio con la decisione, nel 1986, che Barcellona avrebbe ospitato le Olimpiadi estive del 1992. Negli anni successivi, l'area fatiscente di magazzini vuoti, scali ferroviari e fabbriche \u00e8 stata convertita in un'attraente area portuale in un enorme progetto di rinnovamento urbano. Anche la vicina Barceloneta e le sue spiagge sono state trasformate per aprire la citt\u00e0 al mare. Durante le Olimpiadi il porto ha ospitato fino a 11 navi da crociera che fungevano da hotel galleggianti.\nNel novembre 1992, dal Governo spagnolo, \u00e8 stato creato l'ente centrale Porti dello Stato () che ha posto fine al \"porto autonomo di Barcellona\". Da allora il porto \u00e8 gestito dall'Autorit\u00e0 portuale di Barcellona (, , APB).\nLa \"zona di attivit\u00e0 logistica\" (, , ZAL) \u00e8 un centro di trasporto multimodale che \u00e8 stato istituito nel 1993 con una superficie iniziale di 68\u00a0ettari nella prima fase. La seconda fase ha poi visto un'estensione di 143\u00a0ettari ne El Prat de Llobregat.\nNel luglio 1999 \u00e8 stato aperto il World Trade Center Barcelona.\nTra il 2001 e il 2008 il porto ha subito un ampliamento che ne ha raddoppiato le dimensioni deviando la foce del fiume Llobregat di 2 km a sud e spingendo leggermente indietro la riserva naturale del delta del Llobregat.\nTraghetti passeggeri.\nI tre terminal passeggeri \"Terminal Drassanes\", \"Terminal Ferry Barcelona\" e \"Grimaldi Terminal Barcelona\" si trovano a Port Vell. Mentre Bale\u00e0ria e Trasmediterr\u00e1nea operano collegamenti con le Isole Baleari, le compagnie Grimaldi Lines e Grandi Navi Veloci servono destinazioni in Italia e Marocco.\nIncidenti.\nIl 31 ottobre 2018, alle 8:00 ora locale, il traghetto di linea Grandi Navi Veloci (GNV) Excellent si \u00e8 schiantato nel porto di Barcellona dopo che una raffica di vento lo ha spinto contro il molo di carico, schiantandosi contro una gru a cavalletto, che si \u00e8 ribaltata su contenitori contenenti sostanze chimiche infiammabili, che hanno preso fuoco, provocando fumo tossico incendiando il molo. L\"'Excellent\" aveva cercato di attraccare, ma gli era stato impedito di farlo a causa del maltempo."}
{"id": "9207738", "revid": "1649409", "url": "https://it.wikipedia.org/wiki?curid=9207738", "title": "Ri Jong-ok", "text": "\u00c8 stato eletto al Presidium al 6\u00b0 Congresso del WPK nel 1980.\n\u00c8 stato nominato Vicepresidente della Corea del Nord dall'Assemblea Popolare Suprema nel gennaio 1984 e ha lasciato l'incarico nell'ottobre 1997. \nRi \u00e8 morto il 23 settembre 1999. Al suo comitato funebre parteciparono Kim Yong-nam, Pak Song-chol, Hong Song-nam e molte altre personalit\u00e0 politiche molto influenti sulla nazione."}
{"id": "9207749", "revid": "22475", "url": "https://it.wikipedia.org/wiki?curid=9207749", "title": "Minamoto no Muneyuki", "text": "Suo padre era il figlio dell'imperatore K\u014dk\u014d, il principe imperiale Koretada. \u00c8 considerato uno dei Trentasei Immortali della Poesia.\nBiografia.\nRicevette il cognome Minamoto e divenne un cittadino comune nell'894, non ricevette promozioni e rimase \"Shoshiinoge\", \"Ukyo no daibu\" (Senior Fourth Rank, Lower Grade, sindaco del distretto della capitale destra).\nPartecip\u00f2 ad alcuni \"uta-awase\" (concorsi di poesia) ed ebbe uno scambio di poesie con Ki no Tomonori e Ise. \nAppare anche nel \"Yamato Monogatari\".\nPoesie da lui composte sono state selezionate per il \"Kokin Wakash\u016b\" e altri \"Chokusen wakash\u016b\" (antologia di poesia giapponese compilata per comando imperiale).\nHa una collezione personale chiamata \"Muneyuki-Sh\u016b\"."}
{"id": "9207752", "revid": "1431409", "url": "https://it.wikipedia.org/wiki?curid=9207752", "title": "It's Bruno!", "text": "It's Bruno! \u00e8 una serie televisiva statunitense in 8 episodi trasmessi nel 2019.\nProduzione.\nL'11 aprile 2019 venne annunciato che Netflix aveva ordinato una stagione di otto episodi. La serie \u00e8 stata creata da Solvan Naim, che compare come interprete principale e produttore esecutivo.\nLa serie \u00e8 prodotta da Stage 13, SLI Entertainmente e Phiphen Pictures.\nRiprese.\nLe riprese della prima stagione si sono svolte nel 2018 a Ridgewood, nel Queens.\nDistribuzione.\nLa serie \u00e8 stata distribuita su Netflix il 17 maggio 2019 in tutti i territori in cui era presente il servizio."}
{"id": "9207757", "revid": "36426", "url": "https://it.wikipedia.org/wiki?curid=9207757", "title": "Via Pellicceria", "text": "Via Pellicceria \u00e8 una strada del centro storico di Firenze, che va dalla piazza di Parte Guelfa, angolo vicolo del Panico, alla piazza della Repubblica. Lungo il tracciato si innestano: via Val di Lamona, via Porta Rossa, via de' Lamberti, via San Miniatro tra le Torri e via degli Anselmi. \nStoria.\nLa denominazione (che nel parlato \u00e8 talvolta semplicemente detta \"Pellicceria\" con esclusione del termine via) trae origine dal fatto che qui erano le botteghe dell'Arte dei Vaiai e Pellicciai, come testimonia anche la variante del nome di via dei Pellicciai. Pi\u00f9 lunga e pi\u00f9 stretta della strada attuale, la strada partiva, nel Medioevo, dalla chiesa di San Biagio, nell'attuale piazza di Parte Guelfa, e giungeva alla chiesa di San Pier Buonconsiglio, che si trovava dove attualmente si trova l'Arcone di piazza della Repubblica. \nVi erano case e torri le pi\u00f9 antiche famiglie fiorentine, quali gli Strozzi, i Tornabuoni, i Pilli, i Malegonnelle. Vi avevano inoltre sede l'Arte dei Medici e degli Speziali e l'Arte degli Oliandoli e Pizzicagnoli, ed era piena di botteghe di ramai (venditori di stoviglie di rame), di linaioli, di fornai, di tralicciai e soprattutto di vaiai e pellicciai\". \nPer quanto il tracciato e la denominazione siano antichi la via fu del tutto riconfigurata in occasione dell'intervento di 'risanamento' dell'area del Mercato Vecchio (1885-1895) che qui vide costruire, a fianco di casamenti e palazzi 'signorili', il grande complesso delle Poste e Telegrafi (1905-1917).\nDescrizione.\nIl palazzo delle Poste caratterizza la maggior parte del tracciato della strada, anche e soprattutto per la presenza di un porticato (elemento decisamente raro nel contesto urbano fiorentino) che protegge e favorisce il passaggio dei pedoni e che prosegue, tra edifici diversi, fino via de' Pecori. \nIndipendentemente da questo la strada continua ad essere una delle pi\u00f9 frequentate del centro storico, sia per la presenza di attivit\u00e0 commerciali (in parte sotto forma di banchi e chioschi allestiti sotto il loggiato) sia per il suo essere arteria di collegamento tra la zona del Mercato Nuovo, piazza della Repubblica e piazza Duomo.\nLapidi.\nAl 2, la lapide che ricorda la prima sede dell'Accademia della Crusca:\nSul palazzo delle Poste, sulla facciata della sezione che si occupava delle nuove linee telefoniche, si trova una lapide ad Antonio Meucci, inventore del telefono:\nSempre sul palazzo delle Poste, ell'esterno del portico, si trova il monumento di Giulio Passaglia (1923), in memoria di Vittorio Locchi caduto a Matapan e degli altri caduti tra i postelegrafonici nella prima guerra mondiale, sotto al quale ci sono quattro riquadri bronzei: il primo e il terzo riportano l'elenco di nomi, il secondo l'iscrizione:\nA queste lapidi venne aggiunta una quarta nel 1958, in memoria dei caduti della seconda guerra mondiale, che richiese il rifacimento della cornice e il suo riposizionamento."}
{"id": "9207763", "revid": "1442080", "url": "https://it.wikipedia.org/wiki?curid=9207763", "title": "Turiasorex pierremeini", "text": "Il turiasorice (Turiasorex pierremeini) \u00e8 un mammifero eulipotiflo estinto, appartenente ai soricidi. Visse nel Miocene medio-superiore (circa 13 - 10 milioni di anni fa) e i suoi resti fossili sono stati ritrovati in Spagna.\nDescrizione.\nQuesto animale doveva assomigliare a un odierno toporagno, ma possedeva alcune caratteristiche distintive. In particolare, la morfologia della dentatura era estremizzata, dato che questa era costituita da elementi con un basso rapporto lunghezza - larghezza; ci\u00f2 implica la presenza di un muso piuttosto corto, al contrario di quanto avviene nei soricidi attuali. \nClassificazione.\n\"Turiasorex\" \u00e8 un rappresentante aberrante della famiglia Soricidae, comprendente i toporagni attuali. La specie \"Turiasorex pierremeini\" venne descritta per la prima volta nel 2011, sulla base di resti fossili rinvenuti nella Spagna centro - orientale, nei bacini di Calatayud-Daroca e di Teruel.\nPaleoecologia.\nIl muso corto di \"Turiasorex\" potrebbe essere un adattamento che indica uno stile di vita ipogeo; \"Turiasorex\" potrebbe aver utilizzato tane costruite da altri mammiferi, e aver avuto una dieta diversa da quella degli altri soricidi, composta non solo da insetti, ma anche da lombrichi e forse da piccoli vertebrati come le lucertole."}
{"id": "9207766", "revid": "6923", "url": "https://it.wikipedia.org/wiki?curid=9207766", "title": "Supernova (Supernova)", "text": "Supernova \u00e8 il primo album in studio del gruppo musicale cileno Supernova, pubblicato nel 1999."}
{"id": "9207771", "revid": "1519687", "url": "https://it.wikipedia.org/wiki?curid=9207771", "title": "Federazione delle Borse del lavoro", "text": ""}
{"id": "9207774", "revid": "22356", "url": "https://it.wikipedia.org/wiki?curid=9207774", "title": "Turiasorex", "text": ""}
{"id": "9207778", "revid": "87270", "url": "https://it.wikipedia.org/wiki?curid=9207778", "title": "Villa Erbosa", "text": "La Casa di cura Villa Erbosa \u00e8 un ospedale privato di Bologna accreditato al Servizio Sanitario Nazionale, facente parte del Gruppo Ospedaliero San Donato. \nStoria.\nLa struttura ospedaliera di Villa Erbosa \u00e8 stata fondata nel 1965 a Bologna. Si tratta dell'ospedale privato pi\u00f9 grande dell'Emilia-Romagna\nPer molti anni, a partire dal 1999 a seguito della dismissione dell'Ospedale dei Bastardini, \u00e8 stato uno dei principali punti nascite della citt\u00e0 di Bologna.\nOrganizzazione.\nL'ospedale ha numerose unit\u00e0 operative ed \u00e8 dotato di 8 sale operatorie e 2 sale per la chirurgia ambulatoriale.\nUno dei punti di forza dell'ospedale \u00e8 il settore ortopedico, in quanto le varie Unit\u00e0 Operative trattano patologie ortopediche relative a tutti i distretti anatomici. Inoltre, i pazienti hanno la possibilit\u00e0 di completare il percorso riabilitativo nell'unit\u00e0 di Medicina Fisica e Riabilitazione.\nReparti e servizi.\nI principali reparti e servizi sono:\nCollegamenti.\nL'ospedale \u00e8 servito dalla linea urbana 11, gestita da Tper."}
{"id": "9207784", "revid": "757396", "url": "https://it.wikipedia.org/wiki?curid=9207784", "title": "Club Joventut de Badalona 2004-2005", "text": "Questa voce raccoglie le informazioni riguardanti il Club Joventut de Badalona nelle competizioni ufficiali della stagione 2004-2005.\nStagione.\nLa stagione 2004-2005 del Club Joventut de Badalona \u00e8 la 49\u00aa nel massimo campionato spagnolo di pallacanestro, la Liga ACB.\nRoster.\n\"Aggiornato al 25 novembre 2021.\""}
{"id": "9207814", "revid": "36426", "url": "https://it.wikipedia.org/wiki?curid=9207814", "title": "Piazza Duomo (Firenze)", "text": ""}
{"id": "9207821", "revid": "92723", "url": "https://it.wikipedia.org/wiki?curid=9207821", "title": "2. division 2014", "text": "La 2. division 2014 \u00e8 il campionato di football americano di terzo livello, organizzato dalla DAFF.\nStagione regolare.\nClassifiche.\nLe classifiche della regular season sono le seguenti:\nQualificazioni alla Kvalifikationsligaen.\nClassifiche.\nLe classifiche della regular season sono le seguenti:"}
{"id": "9207823", "revid": "945903", "url": "https://it.wikipedia.org/wiki?curid=9207823", "title": "Double-Shot", "text": "Double-Shot \u00e8 un album a nome \"The Mariachi Brass! Featuring Chet Baker\", pubblicato dall'etichetta discografica World Pacific Records nell'agosto del 1966."}
{"id": "9207824", "revid": "72396", "url": "https://it.wikipedia.org/wiki?curid=9207824", "title": "Danil Kuraksin", "text": "Carriera.\nCresciuto nel settore giovanile del , debutta in prima squadra il 7 agosto 2020 in occasione dell'incontro di Meistriliiga vinto 3-0 contro il .\nStatistiche.\n\"Statistiche aggiornate al 25 novembre 2021\"."}
{"id": "9207842", "revid": "809148", "url": "https://it.wikipedia.org/wiki?curid=9207842", "title": "Eruzione del Monte Unzen del 1792", "text": "L'eruzione del Monte Unzen del 1792 fu uno dei pi\u00f9 gravi disastri naturali nella storia del Giappone, e il pi\u00f9 grave in assoluto fra quelli legati ai vulcani. Le attivit\u00e0 eruttive di tale vulcano (posto nella penisola di Shimabara, situato all'interno della prefettura di Nagasaki nell'isola di Ky\u016bsh\u016b), il 21 maggio 1792, causarono infatti un terremoto di magnitudo 6,4, che provoc\u00f2 il crollo del fianco meridionale del duomo di lava di Mayuyama, generando un tremendo tsunami che uccise circa 15.000 persone.\nL'eruzione.\nVerso la fine del 1791 si verific\u00f2 una serie di terremoti sul fianco occidentale del monte Unzen, che gradualmente si spostarono verso il Fugen-dake (una delle vette del monte Unzen). Nel febbraio 1792, il Fugen-dake inizi\u00f2 ad eruttare, emettendo una colata lavica che continu\u00f2 per due mesi. Nel frattempo, i terremoti continuavano, spostandosi sempre pi\u00f9 vicino alla citt\u00e0 di Shimabara. Nella notte del 21 maggio, due forti scosse furono seguite da un crollo del fianco orientale del duomo Mayuyama del Monte Unzen, generando una frana che travolse la citt\u00e0 di Shimabara e la baia di Ariake, innescando un grande tsunami.\nMaremoto.\nNon \u00e8 noto se il crollo sia avvenuto come conseguenza diretta di un'eruzione della cupola o sia stato causato da terremoti. Lo tsunami colp\u00ec la provincia di Higo dall'altra parte della Baia di Ariake, prima di venire riflesso e investire di nuovo Shimabara. Su un totale stimato di circa 15.000 vittime, si pensa che circa 5.000 siano state uccise dalla frana, circa 5.000 dall'impatto dello tsunami nella provincia di Higo e altre 5.000 dallo tsunami a Shimabara. Le onde raggiunsero un'altezza di circa 100 metri, classificando questo tsunami come un piccolo megatsunami . \nMonumenti relativi al disastro.\nNel luglio 1991, sono stati trovati i seguenti monumenti relativi alla catastrofe."}
{"id": "9207855", "revid": "2018934", "url": "https://it.wikipedia.org/wiki?curid=9207855", "title": "Via Castiglione", "text": "Via Castiglione (in precedenza nota come \"Strada Castiglione\", \"Stra Casti\u00f3n\" in bolognese) \u00e8 una strada del centro storico di Bologna che collega le Due Torri a Porta Castiglione e, pi\u00f9 a sud, ai colli.\nStoria.\nL'odonimo ancora oggi utilizzato \u00e8 documentato gi\u00e0 a partire dal 1017 (\"strata que pergit ad castilioni\"), anche nella variante \"Strata Castilionis\" (non \u00e8 mai stato identificato il luogo che diede il nome alla via, forse una fortificazione). Nonostante ci\u00f2, fino alla riforma toponomastica del 1873-1878 esso indicava solamente il tratto entro le mura a partire da via Farini verso meridione. Da quest'ultima a via Clavature, via Castiglione ebbe il nome di \"Via dei Pepoli\" dal Medioevo all'Ottocento, dato che ancora adesso vi sorge Palazzo Pepoli. Il breve tratto da via Clavature a piazza della Mercanzia fu invece variamente denominato \"Gabella Vecchia\", per la presenza di tale ufficio, \"Trebbo dei Banchi\", a causa dei banchi degli usurai, e \"via di Betlem\", toponimo dovuto alla chiesa di \"Santa Maria di Betlem\", oggi scomparsa..\nTrasporti.\nSulla via sono presenti diverse fermate (5) del trasporto pubblico locale su gomma gestito da TPER, soprattutto nel tratto collinare."}
{"id": "9207857", "revid": "599013", "url": "https://it.wikipedia.org/wiki?curid=9207857", "title": "Sergio L\u00f3pez Galache", "text": "Carriera.\nCresciuto nel , debutta con la seconda squadra dei blancos il 26 agosto 2018 in occasione dell'incontro di Segunda Divisi\u00f3n B vinto 2-0 contro il .\nStatistiche.\n\"Statistiche aggiornate al 25 novembre 2021\"."}
{"id": "9207858", "revid": "1442080", "url": "https://it.wikipedia.org/wiki?curid=9207858", "title": "Masuma Esmati Wardak", "text": "Biografia.\nNel 1953 si laure\u00f2 al Kabul Women's College e consegu\u00ec una laurea in economia negli Stati Uniti nel 1958.\nNel 1959, lei e Kubra Noorzai divennero tra le prime donne ad apparire in pubblico in Afghanistan senza velo dopo che la regina Humaira Begum le aveva tolto il velo, sostenendo l'appello del primo ministro Mohammed Daoud Khan affinch\u00e9 le donne si togliessero volontariamente il velo. \nNel 1964 il re Mohammed Zahir Shah la nomin\u00f2 membro di un comitato consultivo che esamin\u00f2 la bozza di costituzione del 1964, che garantiva alle donne il diritto di voto e di eleggibilit\u00e0. Nel 1965 fu eletta per rappresentare Kandahar alla Camera del popolo del Parlamento e divenne una delle principali sostenitrici dei diritti delle donne. Fu l'unica delle quattro donne elette nel 1965 a candidarsi per la rielezione nel 1969, ma perse il seggio.\nNel 1987 divenne presidente dell'Afghan Women's Council.\nNel maggio 1990 fu nominata ministro dell'Istruzione e della Formazione nel governo di Mohammad Najibullah.\nVita privata.\nHa sposato Abdul Qayum Wardak, un ex ministro dell'Istruzione e professore alla Facolt\u00e0 di Scienze dell'Universit\u00e0 di Kabul."}
{"id": "9207861", "revid": "22475", "url": "https://it.wikipedia.org/wiki?curid=9207861", "title": "Minamoto no Saneakira", "text": "Suo padre era Minamoto no Kintada, uno dei \"Sanjurokkasen\". Saneakira \u00e8 stato anche lui selezionato come uno dei Sanjurokkasen.\nBiografia.\nIl giorno di Capodanno del 937, fu nominato \"Kurodo\" (Ciambellano). Nel 939 fu nominato \"Kokushi\" nella provincia di Wakasa. Quindi ricopr\u00ec le cariche di \"Zuryo\" (governatore provinciale) di province come Shinano, Bingo, Echigo e Mutsu.\nTermin\u00f2 la sua carriera come \"Jushiinoge\" (Junior Fourth Rank, Lower Grade) nel 968.\nMor\u00ec, all'et\u00e0 di 61 anni, nel 970.\nPoesia.\nLasci\u00f2 molte poesie a cominciare da un canto funebre alla morte dell'imperatore Uda, il \"by\u014dbu-uta\" (poesie su paravento) di paesaggi pittoreschi per l'imperatore Murakami, un \"by\u014dbu-uta\" per il \"Mogi\" (cerimonia di iniziazione per la transizione delle ragazze aristocratiche per l'et\u00e0 adulta) della principessa imperiale Masako, figlia dell'imperatore Suzaku, e molte altre.\nSi dice che avesse una relazione intima con la poetessa Nakatsukasa. Le poesie scambiate con lei sono state incluse nella raccolta \"Nobuaki-sh\u016b\". Inoltre, si dice che abbia avuto una relazione intima con la terza figlia di Minamoto K\u014dhei (zio di Saneakira) e anche Daikun Kain (figlia di Minamoto no Muneyuki).\nVentidue sue poesie sono state selezionate per \"Chokusen wakash\u016b\" (antologie di poesie raccolte per ordine imperiale) a partire dalla dal \"Gosen Wakash\u016b\".\nHa lasciato una collezione personale \"Saneakira-sh\u016b\"."}
{"id": "9207864", "revid": "365417", "url": "https://it.wikipedia.org/wiki?curid=9207864", "title": "Bacula", "text": "Bacula \u00e8 un sistema di backup open source di livello aziendale. \u00c8 progettato per automatizzare le attivit\u00e0 di backup che spesso richiedevano l'intervento di un amministratore di sistema o di un operatore: supporta client di backup per Linux, UNIX, Windows e macOS oltre una gamma di dispositivi di backup professionali, inclusi i sistemi a nastro. \nGli amministratori e gli operatori possono configurare il sistema tramite una interfaccia a riga di comando, la GUI o l'interfaccia web; il suo back-end \u00e8 un catalogo di informazioni memorizzate da MySQL, PostgreSQL o SQLite.\nPanoramica.\nBacula \u00e8 un insieme di programmi per computer per la gestione del backup, del ripristino e della verifica dei dati in una rete, fornendo una soluzione di backup per ambienti con sistemi operativi misti. \u00c8 \"open source\" e rilasciato sotto licenza AGPL versione 3, con le eccezioni per consentire il collegamento con OpenSSL e la distribuzione di binari per MS Windows. \u00c8 disponibile con \"doppia licenza\" AGPLv3 o licenza proprietaria. Diverse aziende offrono supporto commerciale per la \"Bacula community version\" AGPL mentre Bacula Systems vende vari livelli di contratti di supporto annuali per la \"Bacula Enterprise Edition\", che contiene vari componenti non GPL sviluppati internamente. \nNel 2015, Bacula Systems \u00e8 stata nominata \"Top 20 Most Promising Data Center Solution Provider\" da CIO Review. I componenti sviluppati per la Bacula Enterprise Edition vengono rilasciati nell'edizione Bacula Community dopo un periodo di esclusivit\u00e0 per la versione proprietaria.\nDall'aprile 2002, Bacula ha oltre 2 milioni di download, il che lo rende il programma di backup open source pi\u00f9 scaricato.\nCaratteristiche.\nLe caratteristiche di Bacula includono: \nSistema operativo client.\nIl software client di Bacula, eseguito tramite \"demone\", supporta pi\u00f9 sistemi operativi.\nConsiderazioni.\nPer impostazione predefinita, i backup differenziali e incrementali di Bacula si basano sui \"timestamp\" del sistema. Di conseguenza, se si spostano file in una directory esistente o si sposta un'intera directory nel FileSet di backup dopo un backup completo, \u00e8 possibile che non venga eseguito il backup di tali file con un salvataggio incrementale perch\u00e9 potrebbero avere \"timestamp\" precedenti. \u00c8 necessario aggiornare esplicitamente la data/ora su tutti i file spostati. Le versioni Bacula a partire dalla 3.0 o successive, supportano il backup accurato, che \u00e8 un'opzione che risolve questo problema senza richiedere la modifica dei timestamp dei file. Questa funzione dovrebbe essere sempre impiegata per mantenere uno stato accurato del filesystem. Il criterio da applicare \u00e8 configurabile, ad esempio basandosi sui confronti degli inode, dei tempi di modifica o delle firme md5/sha1.\nFork di Bacula.\nNel 2011, Graham Keeling, un \"ex\" sviluppatore della comunit\u00e0 Bacula, ha rilasciato un fork di Bacula. \nNel febbraio 2013, un ex sviluppatore della comunit\u00e0 Bacula ha rilasciato Bareos come fork di Bacula."}
{"id": "9207884", "revid": "327773", "url": "https://it.wikipedia.org/wiki?curid=9207884", "title": "HD 235349", "text": "HD 235349 \u00e8 un sistema stellare binario che varia di luminosit\u00e0 in quanto essendo il piano orbitale delle due componenti allineato casualmente col sistema solare, costituisce anche una binaria a eclisse. La stella principale, presentando una quantit\u00e0 anomalmente elevata di fosforo e di altri elementi chimici \u00e8 classificata come stella peculiare: questa caratteristica \u00e8 molto rara; altre stelle dello stesso tipo sono 3 Cen, HR 4817 e HD318101."}
{"id": "9207888", "revid": "2146946", "url": "https://it.wikipedia.org/wiki?curid=9207888", "title": "Rober", "text": "Carriera.\nCresciuto nel settore giovanile del , debutta in prima squadra il 1\u00ba novembre 2018 in occasione dell'incontro di Segunda Divisi\u00f3n vinto 1-0 contro il .\nStatistiche.\n\"Statistiche aggiornate al 25 novembre 2021\"."}
{"id": "9207890", "revid": "458786", "url": "https://it.wikipedia.org/wiki?curid=9207890", "title": "Roberto Gonz\u00e1lez Bay\u00f3n", "text": ""}
{"id": "9207900", "revid": "2519", "url": "https://it.wikipedia.org/wiki?curid=9207900", "title": "Distretto di Mamprusi Est", "text": ""}
{"id": "9207903", "revid": "757396", "url": "https://it.wikipedia.org/wiki?curid=9207903", "title": "Club B\u00e0squet Girona 2004-2005", "text": "Questa voce raccoglie le informazioni riguardanti il Club B\u00e0squet Girona nelle competizioni ufficiali della stagione 2004-2005.\nStagione.\nLa stagione 2004-2005 del Club B\u00e0squet Girona \u00e8 la 17\u00aa nel massimo campionato spagnolo di pallacanestro, la Liga ACB.\nRoster.\n\"Aggiornato al 25 novembre 2021.\""}
{"id": "9207916", "revid": "71155", "url": "https://it.wikipedia.org/wiki?curid=9207916", "title": "Domenico Lucano", "text": ""}
{"id": "9207923", "revid": "319329", "url": "https://it.wikipedia.org/wiki?curid=9207923", "title": "Campionati del mondo di ciclocross 2021 - Gara maschile Under-23", "text": "La ventiseiesima edizione della gara maschile Under-23 dei Campionati del mondo di ciclocross 2021 si svolse il 30 gennaio 2021 con partenza ed arrivo da Ostenda in Belgio, su un percorso iniziale di 100\u00a0mt pi\u00f9 un circuito di 2,9\u00a0km da ripetere 6 volte per un totale di 17,5\u00a0km. La vittoria fu appannaggio dell'olandese Pim Ronhaar, il quale termin\u00f2 la gara in 49'47\", alla media di 21,087\u00a0km/h, precedendo il connazionale Ryan Kamp e il belga Timo Kielich terzo.\nI corridori che presero il via furono 45, mentre coloro che tagliarono il traguardo furono 43."}
{"id": "9207928", "revid": "124240400", "url": "https://it.wikipedia.org/wiki?curid=9207928", "title": "Aziza Siddiqui", "text": " \u00c8 stata coordinatrice per i diritti delle donne con l'ONG afghana ActionAid, conducendo ricerche sulla situazione delle donne afgane nelle aree rurali ed educandole sui loro diritti, nonch\u00e9 organizzando corsi di formazione sul processo decisionale, nonostante fosse stata personalmente minacciata per il suo lavoro.\nNata in Afghanistan, si \u00e8 trasferita in Pakistan all'et\u00e0 di otto anni a causa della guerra, ma \u00e8 tornata in patria nel 2003 per battersi a favore dei diritti delle donne. Nel 2007 ha ricevuto l'International Women of Courage Award e, a causa della sua fama, non \u00e8 stata in grado di tornare in sicurezza in Afghanistan dopo aver ritirato il premio, ottenendo cos\u00ec asilo negli Stati Uniti.\nNel 2008 ha iniziato a lavorare come assistente sociale per la Bi-lingual International Assistant Services (BIAS), che assiste anziani e disabili immigrati, richiedenti asilo e rifugiati. Nel 2009 ha ricevuto il premio \"Persona straordinaria dell'anno\" da Gitana Productions, che promuove la diversit\u00e0 attraverso le arti e l'educazione artistica."}
{"id": "9207959", "revid": "1100311", "url": "https://it.wikipedia.org/wiki?curid=9207959", "title": "Patrick Rahmen", "text": ""}
{"id": "9207964", "revid": "775372", "url": "https://it.wikipedia.org/wiki?curid=9207964", "title": "Jonathan Hall Kovacs", "text": "Principalmente conosciuto per l'interpretazione di Matthew nella serie televisiva \"La casa nella prateria\". Oggi \u00e8 un intrattenitore, educatore ed esploratore.\nBiografia.\nJonathan Hall Kovacs \u00e8 nato il 20 ottobre 1969 nella Contea di Alameda, in California. Jonathan \u00e8 sordo.\nRecitazione.\nJonathan Kovacs \u00e8 apparso come un personaggio semi-regolare durante la nona stagione de \"La casa nella prateria\" e come personaggio regolare nella serie del 1983 \"The Family Tree\". \u00c8 stato nominato per un Young Artist Award nel 1984 come miglior giovane attore in una serie drammatica per \"The Family Tree\". Ha anche fatto diverse apparizioni in altre famose serie televisive di quel periodo.\nVita e carriera da adulto.\nNel 1988 si \u00e8 laureato con lode alla California School for the Deaf a Fremont, California. Ha fatto diversi spettacoli e ITV, un corso per imparare a filmare e montare.\nDa adulto ha diretto alcuni brevi spettacoli teatrali. Il suo interesse per le esibizioni nella lingua dei segni americana ha dato vita al Rathskellar nel 1998 per mostrare la bellezza grezza della lingua dei segni combinandolo con le arti visive e la musica pulsante."}
{"id": "9207966", "revid": "1310927", "url": "https://it.wikipedia.org/wiki?curid=9207966", "title": "Aboubacar Toungara", "text": "Carriera.\nDopo gli inizi in patria, dal 2016 al 2021 gioca nella massima serie marocchina con varie squadre. Nell'estate del 2021 si trasferisce al , formazione militante nella massima serie bulgara.\nStatistiche.\nPresenze e reti nei club.\n\"Statistiche aggiornate al 25 novembre 2021.\""}
{"id": "9207970", "revid": "709565", "url": "https://it.wikipedia.org/wiki?curid=9207970", "title": "Episodi di The Family Tree", "text": "La prima ed unica stagione della serie televisiva The Family Tree, composta da 6 episodi, \u00e8 stata trasmessa negli Stati Uniti d'America dal 22 gennaio 1983 al 26 febbraio 1983 sulla rete televisiva NBC.\nIn Italia la serie \u00e8 inedita."}
{"id": "9207972", "revid": "767487", "url": "https://it.wikipedia.org/wiki?curid=9207972", "title": "Il grande giuoco (film 1954)", "text": "Il grande giuoco (\"Le grand jeu\") \u00e8 un film del 1954 diretto da Robert Siodmak.\nProduzione.\nIl soggetto del film, scritto da Jacques Feyder e Charles Spaak, \u00e8 lo stesso del film \"La donna dai due volti\", scritto e diretto dallo stesso Feyder nel 1934.\nEdizione italiana.\nCensura.\nNell'edizione italiana venne eliminata la scena in cui, nel quartiere arabo, un uomo si ritira dietro una tenda con la prostituta e attenuata la scena in cui Mario (Pellegrin) tenta di fare violenza sul letto ad Helena (Lollobrigida). Venne inoltre vietato alla visione ai minori di 16 anni; tale restrizione fu eliminata nel 1998.\nDistribuzione.\nVenne presentato in concorso al Festival di Cannes 1954; fu distribuito nei cinema francesi dal 12 aprile 1954 e in quelli italiani dal 15 ottobre."}
{"id": "9207973", "revid": "741067", "url": "https://it.wikipedia.org/wiki?curid=9207973", "title": "Il grande gioco (film 1954)", "text": ""}
{"id": "9207976", "revid": "741067", "url": "https://it.wikipedia.org/wiki?curid=9207976", "title": "Il grande giuoco", "text": ""}
{"id": "9207977", "revid": "92723", "url": "https://it.wikipedia.org/wiki?curid=9207977", "title": "Dassa-Zoum\u00e9", "text": ""}
{"id": "9207980", "revid": "72396", "url": "https://it.wikipedia.org/wiki?curid=9207980", "title": "Pierre Dwomoh", "text": "Carriera.\nCresciuto nel settore giovanile del , debutta in prima squadra il 19 dicembre 2020 in occasione dell'incontro di Pro League\u00a0vinto 2-0 contro il .\nAl termine della stagione si trasferisce a titolo definitivo all'. \nStatistiche.\n\"Statistiche aggiornate al 25 novembre 2021\"."}
{"id": "9207985", "revid": "149485", "url": "https://it.wikipedia.org/wiki?curid=9207985", "title": "Aker Al-Obaidi", "text": ""}
{"id": "9207987", "revid": "62004", "url": "https://it.wikipedia.org/wiki?curid=9207987", "title": "La Course by Le Tour de France 2021", "text": "La Course by Le Tour de France 2021, ottava edizione della corsa e valevole come decima prova dell'UCI Women's World Tour 2021 categoria 1.WWT, si svolse il 26 giugno 2021 su un percorso di 107,4\u00a0km, con partenza da Brest e arrivo a Landerneau, in Francia. La vittoria fu appannaggio dell'olandese Demi Vollering, la quale complet\u00f2 il percorso in 2h50'29\", alla media di 37,798\u00a0km/h, precedendo la danese Cecilie Uttrup Ludwig e la connazionale Marianne Vos.\nSul traguardo di Landerneau 102 cicliste, su 127 partite da Brest, portarono a termine la competizione. "}
{"id": "9207990", "revid": "319329", "url": "https://it.wikipedia.org/wiki?curid=9207990", "title": "Campionati del mondo di ciclocross 2019 - Gara maschile Elite", "text": "La settantesima edizione della gara maschile Elite dei Campionati del mondo di ciclocross 2019 si svolse il 3 febbraio 2019 con partenza ed arrivo da Bogense in Danimarca, su un percorso iniziale di 150\u00a0mt pi\u00f9 un circuito di 2,6\u00a0km da ripetere 12 volte per un totale di 31,35\u00a0km. La vittoria fu appannaggio dell'olandese Mathieu van der Poel, il quale termin\u00f2 la gara in 1h09'20\", alla media di 27,1278\u00a0km/h, precedendo i belgi Wout van Aert e Toon Aerts terzo.\nPartenza con 58 ciclisti, dei quali 29 portarono a termine la competizione."}
{"id": "9207991", "revid": "125254136", "url": "https://it.wikipedia.org/wiki?curid=9207991", "title": "Episodi di SEAL Team (quinta stagione)", "text": "La quinta stagione della serie televisiva SEAL Team \u00e8 composta da 14 episodi. I primi quattro episodi sono stati trasmessi in prima visione assoluta sul canale statunitense CBS dal 10 al 31 ottobre 2021. I restanti dieci episodi sono pubblicati in prima visione assoluta sulla piattaforma streaming Paramount+ a partire dal 1\u00b0 novembre 2021.\nIn Italia la stagione \u00e8 inedita."}
{"id": "9207992", "revid": "780783", "url": "https://it.wikipedia.org/wiki?curid=9207992", "title": "Vuelta al Pa\u00eds Vasco 1924", "text": ""}
{"id": "9207995", "revid": "780783", "url": "https://it.wikipedia.org/wiki?curid=9207995", "title": "Vuelta al Pa\u00eds Vasco 1925", "text": ""}
{"id": "9208001", "revid": "780783", "url": "https://it.wikipedia.org/wiki?curid=9208001", "title": "Vuelta al Pa\u00eds Vasco 1926", "text": ""}
{"id": "9208007", "revid": "780783", "url": "https://it.wikipedia.org/wiki?curid=9208007", "title": "Vuelta al Pa\u00eds Vasco 1927", "text": ""}
{"id": "9208010", "revid": "125818837", "url": "https://it.wikipedia.org/wiki?curid=9208010", "title": "Presidenti della Provincia di Bologna", "text": "Elenco dei presidenti dell'amministrazione provinciale di Bologna:"}
{"id": "9208014", "revid": "780783", "url": "https://it.wikipedia.org/wiki?curid=9208014", "title": "Vuelta al Pa\u00eds Vasco 1928", "text": ""}
{"id": "9208019", "revid": "780783", "url": "https://it.wikipedia.org/wiki?curid=9208019", "title": "Vuelta al Pa\u00eds Vasco 1935", "text": ""}
{"id": "9208023", "revid": "1005847", "url": "https://it.wikipedia.org/wiki?curid=9208023", "title": "Elezioni generali in Zambia del 1991", "text": "Le elezioni generali in Zambia del 1991 si tennero il 31 ottobre per l'elezione del Presidente e il rinnovo dell'Assemblea nazionale."}
{"id": "9208024", "revid": "780783", "url": "https://it.wikipedia.org/wiki?curid=9208024", "title": "Vuelta al Pa\u00eds Vasco 1929", "text": ""}
{"id": "9208026", "revid": "780783", "url": "https://it.wikipedia.org/wiki?curid=9208026", "title": "Vuelta al Pa\u00eds Vasco 1930", "text": ""}
{"id": "9208028", "revid": "478814", "url": "https://it.wikipedia.org/wiki?curid=9208028", "title": "Internazionali di Tennis Verona 2021", "text": "Gli Internazionali di Tennis Verona 2021 sono stati un torneo maschile di tennis giocato sulla terra battuta. Era la 1\u00aa edizione del torneo, facente parte della categoria Challenger 80 nell'ambito dell'ATP Challenger Tour 2021. Si \u00e8 giocato all'Associazione Tennis Verona di Verona, in Italia, dal 16 al 22 agosto 2021.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nIl seguente giocatore \u00e8 entrato in tabellone come \"special exempt\":\nIl seguente giocatore \u00e8 entrato in tabellone come \"alternate\":\nI seguenti giocatori sono passati dalle qualificazioni:\nCampioni.\nSingolare.\n Holger Rune ha sconfitto in finale Nino Serdaru\u0161i\u0107 con il punteggio di 6\u20134, 6\u20132.\nDoppio.\n Sadio Doumbia / Fabien Reboul hanno sconfitto in finale Luca Margaroli Gon\u00e7alo Oliveira con il punteggio di 7\u20135, 4\u20136, [10\u20136]"}
{"id": "9208029", "revid": "124982511", "url": "https://it.wikipedia.org/wiki?curid=9208029", "title": "Internazionali di Tennis Verona", "text": "Gli Internazionali di Tennis Verona sono un torneo professionistico di tennis giocato su campi in terra battuta. Fa parte dell'ATP Challenger Tour e si gioca annualmente a Verona, in Italia, dal 2021. La prima edizione si \u00e8 disputata all'Associazione Tennis Verona e faceva parte della categoria Challenger 80 con un montepremi di \u00a0\u20ac. Tra il 1988 e il 1990 si era tenuto in citt\u00e0 il Verona Challenger, altro evento del circuito Challenger."}
{"id": "9208034", "revid": "2730", "url": "https://it.wikipedia.org/wiki?curid=9208034", "title": "Josephine Diebitsch Peary", "text": "Biografia.\nJosephine C\u00e9cilia Diebitsch nacque a Washington da genitori tedeschi. La madre, Magdalena Augusta Schmid Diebitsch, era originaria della Sassonia, il padre Hermann Henry Diebitsch era un ex-militare prussiano che insegnava lingue alla Smithsonian Institution. Dopo il liceo e un corso di economia al college, la stessa Josephine fu assunta come impiegata presso la Smithsonian Institution. Nel 1882 incontr\u00f2 a un corso di ballo colui che sarebbe diventato suo marito, Robert Edwin Peary. Peary lavorava come ingegnere civile per la marina militare statunitense e durante quegli anni viaggiava molto, in particolare in Nicaragua e Groenlandia. Si sposarono nel 1888 a Washington ma in seguito si trasferirono a New York e poi a Filadelfia per gli impegni lavorativi del marito.\nNel 1891 Josephine decise di accompagnare il marito nel viaggio che quest'ultimo sognava di fare in Groenlandia. Lo scopo della spedizione era di scoprire se si trattasse di un'isola o fosse una penisola del Polo nord. Peary era infatti riuscito ad ottenere l'appoggio finanziario dell'American Geographical Society, dell'Academy of Natural Sciences di Filadelfia e di alcuni privati per organizzare una spedizione nel nord della Groenlandia. Sorprese tutti annunciando che sua moglie lo avrebbe accompagnato. La decisione di Josephine di far parte della spedizione fece molto scalpore perch\u00e9 al tempo si considerava che solo le donne nate in quei territori potessero sopportare la durezza di tali condizioni di vita. Durante la spedizione il marito si ruppe una gamba e furono costretti a ritornare a Macormick Bay, un'isola del nord del Canada. Per qualche mese vissero in una piccola capanna, Red Cliff House, con gli altri membri della spedizione, anche se ai due coniugi era stata riservata una piccola stanza privata. Josephine si occup\u00f2 di curare il marito, ma si dedic\u00f2 anche alla caccia e soprattutto inizi\u00f2 a tessere legami con le donne del posto, imparando anche a realizzare abiti di pelliccia. Nella primavera del 1892 la spedizione riprese il suo corso. \nFu un periodo particolarmente ricco di avventure e Josephine Peary trascrisse la sua esperienza in un libro intitolato \"Il mio diario artico: un anno nei campi di ghiaccio e tra gli Esquimesi\" (\"My Arctic journal: a year among ice-fields and Eskimos\") che fu per\u00f2 pubblicato solo nel 1894. Dopo un breve periodo di riposo in Canada, nel luglio del 1893 Josephine Peary ripart\u00ec con il gruppo verso il Polo nord, nonostante fosse incinta. A settembre nacque la sua primogenita Marie Ahnighito, conosciuta soprannominata \"Snow Baby\" (\"Piccola della neve\"). Il secondo nome della bimba fu dato in onore della donna inuit che le confezion\u00f2 il suo primo abito di pelliccia. \nLa famiglia lasci\u00f2 l'Artico nel 1897 ma gi\u00e0 l'anno dopo il marito, ottenuto un congedo dalla marina, organizz\u00f2 una nuova spedizione. Incinta per la seconda volta Josephine decise di non partire. Diede alla luce una bimba, Francine, che sopravvisse solo sei mesi. Nel marzo 1900 decise di ripartire per la Groenlandia, con la figlia Marie, per ritrovare il marito. Arrivata a destinazione scopr\u00ec che il marito era gi\u00e0 partito verso nord, determinato a raggiungere il Polo nord e che durante i lunghi mesi di separazione aveva avuto due figli da una giovane donna inuit. Nonostante tutto, Josephine decise di perdonare il marito quando questi rientr\u00f2 alla base e nel 1903 nacque il terzo figlio della coppia, Robert Jr.\nRobert Peary raggiunse il Polo nord nel 1909 e la famiglia si riun\u00ec per un viaggio trionfale in Europa nel 1910. L'anno seguente Robert ricevette una medaglia dal Congresso degli Stati Uniti e una pensione di vecchiaia. Dopo la morte del marito, avvenuta nel 1920, Josephine si ritir\u00f2 nella loro casa nel Maine, a Eagle Island. Mor\u00ec a Portland il 19 dicembre 1955.\nRiconoscimenti.\nIl 6 maggio 1955 la National Geographic Society le assegn\u00f2 il suo premio pi\u00f9 prestigioso, la \"Medal of Achievement\". Josephine Peary fu anche membro fondatore della Philadelphia Geographic Society, della Appalachian Mountain Club, e membro onorario della Society of Women Geographers."}
{"id": "9208035", "revid": "1310927", "url": "https://it.wikipedia.org/wiki?curid=9208035", "title": "Thierno Ballo", "text": "Carriera.\nCresciuto nel settore giovanile del , nel 2021 viene ceduto in prestito al ; debutta il 23 settembre in occasione dell'incontro di \u00d6FB-Cup\u00a0vinto 2-1 contro l'.\nStatistiche.\n\"Statistiche aggiornate al 25 novembre 2021\"."}
{"id": "9208040", "revid": "1310927", "url": "https://it.wikipedia.org/wiki?curid=9208040", "title": "Vladislav Krju\u010dkov", "text": "Carriera.\nHa giocato nella massima serie lettone e in quella armena. Inoltre, ha giocato 7 partite nelle coppe europee, di cui 3 nei turni preliminari di Europa League e 4 nella fase a gironi di Europa Conference League.\nStatistiche.\nPresenze e reti nei club.\n\"Statistiche aggiornate al 23 gennaio 2022.\""}
{"id": "9208043", "revid": "1310927", "url": "https://it.wikipedia.org/wiki?curid=9208043", "title": "Vladislav Kryuchkov", "text": ""}
{"id": "9208045", "revid": "44876", "url": "https://it.wikipedia.org/wiki?curid=9208045", "title": "Unione Sportiva Dilettantistica Recanatese", "text": ""}
{"id": "9208047", "revid": "636627", "url": "https://it.wikipedia.org/wiki?curid=9208047", "title": "361P/Spacewatch", "text": "361P/Spacewatch \u00e8 una cometa periodica appartenente alla famiglia delle comete gioviane. La cometa \u00e8 stata scoperta l'11 settembre 2017 , in effetti l'oggetto era gi\u00e0 stato scoperto come asteroide l'11 ottobre 2006 ."}
{"id": "9208048", "revid": "741067", "url": "https://it.wikipedia.org/wiki?curid=9208048", "title": "Rosso veneziano (sceneggiato televisivo)", "text": ""}
{"id": "9208049", "revid": "767487", "url": "https://it.wikipedia.org/wiki?curid=9208049", "title": "Paura in Arizona", "text": "Paura in Arizona (\"Arizona Heat\") \u00e8 un film statunitense del 1988 diretto da John G. Thomas.\nTrama.\nIl detective Larry Kapinski, prossimo alla promozione da tenente va in coppia con la detective lesbica Jill Andrews della Omicidi per catturare un serial killer che uccide i poliziotti."}
{"id": "9208050", "revid": "741067", "url": "https://it.wikipedia.org/wiki?curid=9208050", "title": "Madame Curie (sceneggiato televisivo)", "text": ""}
{"id": "9208052", "revid": "1534511", "url": "https://it.wikipedia.org/wiki?curid=9208052", "title": "Max Newman", "text": "Fellow della Royal Society, il suo lavoro nella seconda guerra mondiale port\u00f2 alla costruzione di Colossus, il primo computer elettronico programmabile operativo al mondo, e fond\u00f2, presso l'Universit\u00e0 di Manchester, il Computing Machine Laboratory della Royal Society, che produsse nel 1948 il primo computer a programma memorizzato, il Manchester Baby.\nIstruzione e primi anni di vita.\nNewman \u00e8 nato nel quartiere londinese di Chelsea, in Inghilterra, da una famiglia ebrea, il 7 febbraio 1897. Suo padre era Herman Alexander Neumann, originario della citt\u00e0 tedesca di Bromberg (oggi Bydgoszcz in Polonia), che era emigrato con la sua famiglia a Londra all'et\u00e0 di 15 anni. Herman lavorava come segretario in una compagnia e spos\u00f2 Sarah Ann Pike, un'insegnante irlandese, nel 1896.\nLa famiglia si trasfer\u00ec a Dulwich nel 1903, e Newman frequent\u00f2 la Goodrich Road School, poi la City of London School dal 1908. A scuola eccelleva nelle materie umanistiche e in matematica; giocava a scacchi e sapeva suonare il pianoforte.\nNewman vinse una borsa di studio per studiare matematica al St John's College di Cambridge nel 1915 e nel 1916 ottenne un First nella Parte I del Mathematical Tripos di Cambridge.\nPrima guerra mondiale.\nGli studi di Newman furono interrotti dalla prima guerra mondiale. Suo padre fu internato come straniero nemico dopo l'inizio della guerra nel 1914, e dopo il suo rilascio torn\u00f2 in Germania. Nel 1916, Herman cambi\u00f2 il suo nome nell'anglicizzato \"Newman\" e Sarah fece lo stesso nel 1920. Nel gennaio 1917, Newman prese un posto di insegnante presso la Grammar School dell'arcivescovo Holgate di York, lasciandolo nell'aprile 1918. Trascorse alcuni mesi nel Royal Army Pay Corps, e poi insegn\u00f2 alla Chigwell School per sei mesi nel 1919 prima di tornare a Cambridge. Fu chiamato per il servizio militare nel febbraio 1918, ma si appell\u00f2 all'obiezione di coscienza per via del suo credo e del paese di origine di suo padre, evitando cos\u00ec qualsiasi ruolo diretto nei combattimenti.\nPeriodo interbellico.\nLaurea.\nNewman riprese gli studi nell'ottobre 1919 e si laure\u00f2 nel 1921 come Wrangler (equivalente a un First) nella Parte II del Mathematical Tripos, e si distinse nel Schedule B (l'equivalente della Parte III). Nella sua tesi ha considerato l'uso di \"macchine simboliche\" in fisica, prefigurando il suo successivo interesse per le macchine informatiche.\nInizio della carriera accademica.\nIl 5 novembre 1923 Newman fu eletto Fellow di St John's. Lavor\u00f2 sui fondamenti della topologia combinatoria e propose di definire una nozione di equivalenza utilizzando solo tre \"mosse\" elementari. La definizione di Newman evitava le difficolt\u00e0 sorte dalle precedenti definizioni del concetto. La pubblicazione di oltre venti articoli ha stabilito la sua reputazione come \"esperto in topologia moderna\". Newman ha scritto \"Elements of the topology of plane sets of points\" (\"Elementi della topologia degli insiemi piani di punti\"), un lavoro sulla topologia generale e un testo universitario. Ha anche pubblicato articoli sulla logica matematica e ha risolto un caso speciale del quinto problema di Hilbert.\nFu nominato docente di matematica a Cambridge nel 1927. Le sue lezioni del 1935 sui Fondamenti della matematica e sul teorema di G\u00f6del ispirarono Alan Turing a intraprendere il suo lavoro sull\"'Entscheidungsproblem\" (problema decisionale) che era stato posto da David Hilbert e Wilhelm Ackermann nel 1928. La soluzione di Turing consisteva nel proporre un'ipotetica macchina di calcolo programmabile. Nella primavera del 1936, Newman ricevette da Turing una bozza del suo articolo intitolato \"On Computable Numbers with an Application to the Entscheidungsproblem\" (\"Sui numeri calcolabili con un'applicazione all'Entscheidungsproblem\"). Resosi conto della sua importanza, contribu\u00ec a garantirne una rapida pubblicazione. Newman in seguito fece in modo che Turing visitasse Princeton dove Alonzo Church stava lavorando allo stesso problema ma usando il suo lambda calcolo. Durante questo periodo, Newman inizi\u00f2 a condividere il sogno di Turing di costruire una macchina di calcolo a programma memorizzato.\nDurante questo periodo a Cambridge, svilupp\u00f2 strette amicizie con Patrick Blackett, Henry Whitehead e Lionel Penrose.\nNel settembre 1937, Newman e la sua famiglia accettarono un invito a lavorare per sei mesi a Princeton. Alla fine del suo soggiorno a Princeton, present\u00f2 una dimostrazione della congettura di Poincar\u00e9, su cui stava lavorando, per poi per\u00f2 accorgersi che era errata quando era a Cambridge nel luglio 1938.\nNel 1939, Newman fu eletto Fellow della Royal Society.\nVita privata.\nNel dicembre 1934, spos\u00f2 Lyn Lloyd Irvine (1901-1973), una scrittrice, con Patrick Blackett come testimone. Ebbero due figli, Edward (1935) e William (1939).\nSeconda guerra mondiale.\nIl 3 settembre 1939 il Regno Unito dichiar\u00f2 guerra alla Germania. Il padre di Newman era ebreo, il che era particolarmente preoccupante di fronte alla Germania nazista, e Lyn, Edward e William furono evacuati in America nel luglio 1940, dove trascorsero tre anni prima di tornare in Inghilterra nell'ottobre 1943. Dopo che Oswald Veblen, il quale sosteneva \"che ogni uomo abile [avrebbe dovuto] dovrebbe portare una pistola o una bomba a mano e combattere per il suo paese\", si oppose al suo ritorno a Princeton, Newman rimase a Cambridge e all'inizio continu\u00f2 a fare ricerca e a insegnare.\nGovernment Code and Cypher School.\nAlla primavera del 1942, Newman stava valutando se essere coinvolto nello sforzo bellico. Dopo che Patrick Blackett lo raccomand\u00f2 al direttore dell'intelligence navale, Newman fu sondato da Frank Adcock in relazione al Government Code and Cypher School a Bletchley Park (l'attuale Government Communications Headquarters).\nNewman era cauto, preoccupato di assicurarsi che il lavoro fosse sufficientemente interessante e utile, e c'era anche la possibilit\u00e0 che la nazionalit\u00e0 tedesca di suo padre escludesse qualsiasi coinvolgimento in un lavoro top secret. I potenziali problemi furono risolti entro l'estate e accett\u00f2 di arrivare a Bletchley Park il 31 agosto 1942. Newman fu invitato da F. L. (Peter) Lucas a lavorare su Enigma, ma decise di unirsi al gruppo di John Tiltman che lavorava sul cifrario Lorenz, chiamato colloquialmente Tunny.\nTunny.\nNewman fu assegnato alla sezione di ricerca e si mise al lavoro su un cifrario per telescriventi tedesco noto come \"Tunny\". \u00c8 entrato a far parte del \"Testery\" nel mese di ottobre. A Newman piaceva la compagnia ma non gli piaceva il lavoro e riteneva che non fosse adatto ai suoi talenti. Convinse i suoi superiori che il metodo di Tutte poteva essere meccanizzato, e nel dicembre 1942 fu incaricato di sviluppare una macchina adatta. Poco dopo, Edward Travis (allora capo operativo di Bletchley Park) chiese a Newman di guidare la ricerca sulla decrittazione meccanizzata del codice.\nLa Newmanry.\nQuando la guerra fin\u00ec, a Newman fu presentato un boccale d'argento con la scritta \"To MHAN from the Newmanry, 1943-1945\".\nHeath Robinson.\nLa costruzione inizi\u00f2 nel gennaio 1943 e il primo prototipo fu consegnato nel giugno 1943. \u00c8 stato gestito nella nuova sezione di Newman, denominata \"Newmanry\", \u00e8 stato inizialmente ospitato nella capanna 11 e inizialmente gestito da lui stesso, Donald Michie, due ingegneri e sedici Wrens (le donne della Royal Navy). Le Wrens soprannominarono la macchina \"Heath Robinson\", in onore dell'omonimo fumettista che disegnava disegni umoristici di assurdi dispositivi meccanici.\nColossus.\nLe macchine Robinson erano limitate in velocit\u00e0 e affidabilit\u00e0. Tommy Flowers della Post Office Research Station a Dollis Hill aveva esperienza con le valvole termoioniche e costru\u00ec una macchina elettronica, il computer Colossus, che fu installato nella Newmanry. Questo fu un grande successo e dieci erano in uso entro la fine della guerra.\nCarriera accademica successiva.\nCattedra Fielden dell'Universit\u00e0 Victoria di Manchester.\nNel settembre 1945, Newman fu nominato capo del Dipartimento di matematica e della Cattedra Fielden di matematica pura presso l'Universit\u00e0 Victoria di Manchester.\nComputing Machine Laboratory.\nNewman non perse tempo nell'istituire il rinomato Computing Machine Laboratory della Royal Society presso l'Universit\u00e0. Nel febbraio 1946, scrisse a John von Neumann, esprimendo il suo desiderio di costruire una macchina informatica. La Royal Society approv\u00f2 la richiesta di sovvenzione di Newman nel luglio 1946. Frederic Calland Williams e Tom Kilburn, esperti in progettazione di circuiti elettronici, sono stati reclutati dal Telecommunications Research Establishment. Kilburn e Williams costruirono Baby, il primo computer digitale elettronico a programma memorizzato basato sulle idee di Alan Turing e John von Neumann.\nDopo che l'Automatic Computing Engine sub\u00ec ritardi e contrattempi, Turing accett\u00f2 l'offerta di Newman e si un\u00ec al Computer Machine Laboratory nel maggio 1948 come vicedirettore (non essendoci un direttore). Turing si un\u00ec a Kilburn e Williams per lavorare al successore di Baby, il Manchester Mark 1. La collaborazione tra l'Universit\u00e0 e Ferranti produsse in seguito il Ferranti Mark 1, il primo computer prodotto in serie ad essere messo in vendita.\nPensione.\nNewman and\u00f2 in pensione nel 1964 per vivere a Comberton, vicino a Cambridge. Dopo la morte di Lyn nel 1973, spos\u00f2 Margaret Penrose, vedova del suo amico Lionel Penrose, padre di Sir Roger Penrose.\nHa continuato a fare ricerca sulla topologia combinatoria durante un periodo in cui l'Inghilterra era un importante centro di attivit\u00e0, in particolare Cambridge sotto la guida di Christopher Zeeman. Newman diede importanti contributi che lo hanno portato a presentare il suo lavoro al Congresso internazionale dei matematici del 1962 a Stoccolma all'et\u00e0 di 65 anni; nel 1966 dimostr\u00f2 una congettura di Poincar\u00e9 generalizzata per variet\u00e0 topologiche.\nAll'et\u00e0 di 85 anni, Newman inizi\u00f2 a soffrire della malattia di Alzheimer. Mor\u00ec a Cambridge due anni dopo.\nOnori.\nIl Newman Building di Manchester, chiamato cos\u00ec in suo onore, ha ospitato i matematici puri dell'Universit\u00e0 Victoria di Manchester tra il 2004 e il luglio 2007, in attesa del trasferimento della School of Mathematics dalla Mathematics Tower nel nuovo Alan Turing Building, dove una sala conferenze \u00e8 intitolata in suo onore.\nNel 1946, Newman rifiut\u00f2 l'onorificenza dell'OBE poich\u00e9 considerava l'offerta derisoria. Alan Turing era stato nominato OBE sei mesi prima e Newman riteneva che fosse un riconoscimento inadeguato del contributo di Turing per la vittoria della guerra, definendolo come \"trattamento ridicolo di Turing\"."}
{"id": "9208055", "revid": "124563624", "url": "https://it.wikipedia.org/wiki?curid=9208055", "title": "Transizione del Pleistocene medio", "text": "In Paleoclimatologia, con la dizione transizione del Pleistocene medio (in lingua inglese abbreviata in \"MPT\", acronimo di \"Mid-Pleistocene Transition\"), a volte indicata anche come \"rivoluzione del Pleistocene medio\" (in questo caso abbreviata in \"MPR\"), si fa riferimento a un importante cambiamento dei cicli di glaciazione avvenuto nel corso del Quaternario. Questa transizione \u00e8 avvenuta tra 1,25 e 0,7 milioni di anni fa nel corso del Pleistocene.\nPrima della transizione del Pleistocene medio, i periodi glaciali si alternavano con una periodicit\u00e0 di circa 41.000 anni ed erano caratterizzati da una escursione termica piuttosto contenuta, uno spessore abbastanza sottile dello strato di ghiaccio, e una relazione lineare con i cicli di Milankovi\u0107 collegati all'inclinazione assiale. Dopo la transizione avvenuta nel Pleistocene medio, i cicli sono diventati fortemente asimmetrici, caratterizzati da periodi di raffreddamento del clima molto prolungati e una formazione di cappe di ghiaccio molto pi\u00f9 spesse, seguiti da rapidi cambiamenti della temperatura da condizioni glaciali estreme a interglaciali relativamente caldi. La lunghezza dei cicli si attest\u00f2 su una media attorno a 100.000 anni.\nIpotesi.\nLa ricerca di una valida spiegazione a questa transizione anomala \u00e8 normalmente conosciuta come Problema dei centomila anni. I modelli sviluppati di recente che riproducono la MPT includono una diminuzione della CO2 presente nell'atmosfera, una maggiore sensitivit\u00e0 climatica a questa diminuzione, una graduale rimozione della regolite, lo strato superficiale ghiaioso presente nell'emisfero boreale, causate dai processi glaciali del Quaternario. La riduzione della CO2 potrebbe essere correlata a variazioni delle emissioni gassose vulcaniche, all'interramento dei sedimenti oceanici, all'erosione dei carbonati o alla fertilizzazione degli oceani conseguente alla ricaduta in acqua delle polveri vulcaniche.\nLa presenza dello strato ghiaioso di regolite sulla superficie terrestre tendeva a favorire lo scorrimento dei ghiacciai, limitando cos\u00ec la crescita dello spessore della cappa di ghiaccio in formazione. Si ritiene che prima del Quaternario, le porzioni settentrionale dell'America e dell'Eurasia fossero coperte da uno spesso strato di ghiaia. Questo strato fu gradualmente eroso dall'azione dei ghiacciai nel corso di ripetuti periodi glaciali, fino a lasciare scoperte larghe porzioni del basamento cristallino che hanno permesso un pi\u00f9 forte ancoraggio del ghiaccio con un ridotto scivolamento. L'ancoraggio pi\u00f9 efficace ha favorito la crescita dello spessore della cappa glaciale.\nUno studio del 2020 ha concluso che la variazione dei periodi glaciali pu\u00f2 essere stata influenzata anche da una variazione dell'inclinazione assiale della Terra susseguente alla transizione del Pleistocene medio, con la conseguenza di estati pi\u00f9 calde nell'emisfero settentrionale."}
{"id": "9208057", "revid": "666668", "url": "https://it.wikipedia.org/wiki?curid=9208057", "title": "AFC Under-20 Futsal Championship", "text": ""}
{"id": "9208058", "revid": "124801133", "url": "https://it.wikipedia.org/wiki?curid=9208058", "title": "Mujaid Sadick", "text": "Carriera.\nCresciuto nel settore giovanile del , debutta in prima squadra il 12 maggio 2018 in occasione dell'incontro di Primera Divisi\u00f3n\u00a0perso 4-2 contro il .\nIl 18 maggio 2021 passa a titolo definitivo al .\nStatistiche.\n\"Statistiche aggiornate al 25 novembre 2021\"."}
{"id": "9208064", "revid": "1048993", "url": "https://it.wikipedia.org/wiki?curid=9208064", "title": "Jill (film)", "text": "Jill \u00e8 un film svizzero del 2021 diretto da Steven Michael Hayes."}
{"id": "9208068", "revid": "6923", "url": "https://it.wikipedia.org/wiki?curid=9208068", "title": "Pierpaolo Di Mino", "text": "Pier Paolo Di Mino.\nScrittore, poeta ed esoterista italiano\nDopo avere lavorato come sceneggiatore di fumetti e per il cinema (firmando come coautore diversi film, tra i quali Fine pena mai), esordisce nel 1969 con l\u2019opera in versi \u201cVera Aurora Consurgens\u201d. Nel 1990 pubblica in edizione riservata i sette volumi de \u201cLa storia generale. Manuale per la conversione dei barbari\u201d (in collaborazione con M.L. Von Franz). In seguito si ritira a vita privata e, per oltre trenta anni, vive nel romitaggio di Kozel\u2019skaja Optina sotto la direzione spirituale prima dell\u2019igumeno Zosima e poi di padre Sendivogio. In questo lungo periodo stende la sua unica opera in prosa, il romanzo \u201cLo splendore\u201d, dal quale \u00e8 tratto il lavoro iconografico di Veronica Leffe.\nCuriosit\u00e0.\nSecondo una leggenda metropolitana Pier Paolo Di Mino non esiste ed \u00e8 un\u2019invenzione letteraria di Ananda Sunya."}
{"id": "9208089", "revid": "451303", "url": "https://it.wikipedia.org/wiki?curid=9208089", "title": "Heidi (serie televisiva 1978)", "text": "Heidi \u00e8 una serie televisiva basata sull'omonimo romanzo di Johanna Spyri e trasmessa in Svizzera su Schweizer Fernsehen dal 13 settembre 1978 al 2 aprile 1979.\nLuoghi delle riprese.\nIl paese di Heidi che si vede nella serie \u00e8 quello di Grevasalvas, un insediamento di abitazioni contadine posto 1940 m nel comune di Sils in Engadina in Engadina nel Canton Grigioni in Svizzera. Si trova sopra il lago di Sils e sotto il Piz Grevasalvas.\nAl tempo delle riprese la baita del nonno si trovava sopra Grevasalvas, in seguito \u00e8 stata spostata sopra Sankt Mortiz lungo il cosiddetto \"sentiero dei fiori di Heidi\" (\"Heidis Blumenweg\")."}
{"id": "9208091", "revid": "149485", "url": "https://it.wikipedia.org/wiki?curid=9208091", "title": "Souleymen Nasr", "text": "Biografia.\nHa guadagnato la qualificaizione ai Giochi olimpici estivi di grazie alla vittoria del torneo africano di qualificazione olimpica di Hammamet.\nHa quindi rappresentato la alla XXXII edizione dei Giochi, gareggiando nel torneo dei pesi welter, in cui \u00e8 stato eliminato agli ottavi dall'iracheno Aker Al Obaidi, rappresentante della squadra degli Atleti Olimpici Rifugiati."}
{"id": "9208093", "revid": "744331", "url": "https://it.wikipedia.org/wiki?curid=9208093", "title": "Kristjan Asllani", "text": "Biografia.\nArriva in Italia con la famiglia all'et\u00e0 di due anni, stabilendosi a Buti, in provincia di Pisa.\nCaratteristiche tecniche.\nRegista abile nell'impostazione della manovra e dotato di un ottimo senso della posizione, \u00e8 molto bravo nel dettare i tempi di gioco; ha iniziato a giocare a calcio come trequartista, per essere poi arretrato di ruolo.\nCarriera.\nCresciuto nel settore giovanile dell', debutta tra i professionisti il 13 gennaio 2021, nella partita di Coppa Italia persa per 3-2 contro il . Dopo aver vinto il Campionato Primavera con la squadra toscana, viene stabilmente aggregato alla prima squadra degli \"azzurri\", con cui debutta in Serie A il 22 settembre, nella partita vinta per 0-2 contro il .\nStatistiche.\nPresenze e reti nei club.\n\"Statistiche aggiornate al 13 febbraio 2022.\""}
{"id": "9208096", "revid": "1613450", "url": "https://it.wikipedia.org/wiki?curid=9208096", "title": "Big Time Adolescence", "text": ""}
{"id": "9208098", "revid": "1654832", "url": "https://it.wikipedia.org/wiki?curid=9208098", "title": "Piccoli stati insulari in via di sviluppo", "text": " \nI Piccoli stati insulari in via di sviluppo (\"Small Island Developing States\" - SIDS) sono un gruppo di paesi in via di sviluppo insulari che hanno in comune le sfide per lo sviluppo sostenibile. Sono caratterizzati dall'avere pochi abitanti ma in crescita demografica, risorse limitate, lontananza, predisposizione ai disastri naturali, vulnerabilit\u00e0 agli urti esterni, eccessiva dipendenza dal commercio internazionale e fragilit\u00e0 ambientale.\nIl loro sviluppo \u00e8 inoltre frenato dagli elevati costi di comunicazione, energia e trasporto, da volumi irregolari di trasporto internazionale, amministrazione pubblica e infrastrutture sproporzionatamente costose a causa delle loro piccole dimensioni e poca o nessuna possibilit\u00e0 di creare economie di scala.\nStoria.\nI Piccoli stati insulari in via di sviluppo sono stati riconosciuti per la prima volta come gruppo distinto di paesi in via di sviluppo alla Conferenza sull'ambiente e lo sviluppo delle Nazioni Unite tenutasi a Rio de Janeiro nel giugno 1992, conosciuta anche come Summit della Terra o Conferenza di Rio.\nIl \"Barbados Programme of Action\" (BPoA) \u00e8 stato presentato nel 1994 per assistere i Piccoli stati nei loro sforzi di sviluppo sostenibile.\nL'Ufficio dell'Alto rappresentante delle Nazioni Unite per i paesi meno sviluppati, i paesi in via di sviluppo senza sbocco sul mare e i piccoli stati insulari in via di sviluppo (UN-OHRLLS), costituito nel 2001, rappresenta i gruppi di stati.\nSostenibilit\u00e0.\nMolti degli Stati comprendono la necessit\u00e0 di spostarsi verso economie a basse emissioni di carbonio e resilienti al clima, come stabilito nel piano di attuazione della Comunit\u00e0 Caraibica (CARICOM) per lo sviluppo resiliente ai cambiamenti climatici, e spesso fanno affidamento sui combustibili fossili importati, spendendo una quota sempre maggiore del loro PIL nelle importazioni di energia. Le tecnologie per le energie rinnovabili hanno il vantaggio di fornire energia a un costo inferiore rispetto ai combustibili fossili e di rendere i costi degli Stati pi\u00f9 sostenibili.\nBarbados ha avuto successo nell'adottare l'uso dei pannelli solari.\nUna relazione pubblicata nel 2012 da \"Climate and Development Knowledge Network\" dimostrava che la sua industria dei pannelli vantava oltre installazioni, consentendo ai clienti di risparmiare sino a 137 milioni di dollari dall'inizio degli anni 1970. La relazione suggeriva che l'esperienza di Barbados potrebbe essere facilmente replicata da altri Stati con elevate importazioni di combustibili fossili e abbondanti radiazioni solari.\nInoltre, l'attuazione dell' per lo sviluppo sostenibile ha il potenziale per aumentare i benefici economici delle risorse marine degli Stati per mezzo dell'acquacoltura e del turismo responsabile.\nCambiamento climatico.\nI piccoli stati insulari sono tra le regioni pi\u00f9 vulnerabili ai cambiamenti climatici. A causa della loro vicinanza all'acqua, i SIDS sono particolarmente vulnerabili agli effetti marini dei cambiamenti climatici come l'innalzamento del livello del mare, l'acidificazione degli oceani, il riscaldamento degli oceani e l'aumento dell'intensit\u00e0 dei cicloni. Anche il cambiamento delle precipitazione potrebbe causare siccit\u00e0. Molti cittadini dei piccoli stati insulari vivono vicino alle coste, il che significa che sono ad alto rischio di esposizione agli effetti del cambiamento climatico marino. Un'ulteriore vulnerabilit\u00e0 ai cambiamenti climatici deriva dalle loro economie: molti Stati hanno economie basate su risorse naturali, come il turismo, la pesca o l'agricoltura.Fenomeni come l'innalzamento del livello del mare, l'erosione delle coste e le forti tempeste hanno il potenziale per avere un grave impatto sulle loro economie.\nElenco dei piccoli stati insulari.\nNel 2020 il Dipartimento per gli affari economici e sociali delle Nazioni Unite elencava 52 piccoli stati insulari, raggruppati in tre regioni geografiche: Caraibi, Pacifico e Africa, Oceano Indiano, Mediterraneo e Mar Cinese Meridionale, compreso i Membri associati delle commissioni regionali. Ognuna di queste regioni ha un organismo di cooperazione regionale: la Comunit\u00e0 Caraibica, il Forum delle isole del Pacifico e la Commissione dell'Oceano Indiano, di cui molti dei piccoli stati insulari sono membri associati. Inoltre, la maggior parte, ma non tutti, dei piccoli stati insulari sono membri dell'Alleanza dei piccoli Stati insulari, con funzioni di gruppo di pressione e negoziazione all'interno delle Nazioni Unite.\nLEGENDA&lt;br&gt;"}
{"id": "9208099", "revid": "297059", "url": "https://it.wikipedia.org/wiki?curid=9208099", "title": "Murale della pace", "text": "Il murale della pace \u00e8 un dipinto realizzato da Ettore de Conciliis, con la collaborazione di Rocco Falciano, tra il 1964 e il 1965, sulla parete absidale della chiesa di San Francesco d'Assisi ad Avellino.\nStoria.\nIl murale della pace fu realizzato nella chiesa di San Francesco d'Assisi del rione Ferrovia di Avellino tra il maggio 1964 e l'ottobre 1965 dal pittore Ettore de Conciliis, all'epoca poco pi\u00f9 che ventenne, insieme al collega Rocco Falciano, per incarico del parroco Don Ferdinando Renzulli. Il murale fu dipinto sulla parete absidale della chiesa, coprendo una superficie di circa 130 mq (6,30 \u00d7 22 m). Il primo titolo della composizione fu \"Pace, bomba atomica e coesistenza pacifica\" ma, successivamente, \u00e8 diventato noto semplicemente come \"Murale della Pace\". L'intento dell'artista era trattare i temi della pace nel mondo e del dialogo tra le forze laiche e cattoliche, con riferimento al Concilio Vaticano II che si stava svolgendo in quel periodo.\nL'opera fu inaugurata il 23 ottobre 1965 e provoc\u00f2 un acceso dibattito che cattur\u00f2 l'attenzione della stampa nazionale e internazionale: le polemiche provenivano soprattutto da una parte del mondo cattolico, ostile al linguaggio innovativo dell'artista e alle nuove idee che provenivano dalla Chiesa postconciliare; a sostegno dell\u2019opera si schierarono il parroco, Don Ferdinando Renzulli, il Vescovo di Ariano Irpino, Monsignor Pasquale Venezia e gran parte della popolazione avellinese.\nSecondo i detrattori gli artisti avevano realizzato una rappresentazione inadatta ad un luogo sacro poich\u00e9, per la prima volta in una chiesa, si celebrava la pace dipingendo anche gli orrori della guerra; inoltre tra i partecipanti al corteo per la pace erano stati ritratti molti personaggi dell\u2019epoca lontani dalla cristianit\u00e0 o addirittura atei. Il Concilio Vaticano II si sarebbe concluso tra poco meno di due mesi, ma i tempi non erano ancora maturi affinch\u00e9 l\u2019opera potesse essere compresa da tutti.\nL\u2019opera fu approvata dal responsabile della Commissione Pontificia di Arte Sacra, Monsignor Giovanni Fallani ed il Pontefice, Papa Paolo VI, intervenne personalmente per porre fine alle polemiche ricevendo de Conciliis in udienza privata. \nIl terremoto del 1980 danneggi\u00f2 non solo il dipinto ma anche le strutture della chiesa e a questi si aggiunsero i danni provocati dall'umidit\u00e0. Dopo un lungo periodo di oblio il parroco della chiesa, Don Luigi Di Blasi, sollecit\u00f2 un intervento di restauro che inizi\u00f2 con la visita di Gianluigi Colacucci, uno dei restauratori della Cappella Sistina, e fu portato a termine dall'equipe Decores di Roma, diretta dal dott. Nazzareno Gabrielli, responsabile del Gabinetto di Ricerche Scientifiche applicate ai Beni Culturali dei Musei Vaticani. Il restauro, finanziato dal Comune, dalla Provincia e dalla comunit\u00e0 parrocchiale, si concluse nel 1995. Dopo il restauro, nella chiesa di San Francesco ad Avellino si sono tenute le celebrazioni per i 50 anni del Murale della Pace: l'opera \u00e8 stata visitata da personaggi illustri del mondo della cultura, come il violinista Uto Ughi e il critico d'arte Vittorio Sgarbi, che hanno espresso giudizi di grande apprezzamento. \nDescrizione e stile.\nIl murale rappresenta i temi della pace e della guerra, della coesistenza pacifica e dell'affermazione della pace contro il pericolo atomico.\nIl dipinto \u00e8 composto da tre parti principali: il lato sinistro, che rappresenta la pace, \u00e8 un'immagine molto grande fatta di volti che si muovono attorno alla figura centrale di San Francesco d'Assisi; il lato destro rappresenta il tema della guerra con i suoi orrori; nella parte centrale campeggia il fungo della bomba atomica ma \u00e8 presente anche la speranza della rinascita.\nLato destro.\nLa guerra \u00e8 rappresentata in maniera molto forte: in alto alcuni bombardieri sorvolano terribili scene di guerra disposte a formare un\u2019unica immagine complessiva: resti di edifici distrutti, cadaveri umani nelle fosse comuni, patiboli con i condannati appesi, uomini angosciati dal presentimento di un\u2019inevitabile rovina; tutte queste figure dono unite da un vero filo di ferro spinato applicato sul dipinto. Papa Pio XII viene rappresentato con le braccia spalancate davanti alle distruzioni subite dalla citt\u00e0 di Roma e circondato da un esercito di soldati armati di baionetta e volutamente non riconoscibili dall'elmetto, anche se un volto inquietante che emerge tra i soldati rimanda chiaramente al nazismo e sembra un monito a non dimenticare gli orrori perpetrati dai nazisti e dai fascisti durante la II guerra mondiale; pi\u00f9 in basso \u00e8 rappresentata una scena della guerra in Vietnam, mentre a sinistra un gruppo di persone cerca riparo durante un bombardamento.\nL'autore afferma che la durezza delle rappresentazioni di questa parte del dipinto si ricollega all'arte italiana medievale e rinascimentale, in cui la violenza e il dramma sono rappresentati con oggettivit\u00e0 e senza reticenze.\nParte centrale.\nIn alto il fungo della bomba atomica si staglia davanti ad una citt\u00e0 in rovina in cui si riconosce Roma, centro della cristianit\u00e0; pi\u00f9 in basso, tra le macerie di una chiesa si intravede un crocifisso rimasto intatto, a rappresentare la fede che pu\u00f2 sconfiggere la morte; una donna incinta accanto a due bambini simboleggia la vita che continua.\nLato sinistro.\nIl centro compositivo ed espressivo di tutto il dipinto \u00e8 l'immagine di San Francesco d'Assisi: non solo perch\u00e9 a San Francesco \u00e8 dedicata la chiesa, ma soprattutto perch\u00e9 San Francesco \u00e8 l'emblema della pace e della fraternit\u00e0. L'immagine \u00e8 ispirata al ritratto del Santo eseguito da Cimabue nella Basilica di Assisi: la figura \u00e8 stata realizzata applicando la proporzione gerarchica medievale, infatti, essendo il personaggio pi\u00f9 importante, ha dimensione maggiore rispetto a quella delle altre figure. Il saio del santo \u00e8 stato realizzato con la tecnica del collage, applicando sul dipinto frammenti di sacco colorati poi con l'ocra. Attorno al santo si muove una folla ondeggiante di persone: in alto i contadini meridionali a cavallo di muli con la bandiera dell'occupazione delle terre incolte e, a seguire, tanta gente comune con bandiere e cartelli inneggianti alla pace oppure lasciati volutamente in bianco, affinch\u00e9 ognuno possa leggervi il proprio messaggio. Tra tutti questi volti \u00e8 possibile riconoscere molti leader del mondo della politica e della cultura di quegli anni: persone di diverse nazionalit\u00e0, et\u00e0, gruppi sociali, e dalle pi\u00f9 diverse opinioni politiche, anche alcuni atei, perch\u00e9 tutti gli uomini devono essere costruttori di pace. Secondo l'autore, infatti, il processo di pace \u00e8 legato alla comprensione reciproca, alla coesistenza pacifica, e dobbiamo contribuirvi tutti anche da posizioni ideologiche e religiose diverse.\nTra le persone ritratte: Papa Giovanni XXIII, che ha sollecitato il dialogo tra la chiesa e il mondo; J. F. Kennedy, che ha combattuto per i diritti civili delle minoranze; Guido Dorso, politico irpino antifascista che aveva a cuore la crescita del Mezzogiorno; Cesare Pavese, poeta che ha evidenziato la ricchezza dei valori del mondo contadino; Rocco Scotellaro, il poeta contadino che ha lottato contro la povert\u00e0 del meridione; Eduardo De Filippo, drammaturgo che ha raccontato la vita della gente comune di Napoli; Sophia Loren, che raccontato gli orrori della guerra con la sua interpretazione nel film \"La Ciociara\"; Bertrand Russel, filosofo gallese riteneva che la guerra fosse in antitesi alla civilt\u00e0; Dolores Ibarruri, politica spagnola che ha combattuto contro il regime franchista; Alberto Moravia, scrittore antifascista; Francesco de Sanctis, scrittore e politico irpino che si \u00e8 impegnato per lo sviluppo dell'Italia meridionale; Palmiro Togliatti, politico antifascista che ha combattuto per la democrazia e la costituzione; Pablo Picasso, pittore spagnolo che ha denunciato la brutalit\u00e0 della guerra in Guernica; Pierpaolo Pasolini, scrittore che ha rivalutato la cultura popolare; Mao Tse-Tung, presidente cinese che attribuiva grande importanza al mondo contadino; Fidel Castro, dittatore cubano a capo di un paese profondamente cattolico; i vescovi di Avellino Gioacchino Pedicini e Pasquale Venezia; Carlo Levi, scrittore di origine ebraica che ha raccontato i valori del mondo contadino e, infine, un autoritratto del pittore."}
{"id": "9208102", "revid": "149485", "url": "https://it.wikipedia.org/wiki?curid=9208102", "title": "Soleymen Nasr", "text": ""}
{"id": "9208109", "revid": "375960", "url": "https://it.wikipedia.org/wiki?curid=9208109", "title": "Baticala", "text": ""}
{"id": "9208111", "revid": "324090", "url": "https://it.wikipedia.org/wiki?curid=9208111", "title": "Xarel\u00b7lo", "text": "Lo Xarel\u00b7lo \u00e8 un vitigno a bacca bianca di origine spagnola coltivato appositamente in Catalogna. \u00c8 un incrocio della variet\u00e0 Finto Brustiano e Heb\u00e9n. \u00c8 un vitigno rustico di medio vigore, adattabile ad ogni terreno fino a 400 metri di altitudine, caratterizzato da buona produttivit\u00e0.\nCaratteristiche.\nLo Xarel\u00b7lo \u00e8 un vitigno di media vigoria, a germogliamento precoce con maturazione media e con una produzione buona e costante. Predilige potature medio lunghe o lunghe. Il grappolo \u00e8 di grandezza media, molto compatto, con acino rotondo a buccia spessa.\nXarel\u00b7lo \u00e8 una delle tre variet\u00e0, insieme a Macabeo e Parellada, utilizzate per fare lo spumante cava, un vino dal colore giallo paglierino di buona alcolicit\u00e0 e fine aroma.\nLo Xarel-lo, grappolo medio, poco sensibile alle malattie, \u00e8 un vitigno che ha buona acidit\u00e0 conferendo agli spumanti, nerbo, struttura e persistenza."}
{"id": "9208112", "revid": "1971044", "url": "https://it.wikipedia.org/wiki?curid=9208112", "title": "Salt Lake Garage", "text": "Salt Lake Garage (\"Bitchin' Rides\") \u00e8 un programma televisivo statunitense prodotto da MotorTrend TV e Fischer Productions, trasmesso sul canaleMotor Trend dal 2 settembre 2014. In Italia viene trasmesso dal 2014 prima su DMAX poi su Motor Trend.\nIl programma ha avuto dalla prima stagione subito successo ed \u00e8 attualmente alla sua ottava stagione, diventando anche la serie pi\u00f9 popolare di Velocity. Salt Lake Garage pu\u00f2 essere visto anche tramite Velocity, ora noto come Motor Trend OnDemand.\nIl programma.\nIn ogni episodio, Kindig e il suo team incontrano un cliente, recensiscono un'auto, creano un design, poi il team smonta e ricostruisce il veicolo per creare un bellissimo capolavoro. I progetti in primo piano includono una Ford Tudor del '33, una Chevrolet Corvette del '57, un'Audi R8 Spyder, una Chevrolet Camaro del '69, un autobus Volkswagen del '62 e un GM Futurliner n."}
{"id": "9208115", "revid": "149485", "url": "https://it.wikipedia.org/wiki?curid=9208115", "title": "Marwa al-Amiri", "text": ""}
{"id": "9208116", "revid": "290351", "url": "https://it.wikipedia.org/wiki?curid=9208116", "title": "Audrey (film)", "text": ""}
{"id": "9208118", "revid": "47767", "url": "https://it.wikipedia.org/wiki?curid=9208118", "title": "Atilla", "text": ""}
{"id": "9208119", "revid": "47767", "url": "https://it.wikipedia.org/wiki?curid=9208119", "title": "Atle", "text": ""}
{"id": "9208121", "revid": "149485", "url": "https://it.wikipedia.org/wiki?curid=9208121", "title": "Campionati africani di lotta 2008", "text": "I campionati africani di lotta 2008 sono stati la 24\u00aa edizione della manifestazione continentale organizzata dalla FILA. Si sono svolti dal 7 all'8 marzo 2008 a Tunisi, in Tunisia. I risultati delle competizioni sono stati validi ai fini della qualificazione ai Giochi olimpici estivi di ."}
{"id": "9208130", "revid": "666668", "url": "https://it.wikipedia.org/wiki?curid=9208130", "title": "Atila", "text": ""}
{"id": "9208134", "revid": "47767", "url": "https://it.wikipedia.org/wiki?curid=9208134", "title": "\u00c1tila", "text": ""}
{"id": "9208137", "revid": "375960", "url": "https://it.wikipedia.org/wiki?curid=9208137", "title": "Cocche", "text": ""}
{"id": "9208161", "revid": "977364", "url": "https://it.wikipedia.org/wiki?curid=9208161", "title": "Volo Air France 406", "text": "Il volo Air France 406 era un Lockheed L-1649 Starliner che si schiant\u00f2 in Algeria il 10 maggio 1961, dopo l'esplosione di una bomba a bordo. Rimasero uccisi tutti i 78 passeggeri e l'equipaggio a bordo. \u00c8 stato il peggior disastro aereo che abbia mai coinvolto un Lockheed Starliner.\nIl volo.\nIl volo Air France 406 era un volo passeggeri internazionale proveniente da Brazzaville, Congo, su una rotta avente come destinazione finale Parigi, Francia. Le fermate intermedie erano Fort Lamy, in Ciad, e Marsiglia, sempre in Francia. Il volo veniva effettuato da un Lockheed L-1649 Starliner, l'F-BHBM \"De Grasse\".\nIncidente.\nDopo essere decollato da Fort Lamy, durante la navigazione a un'altitudine di circa 20.000 piedi, lo Starliner si spezz\u00f2 dopo che il suo stabilizzatore cedette. L'aereo precipit\u00f2 a terra a circa 35 miglia dal giacimento petrolifero di Edjele, vicino al confine con la Libia. Tutti gli occupanti del volo 406 rimasero uccisi.\nVittime.\nTra le vittime c'erano diciotto bambini. Tra essi si trovavano i tre figli dell'Incaricato d'Affari degli Stati Uniti nella Repubblica Centrafricana, che, insieme alla madre (la moglie dell'incaricato), erano sul volo 406 diretto a Londra. Tra i morti anche un conte e una contessa, oltre a due ministri del governo della Repubblica Centrafricana. Dopo l'incidente del volo 406 iniziarono a emergere voci secondo cui si trattava di un assassinio da parte di nemici della Repubblica Centrafricana.\nL'indagine.\nLa causa pi\u00f9 probabile dello schianto del volo Air France 406 fu il sabotaggio con un esplosivo alla nitrocellulosa."}
{"id": "9208173", "revid": "125853020", "url": "https://it.wikipedia.org/wiki?curid=9208173", "title": "Kiernan Dewsbury-Hall", "text": "Carriera.\nCresciuto nel settore giovanile del , debutta in prima squadra il 25 gennaio 2020 in occasione dell'incontro di FA Cup vinto 1-0 contro il .\nStatistiche.\n\"Statistiche aggiornate al 25 novembre 2021\"."}
{"id": "9208176", "revid": "124953945", "url": "https://it.wikipedia.org/wiki?curid=9208176", "title": "Sara Sanz", "text": "Biografia.\nSara Sanz \u00e8 nata il 3 maggio 1991 A Coru\u00f1a in Galizia (Spagna), fin da piccola ha coltivato la passione per la recitazione.\nCarriera.\nSara Sanz nel 2007 ha iniziato la sua carriera recitando nell'opera teatrale \"La Zapatera Prodigiosa\" diretto da Ramiro Neira. \nNel 2012 ha recitato nel film \"Ghost Academy\" (\"Promoci\u00f3n fantasma\") diretto da Javier Ruiz Caldera. Nel 2014 ha recitato nel film \"Lila\" diretto da Carlos Lascano. \nNel 2015 ha recitato nel cortometraggio \"La Culpa\". L'anno successivo, nel 2016, ha recitato nel cortometraggio \"Benvida ao Desastre\" diretto da Irene Pin. \nNel 2018 ha recitato nella web serie \"LuvApp\". L'anno successivo, nel 2018, ha recitato nella web serie \"Dinosaurio La Serie - 99%\" diretto da David Sainz, Bruno Mart\u00edn e Pablo Tocino. \nNel 2017 ha recitato nel cortometraggio \"Astra\" diretto da Mar\u00eda Romero. Nello stesso anno ha recitato nell'opera teatrale \"18 de noviembre\" diretto da Daniel Curr\u00e1s. L'anno successivo, nel 2018, ha recitato nel cortometraggio \"Vete\" diretto da Kiara Mathews. Nel 2019 ha recitato nel cortometraggio \"En la Noche\" diretto da Pedro Vilas. \nNel 2018 ha recitato nella serie \"Lobos y corderos.\" L'anno successivo, nel 2019, ha recitato nel film \"Aquellas tardes de verano\" diretto da Carlos Cabero. \nNel 2018 entra a far parte del cast della serie \"Il sapore delle margherite\" (\"El sabor de las margaritas\"), nel ruolo di Rebeca Seoane. \nNel 2019 ha interpretato il ruolo di Isabella nella serie \"Dulcinea\". Nello stesso anno ha interpretato il ruolo di Julia nella serie \"A Ninguna Parte\". \nIl suo pi\u00f9 grande successo \u00e8 arrivato nel 2019 e nel 2020 quando ha interpretato il ruolo di Rosa Soloz\u00e1bal nella soap opera \"Il segreto\" (\"El secreto de Puente Viejo\").\nNel 2020 ha interpretato il ruolo di Luc\u00eda nella serie \"Dos mil once\". Sempre nello stesso anno ha interpretato il ruolo di Noe nella serie \"La unidad\". Nel 2021 ha recitato nella serie \"A lei de Santos\". Sempre nello stesso anno ha recitato nella serie \"Un asunto privado\".\nLingue.\nSara Sanz parla fluentemente lo spagnolo e l'inglese."}
{"id": "9208181", "revid": "124284993", "url": "https://it.wikipedia.org/wiki?curid=9208181", "title": "Marko Grilc", "text": "Biografia.\nAttivo dal 2002 al 2013, \u00e8 stato uno degli atleti sloveni di maggior successo nella storia della disciplina. Ha gareggiato in cinque edizioni mondiali e a quattro degli X Games.\n\u00c8 stato vicecampione della Coppa del Mondo nella specialit\u00e0 del Big air nel 2009.\nSi \u00e8 ritirato dall'attivit\u00e0 agonistica nel 2013.\n\u00c8 deceduto all'et\u00e0 di trentotto anni sulle piste di S\u00f6lden, urtando violentemente la testa contro una roccia innevata, mentre ispezionava un luogo per girare la scena di un film."}
{"id": "9208189", "revid": "666668", "url": "https://it.wikipedia.org/wiki?curid=9208189", "title": "\u00c1tila Teixeira Storni", "text": ""}
{"id": "9208197", "revid": "1100311", "url": "https://it.wikipedia.org/wiki?curid=9208197", "title": "Muhammed G\u00fcm\u00fc\u015fkaya", "text": "Carriera.\nCresciuto nel settore giovanile del , debutta in prima squadra il 30 ottobre 2019 in occasione dell'incontro di T\u00fcrkiye Kupas\u0131 vinto 3-1 contro il .\nStatistiche.\n\"Statistiche aggiornate al 30 settembre 2021\"."}
{"id": "9208200", "revid": "62748", "url": "https://it.wikipedia.org/wiki?curid=9208200", "title": "Betsabea (G\u00e9r\u00f4me)", "text": "Betsabea (\"Bethsab\u00e9e\") \u00e8 un dipinto ad olio su tela del pittore francese Jean-L\u00e9on G\u00e9r\u00f4me, realizzato nel 1889. L'opera oggi \u00e8 conservata in una collezione privata.\nDescrizione.\nL'opera raffigura l'episodio biblico di Davide e Betsabea. La moglie di Uria si sta lavando su una terrazza accompagnata da una serva e Davide la osserva dall'alto di una torre, invaghendosi di lei.\nLa figura di Betsabea richiama le varie scene di donne che si lavano dipinte in precedenza dall'artista, anche se queste si trovavano al chiuso e non all'aperto come in questo caso. La donna \u00e8 situata al centro di una \"V\" costituita dalla serva da un lato e dal suo vestito su uno sgabello dall'altro. \nIl fulcro dell'opera \u00e8 costituito dal contrapposto della figura di Betsabea, dall'effetto della luce sulla sua pelle bianca e morbida e dai tessuti minuziosamente drappeggiati sullo sgabello e da quelli indossati dalla serva. In effetti, quest'opera venne dipinta a Bougival, dove G\u00e9r\u00f4me lavorava sul tetto del suo \"atelier\" estivo, consentendogli di far posare la sua modella all'aperto e di riprodurre realisticamente gli effetti atmosferici. L'aspetto della citt\u00e0 di Gerusalemme sullo sfondo non segue la realt\u00e0 ma \u00e8 generico e immaginario.\nSette anni dopo la realizzazione di questa tela, G\u00e9r\u00f4me ne trasse una scultura in gesso, oggi conservata al museo Dahesh."}
{"id": "9208203", "revid": "1652134", "url": "https://it.wikipedia.org/wiki?curid=9208203", "title": "Vittorio Leonardi", "text": "Biografia.\nNacque a La Spezia il 16 marzo 1895, figlio di Giacomo e Teresa Devoto. Fervente interventista, fu presidente della Sezione studentesca \"Dante Alighieri\", svolgendo una grande opera, sia scritta che a parole, a favore dell'ingresso in guerra del Regno d'Italia. Allievo dell'ultimo anno di ragioneria presso l'Istituto tecnico \"Manfredo Da Passano\" di La Spezia, il 1\u00b0 gennaio 1915 lasci\u00f2 gli studi per arruolarsi nel Regio Esercito, assegnato come allievo ufficiale al 49\u00b0 Reggimento fanteria. Divenuto sottotenente di complemento otto mesi dopo, entr\u00f2 in servizio nel 21\u00b0 Reggimento fanteria della Brigata Cremona che raggiunse, in zona di operazioni, il 16 agosto, sul basso Isonzo nella zona di Monfalcone. Nel mese di settembre fu trasferito al 127\u00b0 Reggimento fanteria della Brigata Firenze, partecipando ai combattimenti verso Plava, sul Kuk e sul Kubilek e contro le posizioni nemiche sul Monte Sabotino. Rimase ferito gravemente a Sogli Bianchi, nel Trentino, nell'agosto 1916 e, una volta ristabilitosi, ritorn\u00f2 al fronte con il grado di tenente, assegnato alla 213\u00aa Compagnia mitraglieri Fiat del 53\u00b0 Reggimento fanteria operante in Val Popena e sulle pendici del Monte Piana. Nell'ottobre 1917 fu promosso capitano e pass\u00f2, dietro sua domanda, al comando della 3\u00aa Compagnia del XVIII Reparto d'assalto \"Fiamme Cremisi\". Il 16 settembre 1918 fu insignito della medaglia d'argento al valor militare per un brillante attacco contro la cosiddetta trincea dell'Abete sul Monte Grappa, dove cattur\u00f2 l'inteso presidio nemico con tutte le armi in dotazione. Il 25 ottobre, assegnato al 240\u00b0 Reggimento fanteria della Brigata Pesaro, partecip\u00f2 alle fasi iniziali della battaglia di Vittorio Veneto attaccando le posizioni avversarie di Cima Pertica. Al comando degli arditi della sua compagnia attacc\u00f2 le trincee nemiche, sgominandone i difensori e rimanendo ferito alla testa. Non volle essere allontanato dal combattimento, fino a che lo scoppio di una bomba a mano non lo ridusse in fin di vita. Ricoverato su una ambulanza chirurgica della 1\u00aa Armata, l\u00ec si spense il giorno successivo. Con Regio Decreto del 23 gennaio 1921 fu insignito della medaglia d'oro al valor militare alla memoria."}
{"id": "9208211", "revid": "62004", "url": "https://it.wikipedia.org/wiki?curid=9208211", "title": "Campionati del mondo di ciclocross 2019 - Gara femminile Elite", "text": "La ventesima edizione della gara femminile Elite dei Campionati del mondo di ciclocross 2019 si svolse il 2 febbraio 2019 con partenza ed arrivo da Bogense in Danimarca, su un percorso iniziale di 150\u00a0mt pi\u00f9 un circuito di 2,6\u00a0km da ripetere 7 volte per un totale di 18,35\u00a0km. La vittoria fu appannaggio della belga Sanne Cant, la quale termin\u00f2 la gara in 47'53\", alla media di 22,986\u00a0km/h, precedendo le olandesi Lucinda Brand e Marianne Vos terza.\nPartenza con 40 cicliste, delle quali 36 portarono a termine la competizione."}
{"id": "9208219", "revid": "15756", "url": "https://it.wikipedia.org/wiki?curid=9208219", "title": "Andy Jackson", "text": "Biografia.\nFormatosi inizialmente alla professione presso gli Utopia Studios, Jackson ha iniziato a lavorare come tecnico del suono per i Pink Floyd nel 1980, collaborando alla registrazione delle esibizioni di \"The Wall\" all'Earls Court Exhibition Centre. Ha poi lavorato alle registrazioni della colonna sonora del film \"Pink Floyd The Wall\" e all'album in studio \"The Final Cut\". Jackson \u00e8 diventato il principale ingegnere della band a partire dall'album \"A Momentary Lapse of Reason\" e da \"The Division Bell\", e si \u00e8 occupato delle registrazioni per la colonna sonora del film documentario del 1992 sulle corse automobilistiche \"La Carrera Panamericana\". \u00c8 stato il responsabile del missaggio durante i concerti della tourn\u00e9e mondiale del 1994 e si \u00e8 occupato della produzione dell'ultimo album in studio dei Pink Floyd, \"The Endless River\". \nHa quindi assunto la piena responsabilit\u00e0 quale supervisore senior per gli studi di registrazione di David Gilmour, l'Astoria e il Medina, e ha lavorato a tutti i progetti multimediali e le registrazioni di Gilmour come tecnico del suono e/o co-produttore dal 1984. Ha anche curato il primo album da solista di Roger Waters, \"The Pros and Cons of Hitch Hiking\", ivi incluso il missaggio sul palco nel corso della tourn\u00e9e di Waters del 1984. Inoltre, in collaborazione con l'ingegnere Damon Iddins, ha rimasterizzato la maggior parte del materiale bonus delle edizioni deluxe di \"The Dark Side of the Moon\" e di \"Wish You Were Here\" per la campagna di ripubblicazione Why Pink Floyd...? e per il cofanetto \"The Early Years 1965-1972\" pubblicato nel 2016.\nOltre al suo lavoro con i Pink Floyd, Jackson ha anche lavorato con artisti del calibro di Heatwave, Strawbs, The Boomtown Rats (in particolare ha mixato la loro hit \"I Don't Like Mondays\") e con il gruppo di rock gotico Fields of the Nephilim. Ha registrato un album solista, \"Obvious\", che \u00e8 stato pubblicato nel 2001 ed \u00e8 stato anche chitarrista per quattro anni per il progetto musicale The Eden House. In seguito ha pubblicato altri due album da solista, \"Signal to Noise\" nel 2014 e \"73 Days at Sea\" l'anno successivo."}
{"id": "9208232", "revid": "697352", "url": "https://it.wikipedia.org/wiki?curid=9208232", "title": "Bruno Covas", "text": "\u00c8 stato sindaco di San Paolo dal 7 aprile 2018 fino alla sua prematura scomparsa avvenuta il 16 maggio 2021.\nBiografia.\nInizi.\nNipote del politico M\u00e1rio Covas, nasce a Santos, localit\u00e0 balneare nei pressi di San Paolo. Suo nonno serv\u00ec come governatore dello stato di San Paolo per il Partito della Social Democrazia Brasiliana, a cui anche Bruno aderisce gi\u00e0 a partire dall'et\u00e0 di 18 anni. Si trasfer\u00ec poi a San Paolo per studiare al Col\u00e9gio Bandeirantes per poi frequentare l'Universidade de S\u00e3o Paulo, dove ha conseguito una laurea in giurisprudenza e una in economia presso la Pontif\u00edcia Universidade Cat\u00f3lica della medesima citt\u00e0. \nCarriera politica.\nCovas inizia la sua carriera politica nel 2004, quando fu candidato alla carica di vicesindaco di Santos insieme al candidato sindaco Raul Christiano. Si piazzarono poi al quarto posto al primo turno delle elezioni comunali di quell'anno con l'11,52% dei voti.\nNel 2006 si candid\u00f2 come deputato per lo stato di San Paolo e vinse con oltre 122.000 preferenze, il numero pi\u00f9 alto mai ottenuto in quelle elezioni. Entrato in carica all'inizio del 2007, rimase in carica nel 2011, quando fu nominato come segretario dell'ambiente dello stato di San Paolo dal governatore Geraldo Alckmin.\nNel 2015 entr\u00f2 poi come deputato alla Camera dei deputati.\nNel 2016 fu poi eletto vicesindaco di San Paolo insieme al candidato vincente Jo\u00e3o Doria, assumendo la carica il 1\u00b0 gennaio 2017. Assume poi il ruolo di sindaco a tutti gli effetti il 7 aprile 2018, quando Doria si dimise per candidarsi al mandato di governatore.\nMalattia e morte.\nIl 19 ottobre 2019 fu portato d'urgenza in ospedale a seguito di un'eruzione cutanea alla gamba. Giorni dopo gli \u00e8 stata riscontrata una trombosi venosa profonda delle vene fibulari con emboli polmonari bilaterali. Successivi esami hanno poi rivelato un adenocarcinoma nella giunzione gastroesofagea con metastasi epatiche e linfonodali regionali. A partire da quei giorni fino a febbraio 2020, Covas ha ricevuto chemioterapia con remissione completa del tumore primario, ma le metastasi linfonodali sono persistite; inizi\u00f2 quindi un corso di immunoterapia.\nNel giugno 2020 \u00e8 inoltre risultato positivo al virus da COVID-19.\nNell'aprile 2021 il tumore cominci\u00f2 ad estendersi fino al fegato e alle ossa e il successivo 2 maggio fu ricoverato urgentemente. Ormai ridotto in pessime condizioni, Covas mor\u00ec a soli 41 anni la mattina del 16 maggio 2021."}
{"id": "9208237", "revid": "599013", "url": "https://it.wikipedia.org/wiki?curid=9208237", "title": "Vilde Hasund", "text": "Carriera.\nNazionale.\nHasund inizia ad essere convocata dalla Federcalcio norvegese (NFF) dal 2015, inizialmente per vestire la maglia della formazione Under-23, nazionale con la quale debutta in amichevoli il 24 gennaio nell'incontro perso con le pari et\u00e0 dell', per poi venire inserita in rosa per il Torneo di La Manga nel marzo successivo e per la fase \u00e9lite di qualificazione all'Europeo di Israele 2015. In questa fase viene impiegata in tutti i tre gli incontri della sua nazionale, risultando decisiva per l'accesso alla fase finale con la doppietta che il 6 aprile segna nella vittoria per 2-0 sulla . In rosa anche per la fase finale scende in campo in due delle tre partite del gruppo B nella prima fase eliminatoria, con la Norvegia che con una vittoria, un pareggio e una sconfitta viene eliminata gi\u00e0 alla fase a gironi.\nRimasta in quota anche per le successive qualificazione all'Europeo di Slovacchia 2016, totalizza, tra amichevoli e incontri ufficiali del torneo UEFA, altre 8 presenze delle quale 2 nella fase a gironi del suo secondo europeo di categoria prima dell'eliminazione dal torneo.\nTra il 2017 e il 2020 matura 14 presenze, tutte in amichevole, in Under-23.\nPer la prima convocazione in nazionale maggiore deve attendere l'anno successivo, chiamata dal commissario tecnico Martin Sj\u00f6gren in occasione delle qualificazioni, nel gruppo F della zona UEFA, ai Mondiali di Australia e Nuova Zelanda 2023 debuttando il 25 novembre 2021, nell'incontro vinto 7-0 con l', rilevando Frida Leonhardsen Maanum all'80' e andando a rete per il parziale 6-0 norvegese un minuto dopo.\nStatistiche.\nPresenze e reti nei club.\n\"Statistiche aggiornate al 26 novembre 2021.\""}
{"id": "9208238", "revid": "780783", "url": "https://it.wikipedia.org/wiki?curid=9208238", "title": "Vuelta al Pa\u00eds Vasco 1969", "text": ""}
{"id": "9208240", "revid": "125760742", "url": "https://it.wikipedia.org/wiki?curid=9208240", "title": "Croazia ai Giochi della XXXII Olimpiade", "text": "La Croazia ha partecipato ai Giochi della XXXII Olimpiade, che si sono svolti a Tokyo, Giappone, dal 23 luglio all'8 agosto 2021 (inizialmente previsti dal 24 luglio al 9 agosto 2020 ma posticipati per la pandemia di COVID-19) con una delegazione di 60 atleti impegnati in 16 discipline."}
{"id": "9208241", "revid": "780783", "url": "https://it.wikipedia.org/wiki?curid=9208241", "title": "Vuelta al Pa\u00eds Vasco 1970", "text": ""}
{"id": "9208242", "revid": "1442080", "url": "https://it.wikipedia.org/wiki?curid=9208242", "title": "Gens Abudia", "text": "La gens Abudia fu una \"gens\" plebea romana. \nFior\u00ec in epoca imperiale e nessuno dei suoi membri ricopr\u00ec le pi\u00f9 alte magistrature dello stato romano. Solo Ruso Abudio ricopr\u00ec la carica di edile sotto Tiberio. Tutti gli altri appartenenti a questa gens ci sono noti solo grazie alle iscrizioni.\nPraenomina.\nI principali praenomina della \"gens Abudia\" erano \"Marcus\", \"Publius\" e \"Titus\". Ma abbiamo anche esempi di \"Gnaeus\", \"Lucius\" e \"Quintilius\" ."}
{"id": "9208243", "revid": "375960", "url": "https://it.wikipedia.org/wiki?curid=9208243", "title": "Caravella a vela quadra", "text": "La caravella a vele quadre (pt. \"Caravela redonda\") fu un veliero creato dai portoghesi nella seconda met\u00e0 del XV secolo, una versione molto pi\u00f9 grande della comune caravella ma il cui uso si fece massiccio solo alla fine del secolo. La caravella a vela quadra gioc\u00f2 un ruolo notevole nell'espansione portoghese nell'et\u00e0 della scoperte, soprattutto nella prima met\u00e0 del XVI secolo, per la sua eccezionale manovrabilit\u00e0 e capacit\u00e0 di combattimento. Questa nave \u00e8 stata talvolta adottata anche da altre potenze europee. Lo scafo anticipa quello del successivo galeone e alcuni esperti ne considerano questa nave il precursore, da cui la sotto-categoria di .\nSecondo il cronista cinquecentesco portoghese Gaspar Correia, la tipica caravella da combattimento della IV Armata d'India di Vasco da Gama (1502) trasportava 30 uomini, 4 cannoni pesanti sottocoperta, 6 falconetti (po. \"falconete\") in coperta (due fissati alla poppa) e 10 archibusoni (po. \"canh\u00e3o de ber\u00e7o\") sul quarto-ponte e a prua.\nStoria.\nLa caravella portoghese a vele quadre o caravella \"tonda\" comparve frequentemente alla fine del XV secolo e soprattutto all'inizio del XVI secolo. Tradizionalmente considerata un particolare tipo di caravella, era un nuovo e diverso tipo di nave per le notevoli differenze strutturali rispetto al predecessore, risultato di un'evoluzione nel design della caravella \"classica\", la c.d. \"Caravela latina\" e d'una combinazione strutturale con la caracca. Cristoforo Colombo, nei suoi viaggi nel Nuovo Mondo al servizio della Castiglia, utilizz\u00f2 navi chiamate anche \"\" (lett. \"caravelle rotonde\") per l'uso misto delle vele ma erano strutturalmente delle caravelle latine (fors'anche navi pi\u00f9 tradizionali), diverse dalle \"rotonde\" portoghesi per numero e disposizione delle vele e forma dello scafo, tra le altre caratteristiche. Esistevano regolamenti per la costruzione di caravelle da 150 a 180 tonnellate, da 110 a 150 tonnellate e da 100 a 125 tonnellate. Le caravelle a vela quadra e le caravelle latine erano diversi tipi di navi: il nome \"caravella\" era l'unico legame tra loro.\nLa caravella a vela quadra aveva sia cassero sia castello di prua, a differenza della caravella latina, che non poteva avere alcuna struttura eretta a prua della nave, a causa della manovra dell'albero di trinchetto. In questo punto, la caravella quadrata era pi\u00f9 vicina a \"nau\" e ai galeoni che alla \"Latina\". Aveva anche un becco innovativo (per l'epoca) o di stile \"moderno\", sporgente in avanti dalla prua al di sotto del livello del castello, come sarebbe stato nella seconda met\u00e0 del Cinquecento per i galeoni. Aveva linee di scafo affusolate e strette, in rapporto tra lunghezza e larghezza compreso tra 3:1 e 4:1 (alcune rare, forse pi\u00f9 lunghe), camminando approssimativamente nel mezzo. Questo rapporto si avvicina a quello della \"patache\", nave in alcune caratteristiche simili, ed era leggermente superiore al rapporto 3:1 previsto dai regolamenti per le navi di 150 tonnellate.\nLaddove il galeone portoghese, in gran parte progettato per una migliore navigazione e per la difesa navale, rest\u00f2 comunque d'uso misto, bellico e commerciale, come fu anche per il galeone spagnolo (tra le altre navi europee di questa \"classe\"), la caravella a vela quadra o \"\", pur bifunzionale, era essenzialmente dedicata alla guerra navale e alla difesa delle flotte.\nL'uso di queste caravelle a vele quadre per l'esplorazione, la ricognizione e il combattimento (se necessario), in scorta a convogli con un gran numero di \"nau\", fu determinante nell'esplorazione del Nord America, del Sud America e dell'Estremo Oriente, in particolare nelle Armate d'India - compresa la scoperta del Brasile nella Seconda Armata d'India (Cabral, 1500) di Pedro \u00c1lvares Cabral nel 1500 e nelle flotte che seguirono. Furono anche importanti, insieme alle \"nau\", in battaglie storiche decisive come la Battaglia di Diu.\nLe caravelle a vele quadre avevano un uso ottimale nelle armate della guardia costiera, nello Stretto di Gibilterra, nelle Isole Atlantiche, nel Nordafrica, nel Mediterraneo, in Brasile e nell'Oceano Indiano. Quando re Manuele I del Portogallo decise di inviare navi alle Azzorre per proteggere le navi che giungevano dall'India o quando cre\u00f2 la \"\" (it. \"Armata dello Stretto\"), lo fece con caravelle a vele quadre armate per la guerra, alcune \"nau\" e, in seguito, galeoni (nel Nord Atlantico); e nello Stretto di Gibilterra, unendoli alle fuste e alle galee. Nonostante la caravella tonda sia stata parzialmente sostituita dal galeone, le sue grandi qualit\u00e0 ne permisero l'utilizzo fino alla fine del XVII secolo. La Caravella portoghese prende il nome da questo curioso tipo di nave da combattimento.\nCostruzione.\nCombinazione della caracca e della caravella, la caravella a vele quadre si distingueva nettamente da entrambe le navi per le sue vele combinate (assenti nella caravella), i quattro o pi\u00f9 alberi, di solito tre a vele latine e l'albero di prua con due vele quadre, e per il disegno dello scafo pi\u00f9 stretto e pi\u00f9 lungo. La caravella a vele quadre era proporzionalmente pi\u00f9 stretta in larghezza e pi\u00f9 lunga della caravella, contraddistinta anche dal cassero, pi\u00f9 allungato, solitamente pi\u00f9 sporgente all'indietro, e pi\u00f9 complesso, a due piani o a due ponti a castello, su gradazioni diagonali in lunghezza. Differentemente dalla caravella aveva anche un castello di prua e un lungo becco, sporgente in avanti dalla prua di sotto del livello del castello.\nLa configurazione della caravella a vele quadrate rimanda a quelle delle c.d. \"navi tonde\", generalmente aventi uno scafo pi\u00f9 stretto e allungato rispetto alle navi di maggiori dimensioni, linee pi\u00f9 basse, di poppa e di prua, a due o un piano, e due coperte. La nave aveva quattro alberi, uno con due vele quadrate (l'albero di trinchetto) e vele latine sulle altre. La stazza morfologica era perfettamente adeguata all'evoluzione generale dei velieri a partire dal XV secolo, che vide dapprima un forte incremento delle sue sovrastrutture e venne progressivamente a diminuire di volume.\n\"Caravela de Armada\".\nLa \"Caravela de armada\" era, fondamentalmente, una caravella a vele quadre ben armata, nata dalla necessit\u00e0 di trasportare pi\u00f9 carico e artiglieria pi\u00f9 pesante, in modo da adempiere a compiti militari come scorta convoglio o pattugliamento costiero e integrare le Armate portoghesi, in particolare nel XVI sec. Al fine di mantenere il baricentro basso, in modo da non compromettere la stabilit\u00e0, fu aumentato il pescaggio della nave, consentendo cos\u00ec l'esistenza di pi\u00f9 ponti.\nGaleone.\nIl galeone portoghese sorse probabilmente durante il primo quarto del XVI secolo, contribuendo all'egemonia del Portogallo in Oriente. Era pesantemente armato e robusto, con una capacit\u00e0 di carico inferiore rispetto alle caracche utilizzate per il trasporto delle merci, particolarmente adatto a scortare flotte e convogli, in particolare lungo la rotta per l'India. Questa nave fu un precursore e un pioniere nel suo genere, anche nel numero e nella disposizione delle sue vele, nella sua forma nel suo insieme.\nIn termini strutturali, il galeone pu\u00f2 costituire un'evoluzione (in parte) della caravella a vele quadre, anche se pi\u00f9 largo e pesante. Il galeone aveva un castello di prua pi\u00f9 basso e discreto e uno scafo pi\u00f9 stretto e affusolato rispetto alla \"nau\", come la caravella a vele quadre, che si sostanzia nel rapporto pi\u00f9 alto tra la lunghezza e la prua. Entrambe le caratteristiche, unite a un potente armamento e a linee pi\u00f9 idrodinamiche, fecero del galeone, nei secoli XVI e XVII, la nave da guerra portoghese per eccellenza. Inoltre il suo scafo presentava una maggiore densit\u00e0 di fari e longheroni che rendevano la struttura pi\u00f9 solida e, soprattutto, pi\u00f9 resistente all'artiglieria navale. \nInizialmente, il galeone portoghese aveva lunghi becchi e speroni e operava con tre alberi, l'albero di trinchetto e l'albero di maestra con due vele quadre ciascuno, e una vela latina sull'albero di mezzana. Frutto della naturale evoluzione delle nuove esigenze sollevate dalla guerra, furono presto costruiti a quattro alberi; i vascelli pi\u00f9 grandi avevano questa configurazione, sempre con vele ad armatura latina nei due alberi di mezzana in quasi tutti i galeoni, e una terza vela quadrata pi\u00f9 piccola alle sommit\u00e0 dell'albero di prua e di maestra (quest'ultima nelle navi pi\u00f9 grandi), che pu\u00f2 essere vista nel galeone \"S\u00e3o Jo\u00e3o Baptista\", il celebre \"Botafogo\" (dislocamento 1000 t; 80-200 cannoni a bordo) usato nella conquista di Tunisi (1535), e nei galeoni illustrati nel \"Roteiro do Mar Roxo\" di D. Jo\u00e3o de Castro. Il galeone era dunque una combinazione della caracca e della caravella a vele quadre.\nUn altro dettaglio che differisce nel galeone \u00e8 la presenza di un becco di apprezzabili dimensioni che si estende in avanti orizzontalmente al timone di prua. Questa caratteristica, che si poteva gi\u00e0 rilevare nella caravella a vela quadra, sembra essere la prova del maggiore sforzo richiesto al bompresso che non poteva ignorare la sistematica crescita occorsa all'altezza dell'albero ed alla superficie velica. D'altra parte, le linee pi\u00f9 basse e strette, la forma affusolata e appuntita dello scafo, e la prua a forma di becco, consentono ai navigatori di raggiungere una maggiore velocit\u00e0, mentre la minore altezza del castello di prua le conferiva doti di manovra, tra cui una maggiore capacit\u00e0 di navigare ad una bolina pi\u00f9 fitta, con vantaggio di manovrare su spazi ristretti. Tutto ci\u00f2, unito alla loro grande potenza di fuoco, tendeva a sbilanciare a loro favore l'esito delle battaglie combattute in mare e ci\u00f2 ne sanc\u00ec il predominio bellico sia nell'Oceano Atlantico e sia nell'Oceano Indiano."}
{"id": "9208245", "revid": "1310927", "url": "https://it.wikipedia.org/wiki?curid=9208245", "title": "Kevin H\u00f6\u00f6g Jansson", "text": "Carriera.\nCresciuto nelle giovanili dell', nel 2019 si accorda con il , militante in Superettan, la seconda divisione del campionato svedese. Nel gennaio del 2020 si trasferisce ai danesi del . Durante la pausa invernale di calciomercato della stagione 2020-2021, firma un contratto con i bulgari del .\nStatistiche.\nPresenze e reti nei club.\n\"Statistiche aggiornate al 21 febbraio 2022.\""}
{"id": "9208246", "revid": "938", "url": "https://it.wikipedia.org/wiki?curid=9208246", "title": "Pokarekare Ana", "text": ""}
{"id": "9208258", "revid": "375960", "url": "https://it.wikipedia.org/wiki?curid=9208258", "title": "Caravelle a vela quadra", "text": ""}
{"id": "9208259", "revid": "6923", "url": "https://it.wikipedia.org/wiki?curid=9208259", "title": "Tumore mediastinico", "text": "Un tumore mediastinico \u00e8 una neoplasia che coinvolge il mediastino, la cavit\u00e0 che separa i due polmoni dal resto del torace in cui si trovano il cuore, l'esofago, la trachea, il timo e l'aorta. Le masse mediastiniche pi\u00f9 comuni sono i tumori neurogeni (20% dei tumori mediastinici), solitamente presenti nel mediastino posteriore, seguiti dai timomi (15-20%) localizzato nel mediastino anteriore. Il cancro del polmone si diffonde tipicamente ai linfonodi nel mediastino.\nIl mediastino \u00e8 suddiviso in tre parti principali: il mediastino anteriore, il mediastino medio e il mediastino posteriore (posteriore). Le neoplasie della porzione anteriore possono includere il timoma, il linfoma, il feocromocitoma, i tumori delle cellule germinali incluso il teratoma, quelli del tessuto tiroideo e lesioni paratiroidee. Le neoplasie che si sviluppano in quest'area hanno maggiori probabilit\u00e0 di essere maligne rispetto a quelle delle altre parti.\nLe masse nella porzione posteriore del mediastino tendono ad essere di origine neurogena e negli adulti sono hanno soprattutto origine dalla guaina neurale, compresi i neurinomi e i neurofibromi."}
{"id": "9208260", "revid": "110157", "url": "https://it.wikipedia.org/wiki?curid=9208260", "title": "Museo Dahesh", "text": "Il Museo Dahesh (\"Dahesh Museum of Art\") \u00e8 l'unico museo negli Stati Uniti dedicato alla collezione e all'esposizione dell'arte accademica europea del XIX e XX secolo.\u00a0La collezione, situata a Manhattan, New York, ha avuto origine dallo scrittore, umanista e filosofo libanese Salim Moussa Achi (1909-1984), il cui pseudonimo era Dr. Dahesh. Il nucleo del patrimonio del museo \u00e8 costituito dalla collezione di Dahesh di oltre 2.000 dipinti accademici, che comprende molti notevoli dipinti orientalisti.\nIl regolare spazio espositivo del Museo ha chiuso nel 2008, lasciando la collezione temporaneamente disponibile solo online e in mostre itineranti. All'inizio del 2012, il Museo ha riaperto un ufficio e un negozio di articoli da regalo nel quartiere di Hudson Square a Manhattan, vicino a SoHo. I lavori di ristrutturazione sono iniziati nel 2015 nella nuova sede permanente al 178 East 64th Street. Secondo il sito web del museo, l'apertura era prevista per l'inverno 2019-2020.\nCollezione.\nIl museo \u00e8 noto per le sue eccezionali collezioni di dipinti orientalisti e opere di illustratori statunitensi.\nStoria.\nLa creazione del museo \u00e8 scaturita dall'eredit\u00e0 della famiglia Zahid della collezione di Dahesh alla sua morte. Cinque membri della famiglia fanno parte del consiglio di amministrazione del museo e hanno scelto di creare il museo a Manhattan piuttosto che in Libano a causa delle sfide della comunit\u00e0 artistica della citt\u00e0 derivanti dall'instabilit\u00e0 politica del paese. Nonostante alcune preoccupazioni sulle origini dell'arte, il Museo \u00e8 stato creato nel 1987 e aperto ufficialmente nel 1995 su una superficie di 170 m2 in una galleria sulla Fifth Avenue. Ha lottato nei primi anni, in parte a causa della natura relativamente oscura dell'eredit\u00e0 del suo fondatore, e della percezione dell'illustrazione come forma d'arte. Nonostante le difficolt\u00e0, il museo ha avuto una presenza annuale di circa 20.000 visitatori ed \u00e8 stato in grado di accumulare una dotazione di 30 milioni di dollari in poco pi\u00f9 di cinque anni, rivaleggiando con quella del Guggenheim Museum.\nNel settembre 2003, ha aperto in un nuovo spazio di 2800 m2 al 580 di Madison Avenue e 56th Street tre anni dopo un'offerta senza successo su una propriet\u00e0 di Columbus Circle e un anno dopo l'annuncio della nuova sede. Questa propriet\u00e0, l'ex IBM Gallery, \u00e8 stata completamente ridisegnata da Hardy Holzman Pfeiffer Associates. Il museo si \u00e8 trasferito dallo spazio di Madison Avenue nel gennaio 2008, causa problemi relativi all'affitto che lo hanno portato a cercare un sublocatore per il resto del suo contratto. Sebbene il museo non abbia avuto una presenza fisica a New York, la collezione ha continuato a viaggiare e il sito web \u00e8 stato ridisegnato per rendere la collezione virtuale.\nMentre cercava una sede permanente, il Dahesh ha descritto la sua missione come un museo senza pareti, impegnandosi in un programma regolare di mostre in prestito a musei e gallerie e, all'inizio del 2012, aprendo un negozio di articoli da regalo e uno spazio per saloni sulla Sixth Avenue in Hudson Square a Manhattan. Lo spazio ha consentito una programmazione pubblica e una piccola presentazione del patrimonio del museo."}
{"id": "9208287", "revid": "72396", "url": "https://it.wikipedia.org/wiki?curid=9208287", "title": "Kenneth &quot;Supreme&quot; McGriff", "text": ""}
{"id": "9208293", "revid": "125780353", "url": "https://it.wikipedia.org/wiki?curid=9208293", "title": "Personaggi minori del Marvel Cinematic Universe", "text": "Segue un elenco dei personaggi minori del Marvel Cinematic Universe, per la maggior parte tratti da fumetti della Marvel Comics. Le prime tre fasi sono conosciute con il titolo \"Saga dell'Infinito\" e comprendono 27 film (l'intero franchise)."}
{"id": "9208297", "revid": "716642", "url": "https://it.wikipedia.org/wiki?curid=9208297", "title": "Don O'Riordan", "text": "Carriera.\nGiocatore.\nClub.\nNella stagione 1975-1976 viene aggregato alla prima squadra del , club della prima divisione inglese, con cui nella stagione successiva fa il suo vero proprio esordio tra i professionisti, giocando una partita di campionato. Nella stagione successiva realizza invece una rete in 5 presenze, trascorrendo la parte finale della stagione in prestito al , con cui gioca 2 partite in terza divisione. Trascorre poi l'intero anno solare 1978 giocando nella NASL con i .\nNel dicembre del 1978 torna in patria, al , con cui gioca per due stagioni e mezzo in seconda divisione e per due stagioni in terza divisione, per un totale di 158 presenze e 8 reti in partite di campionato con i \"Lilywhites\". Tra il 1983 ed il 1985 gioca invece in seconda divisione con il , club con la cui maglia realizza 18 reti in 84 partite di campionato; nella stagione 1985-1986 retrocede invece dalla seconda alla terza divisione inglese con il ; negli anni seguenti subisce poi altre due retrocessioni (arrivando cos\u00ec a tre retrocessioni consecutive) con il , con cui tra il 1986 ed il 1988 scende dalla seconda alla quarta divisione, giocando in totale 86 partite di campionato con i \"Mariners\", con cui mette anche a segno 14 reti.\nDal 1988 al 1991 gioca nel : con le \"Magpies\" trascorre la stagione 1988-1989 in terza divisione (con anche un prestito da 2 sole presenze al durante la seconda parte della stagione) e successivamente dal 1989 al 1991 conquista due promozioni consecutive, ritrovandosi cos\u00ec nella stagione 1991-1992 in prima divisione, a quattordici anni di distanza dalla sua ultima apparizione in questa categoria. Dopo avervi giocato un'ulteriore partita (la sua settima ed ultima in carriera in tale categoria), a fine stagione lascia il club, nel frattempo nuovamente retrocesso in seconda divisione. Nel febbraio del 1993 si accasa con il doppio ruolo di giocatore e vice allenatore al , in quarta divisione. Dopo pochi mesi diventa allenatore della squadra, che lascia nel 1995, anno in cui passa allo , altro club di quarta divisione, come giocatore e vice allenatore. Trascorre quindi la stagione 1996-1997 nelle serie minori inglesi con e , mentre nella stagione 1997-1998 gioca 2 partite, le sue ultime in carriera, con il , club della prima divisione irlandese di cui era anche allenatore.\nNazionale.\nHa giocato nella nazionale irlandese Under-18.\nAllenatore.\nDopo le gi\u00e0 citate esperienze condotte in parallelo alla carriera da giocatore, continua ad allenare il Galway United fino al 2001. Allena poi per un triennio gli , altro club della prima divisione irlandese, mentre dal 2004 al 2009 lavora come collaboratore tecnico allo , dove trascorre una stagione in prima divisione e quattro stagioni in seconda divisione. Nel 2009 \u00e8 per una partita allenatore ad interim dei , club della prima divisione cinese affiliato allo Sheffield United. Nel 2010 ha lavorato invece come vice della nazionale femminile sudafricana, e sempre nello stesso anno ha allenato nel F.C. New York, club femminile statunitense."}
{"id": "9208299", "revid": "125388108", "url": "https://it.wikipedia.org/wiki?curid=9208299", "title": "U\u00e0 - Uomo di varie et\u00e0", "text": "U\u00e0 - Uomo di varie et\u00e0 \u00e8 stato un programma televisivo italiano di genere musicale, variet\u00e0 e comico andato in onda in prima serata su Canale 5 dal 4 al 18 dicembre 2021 per tre puntate di sabato, con la conduzione di Claudio Baglioni.\nIl programma.\nIl programma era basato su tre serate evento per festeggiare e ripercorrere l'immensa carriera di Claudio Baglioni.\nTre serate evento tra grande musica, coreografie e performance spettacolari, allestite in spazi scenici sorprendenti che cambiano a ogni numero, con racconti evocativi, emozionanti, divertenti e sketch esilaranti. Gli ospiti del programma condividono un palcoscenico da metri quadrati e illuminato da 800 corpi luminosi. Una macchina di produzione valorizzata da pi\u00f9 di 200 professionisti di produzione con la direzione artistica di Giuliano Peparini."}
{"id": "9208300", "revid": "1005847", "url": "https://it.wikipedia.org/wiki?curid=9208300", "title": "Corte suprema di giustizia della Moldavia", "text": ""}
{"id": "9208301", "revid": "124234308", "url": "https://it.wikipedia.org/wiki?curid=9208301", "title": "Dr. Dahesh", "text": "Biografia.\nEra nato da genitori siro-ortodossi: Moussa Elias Achi e Shmouneh Hanna Kanun provenienti dai villaggi di Esfes e Azekh a Tur Abdin. Poco dopo la sua nascita la famiglia si trasfer\u00ec a Beirut, in Libano. A Beirut, il padre di Salim, Moussa, lavor\u00f2 presso la tipografia dell'Universit\u00e0 americana fino a quando non venne arruolato per combattere nella prima guerra mondiale. Torn\u00f2 nel 1918 con una salute deteriorata e mor\u00ec il 25 gennaio 1920, lasciando Shmouneh sola con cinque figli. La maggior parte dei fratelli di Salim dovette essere cresciuta altrove, mentre lui venne mandato a vivere nell'orfanotrofio di Ghazir dove frequent\u00f2 la scuola. Tuttavia, problemi di salute lo portarono presto a raggiungere sua madre a Tripoli. Nel 1921, Salim fu costretto a trasferirsi dai suoi parenti a Tur Abdin, dove visse fino a quando torn\u00f2 a Beirut nel 1924.\nFu un prolifico autore siriano e presunto operatore di miracoli. All'et\u00e0 di 21 anni, aveva adottato il nome \"Dahesh\", che in arabo significa \"sbalorditivo\".\nIl Dr. Dahesh proclam\u00f2 il Daheshismo il 23 marzo 1942. Il messaggio spirituale del Daheshismo pu\u00f2 essere riassunto in una credenza nell'esistenza e nell'immortalit\u00e0 dello spirito, reincarnazione, correlazione intrinseca tra tutte le maggiori religioni, causalit\u00e0 spirituale e giusta ricompensa (cio\u00e8 karma). La sua produzione editoriale comprende saggi, poesie, racconti, romanzi e un'autobiografia, superando le 150 opere. \nDahesh fu imprigionato il 9 settembre 1944 e in seguito privato della sua nazionalit\u00e0 libanese ed esiliato dal Libano nel 1944 durante il governo del presidente libanese Bishara al-Khuri. Nel 1953, in Libano, il neoeletto presidente Camille Chamoun gli restitu\u00ec la cittadinanza.\nNel 1975, il dottor Dahesh emigr\u00f2 negli Stati Uniti dove mor\u00ec il 9 aprile 1984 a Greenwich nel Connecticut.\nEredit\u00e0 d'arte.\nDahesh inizi\u00f2 a collezionare opere d'arte intorno al 1930 e continu\u00f2 a farlo per il resto della sua vita. Oggi la sua collezione d'arte appartiene al Dahesh Museum of Art di New York.\nFond\u00f2 anche la Dahesh Library, la pi\u00f9 grande biblioteca privata del mondo arabo, nota per i suoi fondi letterari, scientifici e artistici e per le sue collezioni periodiche. Il Dahesh Heritage Center, comprende anche gli uffici della Daheshist Publishing Company, a Broadway, New York."}
{"id": "9208316", "revid": "1005847", "url": "https://it.wikipedia.org/wiki?curid=9208316", "title": "Jean-Fran\u00e7ois de Surville", "text": "Surville \u00e8 un esploratore e marinaio mercantile francese nato a Port-Louis il 18 gennaio 1717 e annegato l'8 aprile 1770 a Chilca in Per\u00f9.\nDivenuto capitano di vascello, fu un grande esploratore dell'Oceano Pacifico dal maggio 1767, a bordo del \"Saint-Jean-Baptiste\", una nave di 650 tonnellate, ingoiando la sua fortuna e la dote della moglie. Ha esplorato in particolare la Nuova Zelanda e la Nuova Olanda (Australia) dopo aver visto le isole di Saint-Paul-e-Amsterdam, sulla scia del britannico James Cook. \u00c8 noto per aver sviluppato un nuovo piano di esplorazione: piuttosto che lasciare l'Europa, decide di guidare la sua spedizione dall'Oceano Indiano per ridurre i tempi di viaggio necessari per raggiungere l'Oceano Pacifico.\nRiscopr\u00ec l'isola di Santa Isabel nell'arcipelago delle Isole Salomone il 13 ottobre 1769 e la chiam\u00f2 Port-Praslin, senza sapere che era gi\u00e0 stata scoperta nel 1568 da Alvaro de Menda\u00f1a. L\u00ec incontra i locali che molto rapidamente, con loro sorpresa, sono violenti nei confronti dei visitatori. La storia del passaggio degli spagnoli spiega forse questa ferocia.\nLasci\u00f2 la Nuova Zelanda il 1 gennaio 1770 con lo scopo di recarsi, sempre con il \"Saint-Jean-Baptiste\", in Per\u00f9; finalmente arrivato in vista delle coste di questo paese, anneg\u00f2 come due dei suoi marinai mentre cercava di attraversare la sbarra rendendo molto pericoloso l'accesso al porto di Chilca. Dei 114 marinai bretoni che si imbarcarono alla partenza, solo 37 sopravvissero alla spedizione."}
{"id": "9208317", "revid": "1543377", "url": "https://it.wikipedia.org/wiki?curid=9208317", "title": "Parco nazionale della penisola dei Curi", "text": "Il parco nazionale della penisola dei Curi (in russo \u041d\u0430\u0446\u0438\u043e\u043d\u0430\u043b\u044c\u043d\u044b\u0439 \u043f\u0430\u0440\u043a \u00ab\u041a\u0443\u0440\u0448\u0441\u043a\u0430\u044f \u043a\u043e\u0441\u0430\u00bb, \"Nacional'nyj park \u00abKur\u0161skaja kosa\u00bb\") \u00e8 un'area protetta della Russia. La penisola dei Curi (o di Neringa) \u00e8 una stretta striscia ricurva di dune sabbiose lunga un centinaio di chilometri che separa il mar Baltico a ovest dalla laguna dei Curi - un grande bacino d'acqua dolce - a est. A met\u00e0 della penisola corre il confine tra Russia e Lituania, ed entrambi i paesi la tutelano con parchi nazionali. La parte russa ricade entro i confini del rajon di Zelenogradsk dell'oblast' di Kaliningrad. L'intera regione \u00e8 un sito patrimonio dell'umanit\u00e0 dell'UNESCO condiviso dai due paesi.\nGeografia.\nIl parco nazionale copre i 41 km meridionali della penisola, tra il confine lituano a nord e le dune della penisola della Sambia a sud; la sua larghezza varia da 0,4 a 4 km. Le dune si formarono sulla morena glaciale lasciata dalla ritirata dei ghiacciai intorno a anni fa e oggi raggiungono un'altezza media di 35 m. L'ambiente naturale \u00e8 piuttosto diversificato, con spiagge, dune, alcune zone umide, prati e boschi. La penisola dei Curi \u00e8 il secondo cordone dunale pi\u00f9 lungo del mondo, dopo la striscia di Arabat, lunga 110 km, nel mar d'Azov. L'acqua della laguna ha una profondit\u00e0 media di 3,7 metri e il suo livello si trova circa 12 cm al di sopra di quello del Baltico.\nFlora e fauna.\nLa penisola, ubicata lungo importanti rotte migratorie, offre un habitat vitale a una grande quantit\u00e0 di specie di uccelli e animali acquatici. Si stima che in primavera e autunno vi transitino da 10 a 20 milioni di uccelli, per un totale di non meno di 262 specie. Lo spettacolo degli sterminati stormi di aironi e cormorani che calano sulle zone umide del parco attira moltitudini di appassionati di \"birdwatching\".\nIl parco \u00e8 anche dimora di 46 specie di mammiferi, tra i quali alci, volpi, cinghiali, martore, cani procione, tassi, scoiattoli rossi e castori. Su questa lunga striscia di sabbia, acquitrini salmastri e boschi anche la flora - di cui sono state finora censite 889 tra specie individuali, ibridi e variet\u00e0 - \u00e8 altrettanto abbondante e diversificata.\nPoich\u00e9 le dune della penisola sono fra le maggiormente mobili d'Europa, assumono vitale importanza le iniziative di entrambi i parchi nazionali per stabilizzarle attraverso interventi di consolidamento e riforestazione."}
{"id": "9208318", "revid": "149485", "url": "https://it.wikipedia.org/wiki?curid=9208318", "title": "Campionati africani di lotta 2007", "text": "I campionati africani di lotta 2007 sono stati la 23\u00aa edizione della manifestazione continentale organizzata dalla FILA. Si sono svolti nel maggio 2007 a Il Cairo, in Egitto. "}
{"id": "9208320", "revid": "938", "url": "https://it.wikipedia.org/wiki?curid=9208320", "title": "Alvaro de Menda\u00f1a", "text": ""}
{"id": "9208321", "revid": "149485", "url": "https://it.wikipedia.org/wiki?curid=9208321", "title": "Doaa Ahmed Maher", "text": ""}
{"id": "9208322", "revid": "149485", "url": "https://it.wikipedia.org/wiki?curid=9208322", "title": "Doaa Maher", "text": ""}
{"id": "9208323", "revid": "149485", "url": "https://it.wikipedia.org/wiki?curid=9208323", "title": "Maher Doaa", "text": ""}
{"id": "9208332", "revid": "1442080", "url": "https://it.wikipedia.org/wiki?curid=9208332", "title": "Antonio Mattei (giurista)", "text": "Attivit\u00e0 giuridica.\nLaureato \"in untroque iure\", pubblic\u00f2, nel 1541, l\"'Opusculum super auc. sacramenta C. si aduersus vend.\", il primo di una proficua serie di trattati sull'interpretazione e l'applicazione del diritto canonico e civile.\nDal 1548 (o 1549), tenne la cattedra di diritto civile presso l'archiginnasio della Sapienza di Roma, per passare poi, dal 1559 a quella di diritto canonico.\nAttivit\u00e0 politica.\nSembra che, oltre a esercitare l'attivit\u00e0 di insegnante, abbia anche ricoperto incarichi nell'amministrazione capitolina: un Antonio Mattei probabilmente identificabile con il giurista fu infatti caporione di Trastevere negli anni 1554, 1555, 1559 (menzionato come caporione di Trevi, ma potrebbe trattarsi di un'errata trascrizione di Trastevere) e 1567 e anche conservatore di Roma nel 1565 e nel 1576 e priore dei caporioni nel 1577, data a cui risale l'ultima menzione certa a lui riferita.\nI registri capitolini citano un Antonio Mattei di Trastevere che ricopr\u00ec la carica di conservatore negli anni 1585, 1591, 1596, 1601 e 1610, e di caporione nel 1594, ma \u00e8 molto improbabile si tratti della medesima persona, poich\u00e9 implicherebbe una partecipazione attiva del giurista Mattei alla politica romana in un'et\u00e0 estremamente avanzata.\nOpere.\nQui di seguito \u00e8 riportato un elenco delle opere pubblicate da Antonio Mattei:"}
{"id": "9208333", "revid": "217591", "url": "https://it.wikipedia.org/wiki?curid=9208333", "title": "Maria Crocifissa del Divino Amore", "text": ""}
{"id": "9208334", "revid": "2062065", "url": "https://it.wikipedia.org/wiki?curid=9208334", "title": "Charles Milesi", "text": "Carriera.\nKart e i primi anni in monoposto.\nNel 2009 Milesi inizia la sua carriera nel karting, arriva secondo nel campionato francese di karting nel 2013. Tra il 2014 e il 2016 partecipa al Campionato del Mondo WSK e al campionato FIA europeo. Nel 2015 ottiene il suo miglior risultato arrivando secondo nella WSK Final Cup.\nDopo gli ottimi risultati in kart nel 2017 passa alle corse in monoposto, gareggiando nella Formula 4 francese e con il team R-ace GP nella Formula Renault. Dopo un anno complicato, nel 2018 continua a correre nella Formula Renault dove vince due gare, tra cui una sul circuito di Monaco, e chiude settimo in classifica. Lo steso anno corre anche nella Toyota Racing Series dove conquista un podio e chiude undicesimo. \nCorse in Giappone.\nNel 2019 lascia l'Europa per andare a correre nella Formula 3 giapponese con il team YTB unito alla Carlin. Alla decima gara sul circuito di Sugo \u00e8 coinvolto in un incidente che lo costringe a saltare cinque gare. Chiude la stagione al nono posto in classifica. Per Milesi il 2020 \u00e8 un anno complicato: a causa della pandemia di COVID-19 non ha la possibilit\u00e0 di iniziare la stagione in Giappone, il francese deve aspettare la quarta gara gara stagionale ad Autopolis per esordire nella Super Formula. Dopo tre gare nella serie giapponese senza ottimi risultati Milesi decide di concentrarsi solo sulle corse endurance.\nEndurance.\n2020.\nNel 2019, al termine della 8 Ore del Bahrain, viene organizzato un \"rookie test\" sul circuito. Charles Milesi ha l'opportunit\u00e0 di fare i suoi primi giri alla guida di un prototipo LMP2 per il team olandese Racing Team Nederland. L'anno seguente, a causa del ritiro di Alexandre Cougnaud, il pilota francese ha l'opportunit\u00e0 di partecipare alla 24 Ore di Le Mans con il team SO24-HAS By Graff alla guida di una Oreca 07 nella categoria LMP2. Sfortunatamente l'equipaggio non riesce a vedere la bandiera a scacchi a seguito di un'uscita di pista nell'ultima ora di gara quando James Allen era al volante.\nLo stesso anno Milesi ha un'altra opportunit\u00e0 di salire in auto, corre la 4 Ore di Monza (ELMS) con il team americano DragonSpeed USA. Questa gara va nel migliore dei modi in quanto l'equipaggio chiude in 3\u00aa posizione, ma la vettura viene squalificata a fine gara a causa dell'altezza del diffusore non conforme.\n2021.\nNel 2021, Charles Milesi inizia la stagione con una partecipazione alla 24 Ore di Daytona (IMSA) nella categoria LMP2, con il Dutch Racing Team Nederland e come compagni di squadra i piloti olandesi Giedo van der Garde, Frits van Eerd e Job van Uitert. L'equipaggio si qualifica quarto, ma in gara retrocedono fino all'ottavo posto.\nMilesi viene scelto insieme a Robin Frijns e Ferdinand Habsburg dal Team WRT per correre nella categoria LMP2 del Campionato del mondo endurance. A Monza l'equipaggio conquista la pole e conquista il suo primo podio arrivando secondi al traguardo. Nelle tre gare rimanenti il team fa bottino pieno con tre vittorie, tra le quali anche la 24 Ore di Le Mans. L'equipaggio si laurea campione nella propria categoria davanti al team Jota formato da Sean Gelael, Tom Blomqvist e Stoffel Vandoorne.\n2022.\nCharles Milesi ha opportunit\u00e0 di guidare la Hypercar del team Toyota Gazoo Racing durante i test pre-stagionali in Bahrain. Ma per la stagione 2022 rimane nella classe LMP2 cambiando team, passa al Richard Mille Racing Team insieme a Lilou Wadoux e al otto volte campione del mondo di rally, S\u00e9bastien Ogier."}
{"id": "9208335", "revid": "770685", "url": "https://it.wikipedia.org/wiki?curid=9208335", "title": "Volker Wissing", "text": "Avvocato membro del liberale Partito Liberale Democratico (FDP), del quale \u00e8 anche segretario generale dal 2020, in precedenza \u00e8 stato il Vice Ministro-Presidente della Renania-Palatinato dal 2016 al 2021 e membro del parlamento tedesco dal 2004 al 2013.\nIl 24 novembre 2021 \u00e8 stato nominato dal comitato esecutivo federale del FDP per occupare il posto di Ministero federale per i trasporti e le infrastrutture digitali nel governo Schultz, entrando ufficialmente in caruca l'8 dicembre 2021."}
{"id": "9208340", "revid": "701324", "url": "https://it.wikipedia.org/wiki?curid=9208340", "title": "Crunchyroll EMEA", "text": "Crunchyroll EMEA, nota fino al 2020 come Viz Media Europe, \u00e8 un editore, distributore e licenziatario europeo di anime e manga.\nFondata nel 2007 come Viz Media Europe \u00e8 stata la divisione europea della casa editrice americana Viz Media fino al 2019. Collabora con canali televisivi, cinema, distributori di home video, portali di streaming ed editori di manga.\nIl 6 settembre 2019, il portale di streaming dedicato agli anime Crunchyroll ha annunciato di aver siglato una accordo con il Gruppo Hitotsubashi per poter associare la sua piattaforma globale alla rete di soci, distributori e licenziatari di Viz Media Europe con l'obiettivo di diventarne l'investitore di maggioranza.\nA dicembre 2019 Crunchyroll consolida questo accordo acquisendo la maggioranza effettiva di Viz Media Europe.\nNel gennaio del 2020, a seguito dell'acquisizione da parte di Crunchyroll, Viz Media Europe cambia la sua ragione sociale in Crunchyroll EMEA di cui viene data la notizia nel mese di aprile 2020.\nLa societ\u00e0 \u00e8 composta da due sussidiarie: Crunchyroll SAS con sede a Parigi e Crunchyroll SA con sede invece a Losanna.\nCrunchyroll EMEA \u00e8 di propriet\u00e0 di Crunchyroll, una consociata di Funimation, quest'ultima una joint venture di Sony Pictures Entertainment nel settore degli anime (tramite le divisioni Sony Pictures Television e Aniplex), insieme al Gruppo Hitotsubashi composto da: Shueisha, Shogakukan e Shogakukan-Shueisha Productions (ShoPro) che rimane come socio di minoranza ma che conserva la piena propriet\u00e0 sulla gestione delle licenze per la pubblicazione dei manga nella regione servita.\nSociet\u00e0 e Marchi.\nA partire da aprile 2020 Crunchyroll EMEA \u00e8 stata organizzata in un insieme di marchi e aziende. Crunchyroll EMEA \u00e8 anche affiliata con la societ\u00e0 VME PLB SAS sebbene non ne possieda alcuna partecipazione societaria.\nCrunchyroll SAS.\nCrunchyroll SAS, in precedenza nota come Viz Media Europe, \u00e8 la filiale francese di Crunchyroll, che ospita le attivit\u00e0 in lingua francese della societ\u00e0, tra cui Kaz\u00e9 e Anime Digital Network.\nCrunchyroll SA.\nCrunchyroll SA, in precedenza nota come Viz Media Switzerland, \u00e8 la filiale svizzera di Cruncyroll ed ospita le attivit\u00e0 in lingua tedesca della societ\u00e0, tra cui Anime on Demand, Eye See Movies e AV Visionen.\nKaz\u00e9.\nKaz\u00e9 \u00e8 una casa editrice francese che si occupa della distribuzione di anime e manga in Francia e nelle altre regioni di lingua francofona. Kaz\u00e9 costituisce anche la divisione francese di Crunchyroll EMEA.\nAnime on Demand.\nAnime on Demand era un servizio tedesco di video su richiesta dedicato allo streaming di anime nei territori di lingua tedesca. Il servizio \u00e8 stato dismesso l'8 dicembre 2021 e i contentuti trasferiti su Crunchyroll.\nAnime Digital Network.\nAnime Digital Network \u00e8 un servizio francese di video on demand dedicato allo streaming di contenuti anime nei territori di lingua francese.\nEye See Movies.\nEye See Movies \u00e8 un marchio di Crunchyroll EMEA dedicato alla distribuzione di contenuti televisivi e film in home video in Germania. Opera come etichetta di AV Visionen.\nAV Visionen.\nAV Visionen \u00e8 la filiale tedesca di Crunchyroll EMEA ed \u00e8 responsabile della distribuzione di anime, manga, film e contenuti tv in tutti i territori di lingua tedesca.\nVME PLB SAS.\nVME PLB SAS, per esteso: Viz Media Europe Publishing Licensing Business SAS, \u00e8 una societ\u00e0 di licenze editoriali di propriet\u00e0 del Gruppo Hitotsubashi. La societ\u00e0 \u00e8 stata costituita nel dicembre del 2019 dopo che Crunchyroll ha acquisito la quota di maggioranza di Viz Media Europe. Essa si occupa della licenza dei manga all'interno delle regioni EMEA e dell'America Latina. Kazuyoshi Takeuchi \u00e8 presidente di VME PLB mentre Kazuyuki Masuda ne \u00e8 l'amministratore delegato"}
{"id": "9208344", "revid": "124442016", "url": "https://it.wikipedia.org/wiki?curid=9208344", "title": "Kawasaki Estrella", "text": "La Kawasaki Estrella \u00e8 una motocicletta prodotta dalla casa motociclistica giapponese Kawasaki dal 1992.\nDescrizione.\nLa Estrella \u00e8 alimenta da un propulsore monocilindrico dalla cilindrata di 249 cm\u00b3 raffreddato ad aria a quattro tempi con un solo albero a camme in testa a 2 valvole per cilindro.\nLa moto si caratterizza per avere uno stile retr\u00f2 che omaggia e si rif\u00e0 alle moto in stile caf\u00e9 racer prodotte a cavallo degli anni 60, principalmente alla Kawasaki SG 250 del 1964. Inizialmente disponibile solo nei mercati asiatici ed europei, a partire dal 2012, \u00e8 disponibile solo in Giappone.\nNel 2014 la moto subisce un profondo restyling."}
{"id": "9208345", "revid": "478814", "url": "https://it.wikipedia.org/wiki?curid=9208345", "title": "Open Castilla y Le\u00f3n 2021", "text": "L'Open Castilla y Le\u00f3n 2021 \u00e8 stato un torneo di tennis facente parte della categoria Challenger 90 nell'ambito dell'ATP Challenger Tour 2021. \u00c8 stata la 35\u00aa edizione del torneo che si \u00e8 giocato sui campi in terra battuta dell'Open Tennis Villa di El Espinar, nei pressi di Segovia, in Spagna, dal 26 luglio al 1\u00ba agosto 2021.\nPartecipanti.\nAltri partecipanti.\nI seguenti giocatori hanno ricevuto una wild card nel tabellone principale:\nI seguenti giocatori sono entrati in tabellone come \"alternate\":\nI seguenti giocatori sono passati dalle qualificazioni:\nCampioni.\nSingolare.\n Benjamin Bonzi ha sconfitto in finale Tim van Rijthoven con il punteggio di 7\u20136(12\u201310), 3\u20136, 6\u20134.\nDoppio.\n Robert Galloway / Alex Lawson hanno sconfitto in finale JC Aragone / Nicol\u00e1s Barrientos con il punteggio di 7\u20136(10\u20138), 6\u20134."}
{"id": "9208353", "revid": "465169", "url": "https://it.wikipedia.org/wiki?curid=9208353", "title": "(There's No Place Like) Home for the Holidays/Silk Stockings", "text": "(There's No Place Like) Home for the Holidays/Silk Stockings \u00e8 un singolo di Perry Como, pubblicato dalla RCA Records il 16 novembre 1954 su 78 giri e 45 giri.\nDescrizione.\nIl brano sul lato A \u00e8 una versione del brano natalizio \"(There's No Place Like) Home for the Holidays\"; \"Silk Stockings\" \u00e8 invece una canzone di Cole Porter tratta dall'omonimo musical.\nEntrambi i brani sono eseguiti dall'orchestra di Mitch Ayres e sono arrangiati da Joe Reisman"}
{"id": "9208363", "revid": "478814", "url": "https://it.wikipedia.org/wiki?curid=9208363", "title": "Open Citt\u00e0 della Disfida 2021 - Singolare maschile", "text": ""}
{"id": "9208372", "revid": "322321", "url": "https://it.wikipedia.org/wiki?curid=9208372", "title": "George Desmond Tambala", "text": "Biografia.\nFormazione e ministero sacerdotale.\nDopo essere stato ammesso nel seminario di Zomba, \u00e8 entrato nell'Ordine dei carmelitani scalzi, dove ha emesso la professione religiosa il 15 agosto 1995. Ha frequentato gli studi filosofici nel seminario di Balaka e completato gli studi teologici presso Nairobi; \u00e8 stato ordinato sacerdote il 13 aprile 1996.\nSuccessivamente ha conseguito la licenza in teologia in Spagna. Dal 2000 al 2002 \u00e8 stato docente di spiritualit\u00e0 presso il seminario di Balaka e dal 2002 al 2008 superiore e delegato provinciale dai carmelitani scalzi in Malawi. \nDal 2009 al 2015 definitore dei carmelitani scalzi, incaricato dell'Africa e del Madagascar. \nMinistero episcopale.\n Il 15 ottobre 2015 papa Francesco lo ha nominato vescovo di Zomba.\nHa ricevuto l'ordinazione episcopale il 30 gennaio 2016 dalle mani dell'arcivescovo Julio Murat, nunzio apostolico del Malawi, co-consacranti l'arcivescovo di Blantyre Thomas Luke Msusa e l'arcivescovo di Lilongwe Tarcisius Gervazio Ziyaye. \nIl 15 ottobre 2021 papa Francesco lo ha nominato arcivescovo metropolita di Lilongwe. Ha preso possesso dell'arcidiocesi il 27 novembre successivo.\nDal 5 febbraio 2022 \u00e8 presidente della Conferenza episcopale del Malawi.\nGenealogia episcopale.\nLa genealogia episcopale \u00e8:"}
{"id": "9208375", "revid": "91792", "url": "https://it.wikipedia.org/wiki?curid=9208375", "title": "Chiesa di San Martino Vescovo (Rivoli)", "text": "La chiesa di San Martino Vescovo \u00e8 la parrocchiale di Rivoli, in citt\u00e0 metropolitana e arcidiocesi di Torino; fa parte del distretto pastorale Torino Ovest.\nStoria.\nLa prima citazione di una cappella a Rivoli risale al 1217; questo edificio venne ampliato nel XIV secolo e trasformato in stile gotico.\nSul finire del XVIII secolo la chiesa trecentesca versava in pessime condizioni e, cos\u00ec, il priore Sassi prese la decisione di demolirla per farne sorgere una nuova al suo posto; la parrocchiale neoclassica venne costruita tra il 1786 e il 1788 e consacrata il 15 giugno di quello stesso anno.\nNegli anni ottanta del Novecento, in ossequio alle norme postconciliari, si provvide a realizzare un nuovo altare rivolto verso l'assemblea.\nDescrizione.\nFacciata.\nLa facciata a salienti della chiesa, suddivisa da una cornice in due registri, entrambi scanditi da paraste, presenta in quello inferiore il portale d'ingresso, sormontato da un'epigrafe dedicatoria, e in quello superiore, coronato dal timpano, un rosone di forma ovale.\nAnnesso alla parrocchiale \u00e8 il campanile a base quadrata, che \u00e8 in stile romanico.\nInterno.\nL'interno dell'edificio \u00e8 suddiviso in tre navate da pilastri abbelliti da lesene e sorreggenti archi a tutto sesto, sopra cui corre la trabeazione modanata sulla quale si imposta la volta; al termine dell'aula si sviluppa il presbiterio, a sua volta chiuso dall'abside.\nQui sono conservate diverse opere pregevoli, tra le quali l'organo, costruito dai fratelli Lingiardi, la tela raffigurante la \"Vergine Immacolata ed Angeli\", eseguita nel 1868 da Francesco Gonin, il gruppo ritraente il \"Crocifisso con la Madonna e San Giovanni\", risalente all'inizio del Settecento, la pala con soggetto il \"Riposo in Egitto\", attribuita a Mattia Franceschini, e la tela che rappresenta l\"Annunziata\"."}
{"id": "9208376", "revid": "436907", "url": "https://it.wikipedia.org/wiki?curid=9208376", "title": "Morire morire", "text": "Morire morire \u00e8 un singolo del rapper italiano Fedez, pubblicato il 2 novembre 2021 come settimo estratto dal sesto album in studio \"Disumano\".\nDescrizione.\nIl singolo racconta la solitudine degli indifesi e l'odio bieco e fine a s\u00e9 stesso che la comunit\u00e0 rischia di muover contro i diversi.\nVideo musicale.\nIl video, diretto da Daniele Bagolin, \u00e8 stato pubblicato contestualmente all'uscita del singolo sul canale YouTube del rapper."}
{"id": "9208388", "revid": "339392", "url": "https://it.wikipedia.org/wiki?curid=9208388", "title": "Impianto idrofonico", "text": ""}
{"id": "9208393", "revid": "76963", "url": "https://it.wikipedia.org/wiki?curid=9208393", "title": "\u00c9mile Pouget", "text": "\u00c8 stato uno degli esponenti di maggior rilievo dell'Anarchismo e del Movimento operaio francese.\nBiografia.\nPouget diventa anarchico all'et\u00e0 di 17 anni dopo la lettura del libro \"La rivoluzione sociale\" di Louise Michel e su di lui ha un influsso fondamentale la conoscenza del vecchio comunardo \u00c9mile Digeon di cui si considerer\u00e0 sempre una sorta di \"figlio spirituale\". Proprio su consiglio di Digeon partecipa nel 1879 alla creazione di un sindacato di impiegati parigini e nel 1882 risulta gerente del \"Bulletin de la chambre syndicale f\u00e9d\u00e9rale des employ\u00e9s\".\nNegli anni successivi diventa un elemento di spicco dell'ambiente anarchico parigino, anche se \u00e8 controversa la sua partecipazione al congresso anarchico internazionale di Londra del 1881. Il 9 marzo 1883 guida, insieme a Louise Michel, una manifestazione parigina che al grido di \"Pane, lavoro o piombo!\" si scontra violentemente con la polizia. In seguito a ci\u00f2 viene condannato a diversi anni di reclusione con l'accusa di aver organizzato l'assalto ad alcune panetterie avvenuto durante la dimostrazione\nGraziato dopo tre anni di reclusione pubblica il periodico \"Le P\u00e8re peinard\" (di cui \u00e8 l'unico redattore). un giornale dai toni estremamente violenti che vuole ricollegarsi idealmente a Le P\u00e8re Duchesne di H\u00e9bert. Dopo l'uccisione del presidente Sadi Carnot (1894) esula in Inghilterra per sfuggire all'ondata repressiva che ha colpito il movimento anarchico.\nDurante l'esilio, mentre continua nella pubblicazione di \"Le P\u00e8re peinard\" , collabora al periodico \"The Torch\", luogo di dibattito tra anarchici francesi, inglesi e italiani. Rientrato a Parigi, a seguito di un'amnistia nel 1895 inizia la pubblicazione de \"La Sociale\" in piena comunione d'intenti con Fernand Pelloutier e Bernard Lazare. Lo scopo \u00e8 quello di combattere l'influenza socialdemocratica sul movimento operaio favorendo una convergenza tra anarchici e socialisti rivoluzionari (blanquisti e sostenitori di Jean Allemane) con le parole d'ordine dell'antiparlamentarismo, del Sindacalismo rivoluzionario e dello Sciopero generale. Pouget diventa un esponente di punta della F\u00e9d\u00e9ration nationale des syndicats, e collabora a strapparla all'influenza riformista dei sostenitori di Guesde e a trasformarla in una Conf\u00e9d\u00e9ration g\u00e9n\u00e9rale du travail (1895) improntata a principi rivoluzionari. \nNel 1896 partecipa al congresso di Londra della Seconda internazionale in rappresentanza del sindacato francese protestando contro l'esclusione dall'Internazionale degli antiparlamentaristi e anarchici. Nello stesso anno riprende la pubblicazione del \"P\u00e8re peinard\" facendosi aperto sostenitore del boicottaggio o sabotaggio come pratica sindacale rivoluzionaria. Su questo tema pubblica un fortunato opuscolo intitolato appunto \"Le sabotage\". Grazie anche alla sua influenza il sabotaggio diventer\u00e0 una pratica molto diffusa tra i sindacalisti rivoluzionari francesi.\nNel 1900 diventa segretario aggiunto della CGT con l'incarico di occuparsi della stampa, in questi anni appare come una sorta di \"eminenza grigia\" del sindacato. L'anno seguente guida una delegazione della CGT a Londra per un incontro con le Trade unions britanniche\nIn questi anni \u00e8 l'animatore instancabile per l'ottenimento delle otto ore lavorative e nel 1906 \u00e8 tra gli estensori della Carta d'Amiens che sancisce l'indipendenza del sindacato dai partiti e il suo ruolo rivoluzionario. Messo in minoranza nel 1908 si ritira dall'attivit\u00e0 militante attiva proseguendo nell'opera di giornalista e scrittore."}
{"id": "9208403", "revid": "34721", "url": "https://it.wikipedia.org/wiki?curid=9208403", "title": "Episodi di Burden of Truth (terza stagione)", "text": "La terza stagione della serie televisiva Burden of Truth, composta da 8 episodi , \u00e8 stata trasmessa in Canada sulla CBC, dall'8 gennaio al 26 febbraio 2020.\nIn Italia la stagione sar\u00e0 trasmessa in prima visione su Rai 4 dal 29 novembre al 2 dicembre 2021."}
{"id": "9208408", "revid": "2062065", "url": "https://it.wikipedia.org/wiki?curid=9208408", "title": "Maximilian G\u00f6tz", "text": "Carriera.\nNella sua carriera ha gareggiato in svariate competizioni automobilistiche tra cui International Formula Master e Formula 3 Euro. Nel 2003 ha vinto la Formula BMW ADAC, ottenendo sei vittorie. Nel si \u00e8 laureato campione insieme a Sebastian Asch nel campionato ADAC GT Masters. Nel 2014 ha vinto il campionato Blancpain Sprint Series. \nDeutsche Tourenwagen Masters (DTM).\nNel 2015 si unisce al team M\u00fccke Motorsport per partecipare al Deutsche Tourenwagen Masters. Nella prima parte della stagione non riesce ad arrivare in zona punti, solo nella seconda gara del Red Bull Ring riesce ad chiudere settimo. Nel resto della stagione chiude altre tre volte a punti e chiude con venticinque punti. L'anno successivo passa al team HWA Racelab ma i risultati non cambiano.\nNel 2021 dopo cinque anni d'assenza torna nella serie con il Team HRT. Conquista tre vittorie stagioni, al ultima gara vince il campionato dopo un lotta molto serrata contro Liam Lawson e Kelvin van der Linde. Nel 2022 corre nel DTM con il Team Winward.\nIMSA.\nNel gennaio del 2022 viene ingaggiato dal team Alegra Motorsports per correre la 24 ore di Daytona insieme a Linus Lundqvist, Daniel Morad e Michael de Quesada."}
{"id": "9208423", "revid": "62748", "url": "https://it.wikipedia.org/wiki?curid=9208423", "title": "Daheshismo", "text": "Daheshismo (in arabo \u0627\u0644\u062f\u0627\u0647\u0634\u064a\u0629) \u00e8 un messaggio spirituale dato, nel 1942, dal Dr. Dahesh nato a Gerusalemme il 1\u00b0 giugno 1909 (vero nome Salim Moussa Achi).\nIl 23 marzo 1942, all'et\u00e0 di trentatr\u00e9 anni, il dottor Dahesh (\"Dahesh\" in arabo significa \"sbalorditivo\") proclam\u00f2 a Beirut un messaggio spirituale in cui invitava tutte le persone ad abbracciare gli ideali, l'essenza della loro religioni, non riducendo la loro fede a manifestazioni esteriori di riti e pratiche di tipo pagano. Dichiar\u00f2 la sua convinzione che gli umani, come tutte le altre creature sulla Terra, siano soggetti a un sistema di leggi cosmiche.\nLe giuste dispensazioni di questo sistema spirituale distribuiscono agli umani la loro reincarnazione sulla Terra, o in altri mondi, secondo i loro desideri. Questo ciclo di reincarnazione avr\u00e0 fine solo quando raggiungeranno la trascendenza spirituale di propria spontanea volont\u00e0, integrandosi nel mondo spirituale.\nCredenze.\nProclamato da Salim Moussa Achi (\"Dottor Dahesh\") il 23 marzo 1942, il Daheshismo \u00e8 una dottrina spirituale i cui principi sono costruiti attorno alla fede in un Dio profondamente misterioso, non antropomorfo, sempre presente e vigile. Il daheshismo insegna che tutti i maggiori profeti (ad es. Abramo, Mos\u00e8, Davide, Buddha, Ges\u00f9 e Maometto) emanarono dalla stessa fonte nota come Cristo. Tuttavia, e secondo una direttiva scritta dal dottor Dahesh, un Daheshista \u00e8 obbligato a rispettare l'idea di Dio di altre culture, ad astenersi dal fare proselitismo e a non impegnarsi in alcun tipo di coercizione. Il Daheshismo crede nella correlazione intrinseca tra tutte le principali religioni: mentre il Daheshismo implica una \"Unit\u00e0 di Religioni\", riconosce la necessit\u00e0 di quelle diverse. Da una prospettiva daheshista, un cristiano, per esempio, deve solo diventare un cristiano migliore.\nUn Daheshista crede che tutta la creazione sia distribuita su un universo multidimensionale diviso in tre regni principali, ciascuna divisa in 150 livelli.\nI 150 livelli massimi costituiscono il Mondo degli Spiriti, noto anche come I Mondi Divini. Il pi\u00f9 alto, o pi\u00f9 puro di questi Mondi Divini, \u00e8 chiamato I Cieli, il regno di Dio Onnipotente.\nI daheshisti credono che, poich\u00e9 nessuno pu\u00f2 trasgredire certi limiti, la prospettiva di scrutare nel regno di Dio \u00e8 quindi impossibile.\nIl regno degli Spiriti comprende 150 livelli; all'interno di questi livelli abitano gli Spiriti. Da questi Spiriti, si estende una rete di firme energetiche note ai Daheshisti come Fluidi Spirituali, in vari gradi di altezza e profondit\u00e0, formando due regni successivi conosciuti come Paradiso e Inferno, ciascuno diviso in 150 livelli.\nI Fluidi Spirituali sono quindi i mattoni fondamentali dell'energia senziente, cos\u00ec come il tessuto e la coscienza nascosta dei regni del Paradiso e dell'Inferno.\nI daheshisti credono nell'esistenza di un equo sistema di giustizia universale che permetta ai Fluidi Spirituali di tutta la materia vivente, e allo stesso modo non vivente, di lasciare un piano di esistenza e reincarnarsi in un altro, secondo le loro azioni e tendenze. \u00c8 attraverso questi numerosi cicli di reincarnazione che ai Fluidi Spirituali viene data l'opportunit\u00e0 di purificarsi per materializzarsi in mondi progressivamente migliori, con l'obiettivo finale di diventare uno con Dio.\nPer un Daheshista, per quanto triste e tragico possa sembrare spesso, la morte non \u00e8 che una transizione da una realt\u00e0 a un'altra il cui ambiente e le cui circostanze che attendono sono le conseguenze dirette dei propri pensieri e delle proprie azioni.\nIl daheshismo \u00e8 riassunto nei seguenti cinque punti:\nI daheshisti credono che il dottor Dahesh fosse, in parte, una materializzazione di un fluido spirituale da IL CRISTO, la fonte di tutti i profeti, inclusi Ges\u00f9 Cristo e Mos\u00e8.\nLetteratura.\nIl Dahesh Heritage Center e The Daheshist Publishing Company, con sede a Broadway, New York, pubblicano molti libri relativi alla letteratura del Dr. Dahesh, Storia del Daheshismo, credenze e notizie, e letteratura legata all'arte poich\u00e9 il Dr. Dahesh era un appassionato collezionista d'arte. La sua collezione d'arte \u00e8 raccolta nel Dahesh Museum of Art di New York.\nLa Daheshist Publishing Company pubblica anche la rivista trimestrale \"Dahesh Voice\" (in arabo \u0635\u0648\u062a \u062f\u0627\u0647\u0634) in inglese e arabo."}
{"id": "9208426", "revid": "594360", "url": "https://it.wikipedia.org/wiki?curid=9208426", "title": "Villaggio Hanok di Jeonju", "text": ""}
{"id": "9208435", "revid": "1442080", "url": "https://it.wikipedia.org/wiki?curid=9208435", "title": "Virginie e Paul", "text": "Virginie e Paul (\"Virginie et Paul\") \u00e8 un racconto appartenente alla raccolta dei Racconti crudeli di Auguste de Villiers de L'Isle-Adam. il testo fu pubblicato per la prima volta su \u00abLa Semaine parisienne\u00bb nel marzo del 1874.\nTrama.\nL'autore si \u00e8 acquattato in una strada silenziosa, per godere di una splendida sera d'aprile. Tutto rimanda alla poesia, dal canto dei grilli, al gentile frusciare delle fronde. Ad un tratto egli sente un richiamo: \u00e8 una giovinetta in un giardino, che chiama il suo innamorato, il coetaneo e cugino Paul. I ragazzi hanno quindici anni e si abbandonano a un colloquio che viene riportato per intero. L'autore \u00e8 incantato alla vista della ragazza, vestita di bianco, con una fascia azzurra in vita, una croce al collo e un viso incorniciato di capelli biondissimi e illuminato da occhi celesti. Lei \u00e8 nel giardino del collegio, il ragazzo appena fuori da un cancelletto.\nIl colloquio inizia con parole dolci, Paul, il ragazzo offre un mazzolino di fiori alla cugina, ma subito precisa di averli colti nel giardino di suo padre, perch\u00e9 l\u00ec non costano nulla. Ben presto, ad ogni frase, l'uno o l'altra cadono sull'argomento del denaro: di come essi vivranno da sposati (ora sono promessi dalle famiglie), dove troveranno i loro soldi e le fonti di risparmio e cos\u00ec via. Alla domanda se Virginie si trova bene in collegio, lei risponde che ora ci sono allieve ricche e aristocratiche e la direttrice ha pi\u00f9 denaro, per il bene di tutte loro. E tra sei giorni c'\u00e8 il compleanno di una zia, che dovr\u00e0 essere trattata gentilmente, in grazia dei futuri lasciti ereditari, per quanto attualmente non regali altro che dolci stantii.\nIl colloquio continuerebbe su questo tragitto, ma una finestra si apre e Virginie comprende di doversi ritirare. Anche Paul deve correre a casa, per paura che il padre, adirato per la sua assenza, gli neghi i soldi di cui ha perennemente bisogno. Un bacio sigla il distacco dei ragazzi e l'autore, nel vedere tale commiato, benedice la sincerit\u00e0 degli amori tra quindicenni.\nL'ironia dell'autore.\nNel racconto, l'autore crea un contrasto netto tra quanto vede e quanto avviene che ascolti. Le immagini sono avvolte di celeste, inteso come colore e come proveniente, effuso dal cielo. Le parole invece ruotano attorno al termine \"argent\", nel duplice significato di \"argento\" (colore e suono) e \"denaro\". Il secondo finisce con il prevalere, suggerendo all'ascoltatore l'idea dell'eco che tale significato riprende. Ma poich\u00e9 le due giovani anime ancora non sono corrotte dall'ipocrisia e dicono ci\u00f2 che sta effettivamente nei loro cuori, l'autore benedice la sincerit\u00e0 della giovinezza."}
{"id": "9208439", "revid": "2161050", "url": "https://it.wikipedia.org/wiki?curid=9208439", "title": "Lazzaro Mongiardino", "text": ""}
{"id": "9208444", "revid": "1964823", "url": "https://it.wikipedia.org/wiki?curid=9208444", "title": "Huddersfield Town Association Football Club 2020-2021", "text": "Questa voce raccoglie le informazioni riguardanti lo Huddersfield Town Association Football Club nelle competizioni ufficiali della stagione 2020-2021.\nRosa.\nRosa e numeri come da sito ufficiale."}
{"id": "9208464", "revid": "547034", "url": "https://it.wikipedia.org/wiki?curid=9208464", "title": "Castello di San Vittorino", "text": "Il castello di San Vittorino era un castello nell'omonima frazione dell'Aquila, risalente all'XI o al XII secolo, del quale rimane solo una torre.\nStoria e descrizione.\nIl castello sorgeva sopra un rilievo che si protende verso la valle dell'Aterno e dominava il sito archeologico di et\u00e0 romana di Amiternum, ubicato forse sull\u2019originario luogo ove sorgeva l'acropoli o, pi\u00f9 probabilmente, sul sito del \"Castellum Aquarium\", ovvero il serbatoio dell'acqua a servizio della citt\u00e0 sottostante. Il castello fu un importante caposaldo strategico del territorio dal quale si poteva controllare tutta la piana con collegamento visivo diretto fino ai castelli di Barete, Pizzoli e Preturo e le vie di collegamento costituite dalle antiche strade romane (via Caecilia, via Calatina e via Claudia Nova). Rimane in buono stato di conservazione una torre di circa sei metri di forma quadrangolare priva di aperture."}
{"id": "9208469", "revid": "1318658", "url": "https://it.wikipedia.org/wiki?curid=9208469", "title": "Sultanato di Qutqashen", "text": "Il Sultanato di Qutqashen (Azerbaigiano: \"Qutqa\u015fen sultanl\u0131\u011f\u0131\") noto anche come Qabala mahaly (Azerbaigiano: \"Q\u0259b\u0259l\u0259 mahal\u0131\") era uno stato feudale che esisteva dalla met\u00e0 alla fine del XVIII secolo nel nord dell'Azerbaigian, nei territori che coprono l'attuale regione di Qabala.\nContesto storico.\nQabala era l'antica capitale dell'Albania caucasica. Le prove archeologiche indicano che la citt\u00e0 funse da capitale dell'Albania caucasica gi\u00e0 nel IV secolo a.C. Qabala si trovava nel mezzo della vecchia Via della Seta. Dopo la morte di Nader Shah nel 1747, l'Azerbaigian si divise in khanati e sultanati indipendenti e Qabala divenne un sultanato. Era anche chiamato Qabala Mahali. Dopo che l'Azerbaigian fu occupato dall'Impero russo nel 1813, condusse riforme amministrative e nel 1841 i khanati azeri furono soppressi ei territori furono incorporati nei governatorati. Il sultanato di Qabala fu abolito e l'area \u00e8 stata aggiunta alla citt\u00e0 di Shaki del \"Elizavetpol Governorate\" o \"Elizavetapol Governorate\" (Russo: \u0415\u043b\u0438\u0437\u0430\u0432\u0435\u0442\u043f\u043e\u043b\u044c\u0441\u043a\u0430\u044f \u0433\u0443\u0431\u0435\u0440\u043d\u0438\u044f). Lo scrittore azero e generale imperiale russo Ismayil bek Kutkashensky era un discendente dei sultani Qutqashen."}
{"id": "9208481", "revid": "37401", "url": "https://it.wikipedia.org/wiki?curid=9208481", "title": "I 100 migliori artisti di tutti i tempi (Rolling Stone)", "text": ""}
{"id": "9208482", "revid": "37401", "url": "https://it.wikipedia.org/wiki?curid=9208482", "title": "100 migliori artisti di tutti i tempi (Rolling Stone)", "text": ""}
{"id": "9208487", "revid": "37401", "url": "https://it.wikipedia.org/wiki?curid=9208487", "title": "Touch (gruppo musicale di Los Angeles)", "text": "I Touch sono stati un gruppo musicale statunitense. Fondato a Los Angeles, il gruppo ha inciso un solo album eponimo (\"Touch\") nel 1968.\nNel disco sono mescolate psichedelia e riferimenti alla musica classica, con due brani particolarmente lunghi (\"The Spiritual Death of Howard Greer\", 8:52 e \"Seventy-Five\", 11:12) e un brano (\"Friendly Birds\") con una sezione che si ispira chiaramente alle partiture per pianoforte di Claude Debussy e Maurice Ravel.\nIl chitarrista Kerry Livgren, uno dei principali compositori del gruppo \"ameriprog\" Kansas, indicher\u00e0 l'album \"Touch\" come una delle sue principali fonti di ispirazione."}
{"id": "9208488", "revid": "305330", "url": "https://it.wikipedia.org/wiki?curid=9208488", "title": "Citiso delle Eolie", "text": ""}
{"id": "9208509", "revid": "37401", "url": "https://it.wikipedia.org/wiki?curid=9208509", "title": "Touch (gruppo musicale)", "text": ""}
{"id": "9208511", "revid": "125480938", "url": "https://it.wikipedia.org/wiki?curid=9208511", "title": "Teresa Cremisi", "text": "Biografia.\nFiglia di un imprenditore italiano e di una scultrice spagnola e anglo-indiana, Teresa Cremisi \u00e8 cresciuta parlando francese. Ha studiato in Egitto, presso il collegio cattolico francese di Nostra Signora di Sion ad Alessandria. Lasci\u00f2 l'Egitto con la sua famiglia dopo la crisi del Canale di Suez nel 1956 per stabilirsi a Milano. Entra al Liceo delle Marcelline e si laurea in lingue straniere all'Universit\u00e0 Bocconi..\nIniziando come lessicografa per i dizionari delle edizioni Garzanti a Milano, tra il 1963 e il 1966, diventa a sua volta capo del dipartimento scolastico (1966-1972), direttore di produzione (1972-1979), direttore letterario (1979-1985), poi co-direttore generale (1985-1989) di questa casa editrice. Parallelamente ha lavorato per la Rai (1972-1980) e per i giornali \"L'Espresso\" e \"La Stampa\" (1979-1989)..\nAntoine Gallimard, incontrato alla Fiera del Libro di Francoforte, la chiam\u00f2 al suo fianco come direttore editoriale di Gallimard nell'aprile 1989. Direttrice del catalogo di Gallimard, \u00e8 entrata nella Parigi letteraria, ha stretto amicizia con autori e critici. Soprannominata \"il Primo Ministro\" da Philippe Sollers e naturalizzata francese, ha vinto il Prix Goncourt nel 2000 e nel 2001 con Ingrid Caven e Rouge Br\u00e9sil, e il Prix M\u00e9dicis nel 2001 e nel 2004 con Le Voyage en France di Beno\u00eet Duteurtre e La Reine du silence di Marie Nimier. Si occup\u00f2 delle principali collezioni e dei grandi autori e negozi\u00f2 contratti stranieri. Allo stesso tempo, le edizioni Gallimard sviluppano la loro offerta e lanciano Harry Potter in Francia.\nNel 2005 \u00e8 stata nominata alla guida di Flammarion, suscitando anche un po' di scalpore in seguito alle voci di crescenti contrasti di potere con Antoine Gallimard, cosa negata da entrambi.\nDesiderando sviluppare il settore letterario, cos\u00ec come il formato tascabile, negozia l'arrivo di autori di successo come Christine Angot, Jean-Christophe Rufin, Yasmina Reza e Catherine Millet, e crea una nuova collezione per i dibattiti di attualit\u00e0, \"Caf\u00e9 Voltaire\", che prende il nome dall'ex istituzione di Place de l'Od\u00e9on il cui dipartimento di letteratura di Flammarion occupa i locali..\nFlammarion ha avuto forti successi mediatici come l'uscita di La Trag\u00e9die du pr\u00e9sident di Franz-Olivier Giesbert nel 2006, la pubblicazione di L'Aube le Soir ou la Nuit di Yasmina Reza durante la campagna presidenziale del 2007 e il pubblico di Enemies di Michel Houellebecq e Bernard-Henri L\u00e9vy nel settembre 2008. Nel 2010,la casa editrice ha ottenuto il suo primo Goncourt in 30 anni, con La Carte et le Territoire di Michel Houellebecq che ha aumentato il fatturato dell'azienda. Sotto la sua egida, Flammarion crea in collaborazione con Gallimard e Le Seuil, la piattaforma di distribuzione di libri digitali Eden.'.\nNel 2012 ha dovuto gestire la cessione del gruppo Flammarion da parte di RCS MediaGroup. Antoine Gallimard, suo ex capo, la acquisisce e la nomina, nell'ottobre 2013, amministratore delegato incaricato dello sviluppo editoriale del nuovo gruppo Madrigall, nato dalla fusione delle due case editrici.\nHa fatto parte del consiglio di amministrazione di RCS MediaGroup, Adelphi Editions, Th\u00e9\u00e2tre de l'Europe Od\u00e9on. \u00c8 stata anche vicepresidente di Azione contro la Fame tra il 2003 e il 2006."}
{"id": "9208521", "revid": "400694", "url": "https://it.wikipedia.org/wiki?curid=9208521", "title": "Penske Media Corporation LLC", "text": ""}
{"id": "9208524", "revid": "63756", "url": "https://it.wikipedia.org/wiki?curid=9208524", "title": "The Voice Senior (seconda edizione)", "text": "La seconda edizione di The Voice Senior \u00e8 andata in onda in prima serata su Rai 1 dal 26 novembre 2021 al 21 gennaio 2022 con la conduzione di Antonella Clerici per otto puntate.\nIl vincitore \u00e8 stato Annibale Giannarelli, concorrente del Team Gigi D'Alessio.\nKnockout.\nLa semifinale vede scontrare i 24 talenti rimasti in gara nei \"Knock Out\", i quali determineranno i dodici finalisti del programma. Le sfide si svolgono tra tre concorrenti dello stesso team che si confrontano sul palco cantando ognuno il brano assegnatogli dal coach, il quale alla fine decider\u00e0 se far passare uno o due cantanti alla fase finale. Al termine dei \"K.O.\" tre concorrenti per squadra arriveranno in finale.\nFinale.\nLa finale \u00e9 andata in onda venerd\u00ec 21 gennaio 2022 e la conduttrice, Antonella Clerici, ha aperto il televoto che durer\u00e0 fino al termine della prima fase.\nNella prima fase, i dodici talenti arrivati in finale devono esibirsi in una cover assegnata dal loro coach.\nAl termine della prima fase, saranno annunciati i quattro super-finalisti che si scontreranno in un'ultima fase con i propri cavalli di battaglia.\nAl termine della seconda ed ultima fase, sar\u00e0 proclamato il vincitore della seconda edizione di The Voice Senior\nOspiti: Riccardo Cocciante\nCanzoni cantate dagli ospiti: Io Canto (con i 12 finalisti)\nDurante la serata, Cosetta Gigli del team Orietta Berti, non sar\u00e0 presente a causa di un infortunio.\nOrietta Berti sostituir\u00e0 Cosetta Gigli con Daniele Montenero\nPrima fase"}
{"id": "9208525", "revid": "8660", "url": "https://it.wikipedia.org/wiki?curid=9208525", "title": "Danmarksserien 2014", "text": "La Danmarksserien 2014 \u00e8 la 23\u00aa edizione del campionato di football a 9, organizzato dalla DAFF.\nGli AaB 89ers II e i Kalundborg Mustangs si sono ritirati, perdendo quindi tutti gli incontri 50-0 a tavolino.\nStagione regolare.\nClassifiche.\nLe classifiche della regular season sono le seguenti:"}
{"id": "9208533", "revid": "793215", "url": "https://it.wikipedia.org/wiki?curid=9208533", "title": "Campo di concentramento di Hohnstein", "text": ""}
{"id": "9208535", "revid": "277947", "url": "https://it.wikipedia.org/wiki?curid=9208535", "title": "Walter Nones (circense)", "text": "Biografia.\nWalter Nones nacque in una famiglia di sportivi, da parte paterna, e di circensi da parte materna. \nNones si avvicin\u00f2 al mondo dello spettacolo circense e agli esordi divenne celebre per aver formato assieme al fratello Guglielmo e alla sorella Loredana, un trio di 'acrobatica danzata', che ricevette consensi internazionali ed apparve in una rivista di Wanda Osiris \nSuccessivamente nei primi anni sessanta diresse in circo di sua moglie Moira Orfei, e contemporaneamente torn\u00f2 al contatto con il pubblico grazie al ruolo di domatore di leonesse.\nNei decenni seguenti si mise in evidenza per le sue qualit\u00e0 e il suo intuito manageriale, che dimostr\u00f2 ampiamente lanciando in Italia numerosi spettacoli, quali il Circo di Mosca e Holiday on Ice.\nIl fratello Guglielmo diede vita ad un suo circo, facendosi apprezzare come domatore di leoni."}
{"id": "9208549", "revid": "6923", "url": "https://it.wikipedia.org/wiki?curid=9208549", "title": "Amaiur Sarriegi", "text": "Carriera.\nClub.\nSarriegi inizia l'attivit\u00e0 agonistica con l'A\u00f1orga, vestendo prima la maglia delle sue formazioni giovanili fino ad essere aggregata, appena quattrodicenne, dalla stagione 2015-2016 alla prima squadra che disputa la Segunda Divisi\u00f3n nel Grupo II, restando legata alla societ\u00e0rimane fino alla stagione successiva.\nNell'estate 2017 si trasferisce all', inizialmente assegnata alla squadra riserve (B) che disputa la Segunda Divisi\u00f3n. Nella stagione 2019-2020, grazie anche alle sue 13 reti in campionato, maggiore marcatrice della squadra, contribuisce alla vittoria della formazione B del campionato di Segunda Divisi\u00f3n. Quella stessa stagione viene aggregata anche alla prima squadra, debuttando cos\u00ec in Primera Divisi\u00f3n il 19 ottobre, alla 6\u00aa giornata di campionato, rilevando Ane Azkona negli ultimi minuti dell'incontro casalingo vinto per 2-1 sul . In quella stagione il tecnico \u00c1ngel Villacampa la impiega, sempre per pochi minuti, in altre tre partite di campionato e in una di Coppa della Regina.\nLa stagione successiva si \u00e8 trasferita al club della sua citt\u00e0 natale, la , confermando le sue doti realizzative siglando 13 reti in campionato, a pari merito della compagna di squadra Nerea Eizagirre, contribuendo a fare una stagione di alta classifica terminata al 5\u00ba posto in Primera Divisi\u00f3n, eguagliando la migliore prestazione sportiva della squadra del campionato 2015-2016.\nSarriegi \u00e8 stata nominata come una dei capitani della Real Sociedad per la stagione 2021-2022.\nNazionale.\nSarriegi viene convocata per la prima volta dalla Federcalcio spagnola nel 2021, saltando completamente la trafila delle giovanili e giungendo direttamente alla nazionale maggiore. Chiamata dal commissario tecnico Jorge Vilda, debutta con la maglia delle \"Furie rosse\" il 10 giugno, rilevando Marta Cardona all'82' nell'amichevole vinta con il .\nIl 21 settembre 2021, nella sua prima partita da titolare con la Spagna, Sarriegi apre le marcature, siglando poi altre tre reti, nella vittoria per 10-0 sulle , incontro valido per le qualificazioni della zona UEFA, gruppo B, al Mondiale di Australia e Nuova Zelanda 2023."}
{"id": "9208572", "revid": "1418004", "url": "https://it.wikipedia.org/wiki?curid=9208572", "title": "Kim Young-ha", "text": "Biografia.\nNato nel 1968 nella Contea di Hwacheon, ha trascorso l'infanzia passando di citt\u00e0 in citt\u00e0 a seguito del padre, di professione militare.\nHa compiuto gli studi all'Universit\u00e0 Yonsei di Seul conseguendo un B.A. e un M.A. prima di esordire nel 1995 con il racconto \"Riflessioni allo specchio\" pubblicato sulla rivista trimestrale \"Review\".\nL'anno successivo ha pubblicato il suo primo romanzo, \"Ho il diritto di distruggermi\", grazie al quale ha vinto il Premio Munhakdongne e ha ottenuto ribalta internazionale con traduzioni in francese, inglese e tedesco.\nDefinito scrittore post-moderno, nel corso della sua carriera si \u00e8 cimentato in vari generi letterari, dal romanzo storico al noir passando per il bildungsroman e la spy-story.\nAlcuni suoi libri hanno fornito il soggetto per pellicole cinematografiche e serie televisive, mentre suoi articoli sono apparsi sull'edizione internazionale del The New York Times."}
{"id": "9208573", "revid": "767487", "url": "https://it.wikipedia.org/wiki?curid=9208573", "title": "Up Your Legs Forever", "text": "Up Your Legs Forever \u00e8 un film del 1971 diretto da Y\u014dko Ono e John Lennon. Le riprese si svolsero il 14 dicembre 1970 sulla West 61st Street a Manhattan, New York, anche se la coppia non aveva i permessi per lavorare negli Stati Uniti all'epoca.\nProduzione.\nL'idea del film si basa su un precedente soggetto scritto da Yoko Ono intitolato \"Film No. 12 (Up Your Legs Forever)\". La prima stesura era inoltre nota come \"Film No. 12 (Esstacy)\". La sceneggiatura recita: \"L'inquadratura della macchina da presa nel film dovrebbe costantemente salire, salire, salire, senza sosta. Metti insieme 367 paia di gambe e sali su le gambe (dalle dita dei piedi alla fine delle cosce) paio dopo paio e vai su fino a scorrerle tutte e 367\".\nI partecipanti al film furono simbolicamente pagati 1 dollaro ciascuno, e ricevettero tutti una foto istantanea in bianco e nero scattata da Lennon che li ritraeva.\nLo scrittore Jonathan Cott nel suo libro del 2013 \"Days That I'll Remember: Spending Time With John Lennon &amp; Yoko Ono\" scrisse che la Ono gli aveva detto: \u00abNon possiamo avere la pace finch\u00e9 non ci esponiamo l'uno all'altro. Dopo che avrai comunicato cos\u00ec, forse potremo avere la pace. E tutti quelli che sono nel film, incluso te, saranno delle star\u00bb.\nTra le gambe mostrate nel film figurano anche quelle di Shirley Clarke, David Johansen, Paul Krassner, Allen Klein, Peter Max, Taylor Mead, Jonas Mekas, D. A. Pennebaker, Larry Rivers, George Segal, Jack Smith e Tom Wolfe.\nDescrizione.\nIl film mostra, una alla volta, 367 paia di gambe umane, sia maschili sia femminili. Venne girato utilizzando un ascensore che spostava la telecamera verticalmente, consentendo alla stessa di inquadrare le gambe dalle dita dei piedi alla coscia. Il film dura 70 minuti e termina con un'inquadratura dei posteriori di Lennon &amp; Ono.\nLa colonna sonora del film consiste di vari commenti alle immagini mostrate sullo schermo. I titoli di coda sono letti da Lennon.\nAccoglienza.\nNel suo libro del 1995 \"Screen Writings: Texts and Scripts from Independent Films\", Scott MacDonald descrisse \"Up Your Legs Forever\": \"Meno impressionante\" di altri adattamenti di sceneggiature cinematografiche di Ono in quanto non va oltre il suo \"notevole film precedente\" \"No. 4 Bottoms\", che si concentra sui glutei piuttosto che sulle gambe\"."}
{"id": "9208577", "revid": "599013", "url": "https://it.wikipedia.org/wiki?curid=9208577", "title": "Kenneth Gainwell", "text": "Carriera.\nPhiladelphia Eagles.\nGainwell al college gioc\u00f2 a football all'Universit\u00e0 di Memphis. Fu scelto nel corso del quinto giro (150\u00ba assoluto) nel Draft NFL 2021 dai Philadelphia Eagles. Debutt\u00f2 come professionista subentrando nella gara del primo turno contro gli Atlanta Falcons segnando un touchdown su corsa. La sua stagione da rookie si concluse con 291 yard corse, 5 touchdown su corsa e uno su ricezione"}
{"id": "9208581", "revid": "933835", "url": "https://it.wikipedia.org/wiki?curid=9208581", "title": "Dinardo", "text": ""}
{"id": "9208584", "revid": "6923", "url": "https://it.wikipedia.org/wiki?curid=9208584", "title": "Aishath Sausan", "text": "Biografia.\nHa esordito a livello internazionale nel 2009, ai campionati mondiali di Roma, dove ha partecipato ai 50 ed ai 100 metri dorso, ai 50 metri farfalla e ai 200 metri misti. In tutte le gare \u00e8 stata eliminata in batteria, chiudendo lontana dalle prime (rispettivamente al 119\u00b0, 107\u00b0, 126\u00b0 e 73\u00b0 posto).\nL'anno successivo, nel mese di ottobre, ha preso parte ai XIX Giochi del Commonwealth, dove ha disputato tre gare: 50 metri farfalla (29\u00b0 posto), 50 metri stile libero (40\u00b0 posto) e 50 metri dorso (28\u00b0 posto). Poche settimane dopo ha preso parte anche ai XVI Giochi asiatici tenutisi a Canton. In qest'occasione si \u00e8 classificata al 18\u00b0 posto nei 50 metri dorso e al 19\u00b0 nei 50 metri stile libero.\nDal 2011 al 2016 si \u00e8 allontanata dal mondo del nuoto, per poter dedicarsi alla crescita del figlio.\nAl suo ritorno ha disputato i campionati mondiali di nuoto in vasca corta 2016 in tre gare: i 50 metri dorso (78\u00b0 posto), i 100 metri dorso (69\u00b0 posto) e i 200 metri misti (41\u00b0 posto).\nNel 2018 ha partecipato nuovamente sia ai giochi asiatici che ai mondiali in vasca corta, gareggiando non solo nell'individuale ma anche nelle staffette.\nNel 2019 \u00e8 tornata a disputare anche i mondiali in vasca lunga, nei 50 e 100 metri dorso (ottenendo rispettivamente il 44\u00b0 e il 63\u00b0 posto) e nelle staffette miste stile libero e misti (chiuse rispettivamente al 35\u00b0 e 36\u00b0 posto).\nNel maggio 2021 ha vinto i trials per partecipare alle Olimpiadi di , disputate nell'estate del 2021 per la pandemia di COVID-19, ma non vi prese poi parte per decisione della FINA, che indic\u00f2 al suo posto Aishath Sajina. Pochi mesi dopo fu nuovamente selezionata per rappresentare il suo paese ai mondiali in vasca corta del 2021, durante i quali ha disputato due gare individuali e altrettante staffette: fu 48\u00aa nei 100 m dorso e 25\u00aa sulla distanza doppia; nella staffetta 4x50 mista stile libero le Maldive giunsero col 33\u00ba tempo, mentre nella 4x50 mista misti col 35\u00ba."}
{"id": "9208585", "revid": "16758", "url": "https://it.wikipedia.org/wiki?curid=9208585", "title": "Sausan Aishath", "text": ""}
{"id": "9208587", "revid": "1398753", "url": "https://it.wikipedia.org/wiki?curid=9208587", "title": "Samsung Galaxy A03s", "text": ""}
{"id": "9208589", "revid": "594360", "url": "https://it.wikipedia.org/wiki?curid=9208589", "title": "Guinsa", "text": "Il Guinsa () \u00e8 un tempio buddhista nella contea di Danyang, Chungcheong Settentrionale, Corea del Sud. Situato sotto il picco Yeonhwabong dei monti Sobaek, \u00e8 la residenza principale dei monaci seguaci del buddhismo Cheontae e presiede oltre 140 templi in tutta la nazione.\nStoria.\nIl Guinsa \u00e8 stato realizzato sotto la guida del monaco Sangwol Wongak (1911-1974), che sul posto aveva inizialmente costruito una capanna per praticare l'ascetismo. Per festeggiare il raggiungimento dell'illuminazione sulle verit\u00e0 dell'universo, promosse la costruzione del tempio, che venne completato nel maggio 1945. Il 28 dicembre 1951 venne designato come chiesa principale dell'ordine Cheontae. Nel 1966 venne raso al suolo da un incendio e ricostruito in cemento; il 29 aprile 1980 venne inaugurato il santuario principale. Il tempio fu ulteriormente ampliato nell'agosto 1996.\nNel 2008 \u00e8 stata inaugurata una mostra stabile sulla storia del buddhismo Cheontae, mentre nel 2013 \u00e8 stato aperto un museo in cui sono preservati materiali storici e accademici dell'ordine.\nStruttura.\nIl Guinsa si distingue dagli altri templi buddhisti coreani per la presenza di edifici a pi\u00f9 piani, contrariamente ai tradizionali uno o due, e per l'architettura particolarmente colorata e vistosa; la finitura del tetto \u00e8 occasionalmente di smalto arancione, simile a quella della Citt\u00e0 Proibita di Pechino, anzich\u00e9 di ardesia nera.\nAl complesso, che sorge su un lotto di 15.014 metri quadrati ed \u00e8 composto da una cinquantina di padiglioni, si accede dal Cancello dei quattro re celesti (), giungendo al Daebeopdang (), il santuario buddhista pi\u00f9 grande del Paese, alto cinque piani con una capienza di 5.000 persone; all'interno si trova una statua dorata di Gautama Buddha. Attorno sorgono edifici che possono ospitare fino a 10.000 visitatori.\nSul posto si trova anche il Daejosajeon (), un tempio costruito nel 2000 e dedicato a Sangwol Wongak, la cui statua \u00e8 conservata all'interno. Gli insegnamenti del gran maestro sono inoltre incisi sul Beopeobi, un monumento di pietra."}
{"id": "9208596", "revid": "594829", "url": "https://it.wikipedia.org/wiki?curid=9208596", "title": "Associazione Nazionale Educatori Professionali", "text": "L' Associazione Nazionale Educatori Professionali (acronimo ANEP) \u00e8 un'associazione italiana che raccoglie gli educatori professionali delle province della Repubblica Italiana.\nStoria.\nSuccessivamente alla formazione di alcune realt\u00e0 regionali italiane, nel novembre 1992, per volont\u00e0 di alcuni educatori, nasce l'ANEP come esigenza di raffronto tra gli stessi operatori del settore. \nLa sede legale \u00e8 localizzata a Bologna, mentre sono presenti alcune sezioni dislocate nel territorio italiano.\nCon l'istituzione dell'Albo professionale del 2018, l'associazione svolge ruolo tecnico-scientifico nei confronti della professione.\nCodice deontologico.\nUna prima stesura del codice deontologico avviene nel 2001 nella citt\u00e0 di Rimini, dove l'assemblea dei deleganti vota il documento. Il codice \u00e8 stato modificato in varie occasioni, in particolar modo nell'agosto del 2013 viene aggiornata la parte sulle sanzioni, descritte per la prima volta nell'Assemblea dei deleganti del 2009 tenutasi a Lucca. \nL'attuale testo risale al 2016.\nConsiglio Direttivo Nazionale.\nAl 4 dicembre 2020, il Consiglio Direttivo Nazionale \u00e8 composto:\nIl Collegio dei Garanti \u00e8 formato da:\nSezioni regionali.\nSono presenti 17 sezioni regionali, nello specifico nelle seguenti regioni:\nAl 2016 erano 15."}
{"id": "9208599", "revid": "1783371", "url": "https://it.wikipedia.org/wiki?curid=9208599", "title": "H\u00e1rbar\u00f0zlj\u00f3\u00f0", "text": "Lo H\u00e1rbar\u00f0zlj\u00f3\u00f0 (\"Poema di H\u00e1rbar\u00f0r\") \u00e8 uno dei poemi che compongono l'Edda poetica.\nTrama.\nOdino, sotto le mentite spoglie del traghettatore H\u00e1rbar\u00f0r, incontra Thor presso un fiordo. Quest'ultimo vorrebbe attraversare in barca lo specchio d'acqua, ma Odino, sull'altra sponda del fiordo, si rifiuta di trasportarlo, ingaggiando con lui un flyting, uno scambio rituale di insulti comune nella letteratura germanica. Il litigio viene scatenato da Thor stesso, che ironicamente nomina H\u00e1rbar\u00f0r \"giovane tra i giovani\", nonostante l'apparente et\u00e0 avanzata dell'uomo.\"\u00de\u00f3rr kalla\u00f0i:\"\n\"Hverr er s\u00e1 sveinn sveina,\"\n\"er stendr fyr sundit handan?\"\nThor lo chiam\u00f2:\nChi \u00e8 quel giovane tra i giovani,\nche se ne sta al di l\u00e0 del fiume?H\u00e1rbar\u00f0r risponde con scherno alle richieste di passaggio di Thor, affermando di avere l'ordine, impartitogli dal padrone della barca, di concedere l'attraversata solamente a uomini buoni e a quelli ch'egli conosce bene. Il dialogo continua tra le provocazioni che provengono da ambo le parti. Ricorrente \u00e8 la domanda \"Intanto tu che facevi?\", che le due divinit\u00e0 si scambiano con tono di sfida, vantando da entrambi i lati le corrispettive gesta.\"H\u00e1rbar\u00f0r kva\u00f0:\"\n\u00de\"af efr eik, er af annarri skefr,\"\n\"of sik er hverr \u00ed sl\u00edku.\"\n\"Hvat vanntu \u00fe\u00e1 me\u00f0an, \u00de\u00f3rr ?\"\nDisse H\u00e1rbar\u00f0r:\nUna quercia guadagna ci\u00f2 che un'altra perde,\nognuno pensa a s\u00e9 quand'\u00e8 cos\u00ec.\nIntanto tu che facevi, Thor?\"\u00de\u00f3rr kva\u00f0:\"\nEk var austr ok j\u01ebtna bar\u00f0ak\nbr\u00fa\u00f0ir b\u01eblv\"\u00edsar , er til bjargs gengu;\"\nmikil myndi l\"\u00edf\u00f0i v\u00e6tr myndi manna\"\nundir Mi\u00f0gar\u00f0i.\n\"Hvat vanntu \u00fe\u00e1 me\u00f0an, H\u00e1rbar\u00f0r?\"\nDisse Thor:\nEro ad oriente e uccidevo giganti\ne spose del male, mentre andavo verso i monti;\nla razza dei giganti avrebbe potuto essere grande,\nma non ci sarebbero stati pi\u00f9 uomini viventi\nin tutta Midgard.\nIntanto tu che facevi, H\u00e1rbar\u00f0r?\nIl dialogo termina presto con la vittoria di Odino, grazie al sapiente uso di strategia e retorica, in contrasto con la scarsa arguzia di Thor. A quest'ultimo viene infatti negato il passaggio, cosa che lo porter\u00e0 a superare il fiordo via terra, come indicato da Odino stesso.\nSimbologia.\nIl nome con cui viene identificato Odino, \"H\u00e1rbar\u00f0r\", cio\u00e8 \"barba grigia\", non \u00e8 che un'indicazione della sua vera identit\u00e0. Egli \u00e8 infatti immaginato come un uomo anziano e canuto, ironicamente Thor lo chiamer\u00e0 \"giovane tra i giovani\", dando il via al dialogo.\nLa vittoria di Odino su Thor rimarca la superiorit\u00e0 del primo sul secondo. Odino \u00e8 infatti, come egli stesso afferma, \"colui a cui spettano i nobili, quando cadono in battaglia\" , mentre a Thor spettano gli schiavi e i miserabili (\"\u00fer\u00e6ll\" in nordico antico)."}
{"id": "9208609", "revid": "125927401", "url": "https://it.wikipedia.org/wiki?curid=9208609", "title": "Benedetta Rossi", "text": "All'aprile 2021, rispetto al totale delle pubblicazioni, sono pi\u00f9 di un milione le copie dei suoi libri vendute.\nBiografia.\nNasce a Porto San Giorgio nella provincia di Fermo e si appassiona alla cucina fin da quando era piccola. Dopo gli studi classici, si iscrive nel 1992 all'Universit\u00e0 Politecnica delle Marche conseguendo il titolo nel 1996 e poi frequentando e ottenendo la laurea dal 1998 al 2003 in Produzione e Sanit\u00e0 degli organismi acquatici all'Universit\u00e0 degli Studi di Camerino, lavorando nell'intanto come aiuto cuoca.\nNel luglio 1995, nel corso degli studi universitari, la famiglia della Rossi apre un agriturismo nella regione di origine, a cui collabora anche Benedetta. Inizia poi nel gennaio del 2001 a lavorare come imprenditrice agricola autonoma, creando, tra gli altri, prodotti detergenti.\nCarriera.\nNel corso del maggio del 2009 inizia a pubblicare alcuni video in un canale YouTube dal nome \"AgriturCasaVecchia\", dal nome dell'agriturismo di famiglia per diversi clienti che facevano richiesta delle ricette preparate all'interno del casale, finch\u00e9 uno dei video supera 100 mila visualizzazioni. Oltre a consigli culinari, Benedetta pubblicava anche video su preparazione di saponi, bevande e suggerimenti casalinghi. L'8 gennaio 2011 apre un canale dal nome \"Fatto in casa da Benedetta\" sulla piattaforma YouTube dove carica le preparazioni di alcune ricette. La prima preparata \u00e8 stata una giardiniera in agrodolce, mentre i primi filmati ad acquisire viralit\u00e0 risalgono al 2015, in particolar modo con alcuni video sulle castagne e il melograno; proprio nel medesimo anno viene contattata dalla Banzai Media Holding per la successiva pubblicazione di opere culinarie a suo nome. Benedetta, inoltre, apre un sito internet denominato \"Sweet Soap - saponi decorativi\", dedicato al mondo dei saponi.\nNel 2016 pubblica il suo primo libro di ricette dal titolo \"Fatto in casa da Benedetta\" per Mondadori Electa che risulta essere la pubblicazione di settore maggiormente venduta dell'anno con quasi 100 mila copie vendute (al 2017), diventando un Oscar Mondadori. L'anno successivo viene messo in commercio il secondo volume intitolato \"Fatto in casa da Benedetta 2\" sempre per Mondadori Electa. Nello stesso anno viene inserita nella classifica della piattaforma Blogmeter come miglior influencer.\nA partire dal mese di ottobre del 2018 conduce il programma televisivo culinario \"Fatto in casa per voi\" in onda in contemporanea su Food Network e Real Time. Sempre nello stesso anno, intanto, viene diffuso il terzo libro \"La cucina di casa mia\", il quale raggiunge la prima posizione della classifica varia e tra i dieci pi\u00f9 venduti di quella generale, diventando un Oscar per le 100 mila copie acquistate. Vince, intanto, il premio Macchianera nella categoria food blogger e la seconda posizione come sito food.\nNel febbraio del 2019 \u00e8 ospite della seconda puntata della trasmissione \"Junior Bake Off Italia\" e nel settembre del quinto episodio dell'edizione senior, \"Bake Off Italia\", mentre nell'ottobre dello stesso anno pubblica il quarto libro dal nome \"In cucina con voi!\", per la medesima casa editrice, a cui segue un giro di promozione del ricettario. Al giugno del 2020 risulta essere prima nella lista dei creatori di video italiani elaborata da Sensemakers con 135,1 milioni di visualizzazioni ai suoi video (nelle piattaforme YouTube e Facebook) e 8,5 milioni interazioni. Viene stampata, inoltre, la pubblicazione \"Insieme in cucina\", disponibile dall'ottobre del 2020 per Mondadori Electa, presentata anche attraverso alcune ospitate in televisione nelle reti Rai e Mediaset, riuscendo a classificarsi come il libro maggiormente acquistato a livello italiano ad una settimana dalla messa in commercio. A circa due mesi dalla pubblicazione, sono circa 15 mila le copie vendute.\nNell'ottobre del 2021 pubblica il sesto libro \"La nostra cucina\", raggiungendo la prima posizione nella classifica generale dei libri, mentre nel febbraio 2022 viene annunciata la creazione di un cartone animato ispirato alla Rossi e doppiato dalla stessa e dal marito che interpretano loro stessi, dal titolo \"SuperBenny\" con produzione Discovery (nello specifico di KidsMe) e trasmissione prevista sul canale tematico Frisbee.\nVita privata.\nDopo alcuni anni di conoscenza, nel 2009 Benedetta Rossi convola a nozze con Marco Gentile, il quale \u00e8 fondatore della societ\u00e0 Maui Media srl che si occupa degli aspetti pubblicitari e promozionali della moglie, di cui la Rossi \u00e8 amministratrice. Insieme hanno aperto durante l'anno 2003 anche l'agriturismo \"La Vergara\" nel territorio marchigiano, poi chiuso definitivamente nel 2020."}
{"id": "9208613", "revid": "110157", "url": "https://it.wikipedia.org/wiki?curid=9208613", "title": "Course", "text": "La Course \u00e8 un fiume francese che scorre nel dipartimento del Passo di Calais, nella regione dell'Alta Francia, ed \u00e8 affluente alla riva destra della Canche. \nGeografia.\nLa Course nasce al livello dell'omonima frazione del comune di Doudeauville, all'altitudine di 124\u00a0metri, e dopo un percorso di 24,7\u00a0chilometri, confluisce nella Canche tra Attin e La Madelaine-sous-Montreuil all'altitudine di 5\u00a0metri \nEssa scorre da nordest verso il sudovest, passa per le due citt\u00e0 di Desvres e Montreuil e attraversa i \"laghi d'Amour\" nel comune di Beussent.\nComuni e cantoni attraversati.\nNel solo dipartimento del Pas-de-Calais, la Course attraversa quindici comuni e quattro cantoni:\nIn termini di cantoni, la Course nasce nel cantone di Samer, attraversa il cantone di Hucqueliers, il cantone di \u00c9taples e confluisce nel cantone di Montreuil, il tutto negli \"arrondissement\" di Boulgne-sur-Mer e di Montreuil.\nToponimi.\nL'affluente les Baillons ha dato il suo idronimo al comune di Enquin-sur-Baillons. La Course ha dato il suo idronimo ai due comuni di Recques-sur-Course e Courset.\nBacino versante.\nLa Course \u00e8 nel bacino versante Canche, da a monte del confluente del Bras de bronne alla Manica (E541) per una superficie di 1310\u00a0km2.\nLa sua pendenza media del 4.7\u2030 ne fa un corso d'acqua rapido.\nOrganismo gestionale.\nL'organismo gestionale \u00e8 il Symc\u00e9a o sindacato misto Canche e affluenti, creato il 13 aprile 2000 per il SAGE, dopo aver cambiato denominazione in gennaio 2013.\nAffluenti.\nLa Course possiede quattro affluenti e due rami:\nNumero di Strahler.\nDunque il numero di Strahler della Course \u00e8 due."}
{"id": "9208621", "revid": "889336", "url": "https://it.wikipedia.org/wiki?curid=9208621", "title": "Tommaso Onofri", "text": ""}
{"id": "9208653", "revid": "439868", "url": "https://it.wikipedia.org/wiki?curid=9208653", "title": "Zyro", "text": ""}
{"id": "9208657", "revid": "1745361", "url": "https://it.wikipedia.org/wiki?curid=9208657", "title": "Orcomeno (figlio di Zeus)", "text": "Nella mitologia greca, Orcomeno fu un figlio di Zeus e della danaide Isonoe, e uno dei possibili eponimi della citt\u00e0 di Orcomeno in Beozia.\nMitologia.\nLe genealogie dei primi re della citt\u00e0 di Orcomeno sono piuttosto confuse e variano tra gli autori. Secondo una versione, questo Orcomeno fu sposo di Ermippe, figlia di Beoto, e patrigno di Minia, in realt\u00e0 concepito da Ermippe con Poseidone. In un'altra versione fu invece lo stesso Orcomeno ad essere figlio di Zeus e Ermippe. \nMinia fu poi padre di un secondo Orcomeno, un altro possibile eponimo della citt\u00e0 che, secondo Pausania, essendo senza figli, cedette in seguito il regno a Presbone."}
{"id": "9208658", "revid": "439868", "url": "https://it.wikipedia.org/wiki?curid=9208658", "title": "\u017byro", "text": ""}
{"id": "9208660", "revid": "465169", "url": "https://it.wikipedia.org/wiki?curid=9208660", "title": "Stoke City Football Club 2020-2021", "text": "Questa voce raccoglie le informazioni riguardanti lo Stoke City Football Club nelle competizioni ufficiali della stagione 2020-2021.\nMaglie e sponsor.\nSponsor ufficiale: Bet365Fornitore tecnico: Macron\nRosa 2020-2021.\n\"Aggiornata al 19 febbraio 2021.\""}
{"id": "9208661", "revid": "439868", "url": "https://it.wikipedia.org/wiki?curid=9208661", "title": "Zwyssig", "text": ""}
{"id": "9208663", "revid": "327094", "url": "https://it.wikipedia.org/wiki?curid=9208663", "title": "Scott Rosenberg", "text": ""}
{"id": "9208676", "revid": "439868", "url": "https://it.wikipedia.org/wiki?curid=9208676", "title": "Freytag-Loringhoven", "text": ""}
{"id": "9208693", "revid": "599013", "url": "https://it.wikipedia.org/wiki?curid=9208693", "title": "Liam Gordon (calciatore 1996)", "text": "Carriera.\nCresciuto nelle giovanili degli , esordisce in prima squadra nel 2015 in Coppa di Lega. Dopo alcuni prestiti in serie minori, nel 2017 diventa un punto fermo nella difesa del , squadra militante in Scottish Premiership. Il 6 dicembre 2020 scende in campo con la fascia di capitano, nella partita pareggiata per 1-1 contro il ."}
{"id": "9208694", "revid": "96758", "url": "https://it.wikipedia.org/wiki?curid=9208694", "title": "Liam Gordon", "text": ""}
{"id": "9208695", "revid": "599013", "url": "https://it.wikipedia.org/wiki?curid=9208695", "title": "Larry Borom", "text": "Carriera.\nChicago Bears.\nBorom al college gioc\u00f2 a football all'Universit\u00e0 del Missouri. Fu scelto nel corso del quinto giro (151\u00ba assoluto) nel Draft NFL 2021 dai Chicago Bears. Fu inserito in lista infortunati il 18 settembre 2021 dopo avere subito un infortunio a una caviglia nella settimana 1. Torn\u00f2 nel roster attivo il 30 ottobre 2021. La sua stagione da rookie si concluse con 10 presenze, di cui 8 come titolare."}
{"id": "9208698", "revid": "2150982", "url": "https://it.wikipedia.org/wiki?curid=9208698", "title": "Section 28", "text": ""}
{"id": "9208704", "revid": "574302", "url": "https://it.wikipedia.org/wiki?curid=9208704", "title": "Suriname ai Giochi della XXXII Olimpiade", "text": "Il Suriname ha partecipato ai Giochi della XXXII Olimpiade, che si sono svolti a Tokyo, Giappone, dal 23 luglio all'8 agosto 2021 (inizialmente previsti dal 24 luglio al 9 agosto 2020 ma posticipati per la pandemia di COVID-19) con 3 atleti."}
{"id": "9208708", "revid": "93436", "url": "https://it.wikipedia.org/wiki?curid=9208708", "title": "Ranilug", "text": "Ranilug (; ) \u00e8 un comune del Kosovo, nel distretto di Gjilan. Nel 2015 aveva una popolazione di 5800 abitanti.\nIn seguito agli accordi di Bruxelles del 2013, il comune \u00e8 divenuto parte della Comunit\u00e0 delle municipalit\u00e0 serbe.\nStoria.\nFino al 2010, Ranilug faceva parte del comune di Kamenic\u00eb. Il 5 gennaio 2010 si tenne il consiglio comunale costitutivo e Ranilug divenne una municipalit\u00e0 a s\u00e9 stante. Sebbene il comune sia abitato soprattutto da serbi, quest'atto non fu riconosciuto dal governo della Serbia, che non riconosce la Repubblica del Kosovo, e quindi le sue variazioni amministrative.\nDopo gli accordi di Bruxelles del 2013 tra i governi di Serbia e Kosovo, la Serbia riconobbe le municipalit\u00e0 e l'amministrazione kosovara del territorio e i due Paesi si accordarono per creare una Comunit\u00e0 dei comuni serbi, che operer\u00e0 entro il quadro legale del Kosovo.\nGeografia antropica.\nOltre alla sede comunale di Ranilug, il comune include i seguenti villaggi (\u00e8 riportata prima la denominazione in serbo, poi quella in albanese):\nSociet\u00e0.\nEvoluzione demografica.\nSecondo il censimento del 2011 organizzato dal governo del Kosovo, il comune di Ranilug avrebbe avuto 3900 abitanti. Tuttavia, in un rapporto OSCE del 2015, la popolazione di Ranilug risulta di 5800 abitanti, inclusi i rifugiati interni. \nComposizione etnica.\nIl comune di Ranilug vede una schiacciante maggioranza di serbi (98,6%), con una minoranza di albanesi (1,4%). Gli albanesi abitano in due villaggi: Veliko Ropotovo (Ropotov\u00eb e Madhe) e Donje Korminjane (Korminjan i Posht\u00ebm)."}
{"id": "9208718", "revid": "574302", "url": "https://it.wikipedia.org/wiki?curid=9208718", "title": "Trinidad e Tobago ai Giochi della XXXII Olimpiade", "text": "Trinidad e Tobago ha partecipato ai Giochi della XXXII Olimpiade, che si sono svolti a Tokyo, Giappone, dal 23 luglio all'8 agosto 2021 (inizialmente previsti dal 24 luglio al 9 agosto 2020 ma posticipati per la pandemia di COVID-19) con 24 atleti."}
{"id": "9208722", "revid": "1598666", "url": "https://it.wikipedia.org/wiki?curid=9208722", "title": "Marske", "text": ""}
{"id": "9208724", "revid": "599013", "url": "https://it.wikipedia.org/wiki?curid=9208724", "title": "Caden Sterns", "text": "Carriera.\nDenver Broncos.\nSterns al college gioc\u00f2 a football a Texas. Fu scelto nel corso del quinto giro (152\u00ba assoluto) nel Draft NFL 2021 dai Denver Broncos. Nella settimana 3 mise a segno il primo intercetto in carriera ai danni di Zach Wilson dei New York Jets. La sua stagione da rookie si concluse con 28 tackle, 2 sack e 2 intercetti in 15 presenze, 2 delle quali come titolare."}
{"id": "9208725", "revid": "767487", "url": "https://it.wikipedia.org/wiki?curid=9208725", "title": "Mal d'amore", "text": "Mal d'amore (\"Love Hurts\") \u00e8 un film del 1990 diretto da Bud Yorkin, con Jeff Daniels, Cynthia Sikes, Cloris Leachman, Judith Ivey e John Mahoney.\nTrama.\nPaul Weaver \u00e8 un donnaiolo che viene lasciato dalla moglie Nancy. Dopo il divorzio, Paul decide di andare in Pennsylvania per le nozze della sorella. Nancy e i figli andranno anche loro al matrimonio e si creeranno tensioni.\nColonna sonora.\nTra gli altri vi sono Supertramp con \"Take the Long Way Home\" e Bruce Hornsby con \"The Way It Is\"."}
{"id": "9208726", "revid": "1543377", "url": "https://it.wikipedia.org/wiki?curid=9208726", "title": "Andrey Guryev", "text": "Secondo Forbes, la famiglia Guryev ha nel 2021 un patrimonio di 7,3 miliardi di dollari.\nBiografia.\nGuryev \u00e8 nato a Lobnya, una citt\u00e0 a 27 chilometri a nord di Mosca. Si \u00e8 laureato nel 1983 presso l'Universit\u00e0 statale russa di educazione fisica, sport, giovent\u00f9 e turismo, con una laurea in educazione fisica e sport. Ha poi preso un'altra laurea in economia nel 2003 all'Universit\u00e0 di Greenwich, quindi ha frequentato nel 2004 l'Accademia governativa russa di economia nazionale e in seguito ha conseguito un dottorato in economia nel 2010 presso l'Universit\u00e0 nazionale delle risorse minerarie di San Pietroburgo.\nGuryev \u00e8 un maestro di Judo e dal 1978 al 1987 \u00e8 stato istruttore e segretario del comitato per l'organizzazione Dinamo Komsomol di Mosgorsovet.\nAttivit\u00e0 professionale.\nNel 1990, Guryev ha iniziato la sua carriera lavorando per Mikhail Khodorkovsky presso il Gruppo Menatep. Fece rapidamente carriera e fu nominato presidente di Apatit, una sussidiaria della Menatep. Dal 1990 al 1995 \u00e8 stato Vice Direttore del Gruppo Menatep.\nNel 1995 \u00e8 stato nominato Cfpo del Dipartimento Minerario e Prodotti Chimici, Primo Vice CEO di ROSPROM e successivamente Capo dell'Istituto di Ricerca Y. V. Samoilov per Fertilizzanti e insettofungicidi (NIUIF). \nNel 2011, Guryev possedeva il 71% di PhosAgro, con il 10% di propriet\u00e0 di Vladimir Litvinenko. L'anno dopo PhosAgro ha acquistato il 20% di Apatit. Quando Khodorkovsky, all'epoca tra i russi pi\u00f9 ricchi, fin\u00ec in carcere, Guryev ha guidato un management buyout per acquisire il controllo di Apatit e PhosAgro, fino a possedere il 100% della societ\u00e0.\nTra il 2011 e il 2013 Guryev \u00e8 stato membro del Consiglio della Federazione su mandato del ramo esecutivo del governo dell'oblast di Murmansk. Nel 2014 ha venduto una partecipazione in PhosAgro a Vladimir Litvineko, portando la propriet\u00e0 totale di quest'ultimo al 9,73%, rispetto al 4,92% del 2011.\nAll'inizio del 2015, il CEO Andrei Guryev Jr, figlio di Andrey Guryev, ha dichiarato: \"PhosAgro \u00e8 l'azienda di fertilizzanti fosfatici pi\u00f9 redditizia al mondo\".\nPhosAgro \u00e8 strutturata in modo che la propriet\u00e0 di Guryev e della sua famiglia siano concentrate in un trust, anche se Evgenia Guryev, la moglie di Guryev, possiede il 4,82% di PhosAgro a proprio nome.\nVita privata.\n\u00c8 sposato con Evgenia e hanno due figli, Andrey Guryev, Jr. e Yulia Guryeva-Motlokhov. Andrey Guryev, Jr, \u00e8 CEO di PhosAgro. Yulia Guryeva-Motlokhov \u00e8 sposata con il gestore di hedge fund Alexei Motlokhov, hanno due figli gemelli e vivono nella porta accanto a Highgate.\nI Guryev possiedono Witanhurst a Highgate, la seconda casa pi\u00f9 grande di Londra dopo Buckingham Palace, e l'attico a cinque piani della St George Wharf Tower a Londra. Guryev non ha mai concesso un'intervista alla stampa. "}
{"id": "9208727", "revid": "400518", "url": "https://it.wikipedia.org/wiki?curid=9208727", "title": "2021 PH27", "text": " \u00e8 un asteroide near-Earth del gruppo Atira.\n\u00c8 stato scoperto il 13 agosto 2021 da Scott Sheppard utilizzando la Dark Energy Camera del telescopio Victor M. Blanco dell'osservatorio di Cerro Tololo.\n ha il semiasse maggiore pi\u00f9 piccolo e il periodo orbitale pi\u00f9 breve tra tutti gli asteroidi conosciuti al 2021, con una velocit\u00e0 al perielio di . Con una magnitudine assoluta di 17,7, si pensa che l'asteroide abbia un diametro maggiore di un chilometro.\n compie un giro completo intorno al Sole in poco meno di e l'unico corpo conosciuto ad avere un periodo di rivoluzione minore \u00e8 Mercurio (88 giorni). Nonostante ci\u00f2, l'asteroide si avvicina molto pi\u00f9 al Sole grazie alla sua orbita fortemente ellittica che gli permette di avvicinarsi a circa durante il perielio rispetto ai di Mercurio. Si stima che durante la sua massima vicinanza al Sole la temperatura in superficie raggiunga i .\nScoperta.\n \u00e8 stato scoperto dall'astronomo Scott Sheppard utilizzando il generatore di immagini DECam della Dark Energy Survey presso l'Osservatorio Cerro Tololo in Cile il 13 agosto 2021, due giorni dopo che l'asteroide aveva raggiunto l'afelio (la sua distanza pi\u00f9 lontana dal Sole). Le osservazioni sono state compiute al crepuscolo per cercare corpi minori sconosciuti situati a basse elongazioni dal Sole. L'oggetto \u00e8 stato scoperto quando era di magnitudine 19, con un'elongazione solare di e una distanza dalla Terra di . \u00c8 stato quindi segnalato alla pagina di conferma degli oggetti near-Earth del Minor Planet Center con la designazione temporanea di v13aug1. Le successive osservazioni di controllo sono state condotte da vari osservatori tra cui quello di Las Campanas (304), Las Cumbres (K91), (W85), (W87) e (Q63), SONEAR (Y00) e iTelescope (Q62). L'oggetto \u00e8 stato quindi designato provvisoriamente dal Minor Planet Center e la sua scoperta annunciata il 21 agosto 2021. Anche nell'aprile 2021, l'asteroide non \u00e8 mai stato a pi\u00f9 di dal Sole.\nParametri orbitali.\n orbita attorno al Sole a una distanza compresa tra 0,13 e una volta ogni circa 4 mesi (114,6 giorni; semiasse maggiore ). La sua orbita ha un'eccentricit\u00e0 di 0,71 e un'inclinazione di 32\u00b0 rispetto all'eclittica. \u00c8 classificato come NEO poich\u00e9 la sua distanza al perielio \u00e8 inferiore a . Inclusi nella categoria NEO sono anche gli asteroidi Atira, le cui orbite sono completamente confinate all'interno dell'orbita terrestre.\nAl 2021, detiene il record del semiasse maggiore pi\u00f9 piccolo () e il periodo orbitale pi\u00f9 breve () di qualsiasi asteroide conosciuto, rimpiazzando e 594913 'Ayl\u00f3'chaxnim (, ). In confronto, Mercurio ha un semiasse maggiore di e un periodo orbitale di . Essendo cos\u00ec vicino al Sole, al perielio l'asteroide si muove a .\n\u00c8 necessario un periodo di osservazione di oltre per definire con relativa certezza i parametri orbitali dell'asteroide, divenuto inosservabile nell'ottobre 2021 a causa dell'approssimarsi alla congiunzione col Sole. Come molti altri asteroidi del gruppo Atira, \u00e8 soggetto alla risonanza secolare di von Zeipel-Lidov-Kozai."}
{"id": "9208732", "revid": "46291", "url": "https://it.wikipedia.org/wiki?curid=9208732", "title": "Iodocephalopsis eberhardtii", "text": " Iodocephalopsis eberhardtii \u00e8 una di piante angiosperma dicotiledone della famiglia delle Asteraceae. \u00c8 anche l'unica specie del genere Iodocephalopsis .\nEtimologia.\nIl nome scientifico della specie \u00e8 stato definito per la prima volta dai botanici Fran\u00e7ois Gagnepain (1866-1952), Sukhonthip Bunwong e Harold Ernest Robinson (1932-2020) nella pubblicazione \"Proceedings of the Biological Society of Washington\" (Proc. Biol. Soc. Washington 122(3): 361) del 2009. Il nome scientifico del genere \u00e8 stato definito per la prima volta nella stessa pubblicazione.\nDescrizione.\nLa specie di questa voce \u00e8 una erbacea perenne, con una altezza massima di 0,5 - 1 metro. I fusti sono eretti, affusolati con coste poco appariscenti. La pubescenza \u00e8 formata da peli semplici o a forma di \"T\". Gli organi interni di queste piante contengono lattoni sesquiterpenici.\nLe foglie, picciolate, lungo il caule normalmente sono a disposizione alternata. La forma della lamina \u00e8 semplice da obovata a lanceolata con apici da acuti e base attenuata. La consistenza \u00e8 cartacea. I bordi sono continui ma seghettati. La superficie \u00e8 pubescente. Le venature in genere sono pennate. Le stipole sono assenti.\nLe infiorescenze, terminali o ascellari, sono composte da capolini (da pochi a numerosi) raccolti in lasse formazioni corimbose. I capolini, peduncolati, omogami e discoidi, sono formati da un involucro campanulato composto da brattee (o squame) all'interno delle quali un ricettacolo fa da base ai fiori tubulosi. Le brattee sono disposte in 3 - 4 serie in modo embricato e scalato e sono colorate diverde opaco; la superficie esterna \u00e8 aracnoidea e ghiandolosa; l'apice varia da acuto a acuminato. Il ricettacolo, a forma convessa, \u00e8 glabro.\nI fiori (da 15 a 25 per capolino) sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono di tipo tubuloso (actinomorfi). In genere i fiori sono ermafroditi (bisessuali) e fertili.\nI frutti sono degli acheni con pappo. La forma dell'achenio in genere \u00e8 turbinata con 7 - 10 coste e superficie ghiandolosa. Nell'achenio, privo di fitomelanina, sono presenti dei rafidi corti o allungati e idioblasti sparpagliati. Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente. Il carpoforo (o carpopodium - il ricettacolo alla base del gineceo) \u00e8 assente. Il pappo \u00e8 assente. Lunghezza degli acheni: .\nDistribuzione e habitat.\nLa specie di questa voce si trova in Cambogia, Laos, Tailandia e Vietnam.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre specie distribuite su generi, oppure specie e generi secondo altre fonti (una delle checklist pi\u00f9 aggiornata elenca fino a generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Centrapalinae , descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Dagli ultimi studi filogenetici sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. Centrapalinae occupa una posizione centrale e appartiene al clade del Vecchio Mondo; in particolare \u00e8 inclusa nel subclade africano pi\u00f9 vicino alle specie tropicali americane.\nLa sottotrib\u00f9, e quindi i suoi generi, si distingue per i seguenti caratteri:\nIn precedenza la trib\u00f9 Vernonieae, e quindi la sottotrib\u00f9 di questo genere, era descritta all'interno della sottofamiglia Cichorioideae.\nI caratteri distintivi per questo genere sono i seguenti:\nLa posizione di questo genere potrebbe essere controversa. Mentre la pubblicazione \"Systematics, Evolution, and Biogeography of Compositae\" propone \"Camchaya\" (dal quale \u00e8 stato segregato il genere di questa voce) all'interno della sottotrib\u00f9 Linziinae, un successivo studio sulle vernonie tailandesi ha proposto (sebbene con alcune riserve) di descrivere il genere \"Camchaya\" all'interno della sottotrib\u00f9 Centrapalinae.\nSinonimi.\nSinonimi per la specie:"}
{"id": "9208733", "revid": "199745", "url": "https://it.wikipedia.org/wiki?curid=9208733", "title": "Iodocephalopsis", "text": ""}
{"id": "9208734", "revid": "1745361", "url": "https://it.wikipedia.org/wiki?curid=9208734", "title": "Orcomeno (figlio di Minia)", "text": "Orcomeno \u00e8, nella mitologia greca, un sovrano della citt\u00e0 di Orcomeno, in Beozia.\nMitologia.\nOrcomeno fu re ed eponimo della citt\u00e0 di Orcomeno, in Beozia. La sua genealogia varia nelle fonti: secondo una versione, fu figlio di Minia e di Fanosira, figlia di Peone, e nipote di un precedente Orcomeno. In un'altra versione fu invece figlio di Eteocle e fratello di Minia.\nAnche la sua successione varia nelle fonti: secondo Pausania non ebbe figli, e concesse il suo regno a Presbone, figlio di Frisso e discendente di Eolo. Secondo Stefano di Bisanzio ebbe invece tre figli, Aspledone, Anfidoco e Climeno, dei quali l'ultimo fu il suo successore."}
{"id": "9208759", "revid": "465169", "url": "https://it.wikipedia.org/wiki?curid=9208759", "title": "Secondo viaggio di Juan D\u00edaz de Sol\u00eds", "text": "Il secondo viaggio di Juan D\u00edaz de Sol\u00eds venne realizzato nel 1508. Alla spedizione partecip\u00f2 insieme a lui Vicente Y\u00e1\u00f1ez Pinz\u00f3n e lo scopo del viaggio era quello di esplorare le coste del centro America per cercare un passaggio per le Isole delle spezie, ovvero l'Asia.\nAntefatti.\nIl contatto con Y\u00e1\u00f1ez Pinz\u00f3n avviene presso il Consiglio dei Navigatori tenutosi a Burgos nel 1508, al quale parteciparono altri grandi marinai del momento come Juan de la Cosa e Am\u00e9rico Vespucio e in cui fu creata la posizione di pilota senior, che ricade su quest'ultimo, e si decise di lanciare una spedizione per cercare il passaggio nel Mare del Sud e nelle Isole Molucche.\nIl viaggio.\nHanno trascorso parte del tempo esplorando il Mar dei Caraibi dal Golfo di Paria (Venezuela) alla costa del Nicaragua nella zona di Veragua. Quando non trovarono il passaggio che stavano cercando, circondarono la penisola dello Yucatan ed entrarono nel Golfo del Messico fino a 23,5\u00b0 di latitudine nord, protagonista di uno dei primi contatti con la civilt\u00e0 azteca. Y\u00e1\u00f1ez e D\u00edaz tornarono in Spagna nel 1509, a due mesi di distanza, ma una grave disputa tra loro si concluse con Sol\u00eds in prigione. Tuttavia, i magistrati ritennero che avesse ragione e lo rilasciarono nel 1511,\nConseguenze.\nAl ritorno da questo viaggio ci fu una disputa tra Juan D\u00edaz de Sol\u00eds e Vicente Y\u00e1\u00f1ez Pinz\u00f3n e De Sol\u00ecs fu incarcerato. Rimase in carcere per poco tempo e quando usc\u00ec, riusc\u00ec ad entrare nelle simpatie del re Ferdinando II d'Aragona."}
{"id": "9208767", "revid": "1987129", "url": "https://it.wikipedia.org/wiki?curid=9208767", "title": "Parco del Castello di Verde", "text": "Il parco del Castello di Verde si trova nella frazione di Valverde nel comune di Colli Verdi in provincia di Pavia. Posto sul un rilievo tra la val Tidone e la val di Nizza, nel cuore dell'Oltrep\u00f2 Pavese, ospita il \"Giardino delle farfalle\". \nCaratteristiche.\nIstituito con decreto DGR n. 2664 il 15 dicembre 2000 presenta una quantit\u00e0 rilevante di superfici ecotonali, in relazione alle sue dimensioni, che hanno consentito l'insediamento di un'importante avifauna ed entomofauna. L'area possiede un elevato valore paesaggistico, offrendo panorami inaspettati nel contesto territoriale, la presenza del Castello di Verde e della chiesetta dedicata alla Madonna della Neve, fatta erigere dai Malaspina nel XVI secolo. \nIl giardino delle farfalle.\nAi piedi della torre si sviluppa il \"giardino delle farfalle\", regno di rarissimi esemplari di lepidotteri come la maculina del timo, \u00e8 stato progettato in collaborazione con il Dipartimento di Ecologia dell\u2019Universit\u00e0 di Pavia, unico nel suo genere in Lombardia, l'itinerario didattico si svolge per un chilometro, in area attrezzata, la gestione dell'area viene svolta dal Comune in associazione con l'Ente Regionale per i Servizi all'Agricoltura e alle Foreste. \nFa parte del progetto \"Oltrep\u00f2(Bio)diverso\" che punta sulla biodiversit\u00e0 per promuovere il territorio. Progetto che viene promosso dalla \"Fondazione per lo Sviluppo dell\u2019Oltrep\u00f2 Pavese\" e cofinanziato dalla Fondazione Cariplo, nell\u2019ambito del \"Programma intersettoriale AttivAree\" dedicato alla rinascita delle aree interne.\nAccessibilt\u00e0.\nNell'Oltrep\u00f2 Pavese \u00e8 uno dei luoghi sottoposti a un'alta frequentazione, per la facile accessibilit\u00e0, la disponibilit\u00e0 di parcheggio, l'area attrezzata per pic-nic, la presenza di punti panoramici e di aspetti ambientali significativi. Vi si accede dalla frazione Mombelli di Valverde."}
{"id": "9208771", "revid": "177966", "url": "https://it.wikipedia.org/wiki?curid=9208771", "title": "Terzo viaggio di Juan D\u00edaz de Sol\u00eds", "text": "Il terzo viaggio di Juan D\u00edaz de Sol\u00eds \u00e8 la prima spedizione documentata con certezza riguardo alla scoperta del R\u00edo de la Plata.\nFu condotta sotto il comando del \"piloto mayor\" Juan D\u00edaz de Sol\u00eds, tra il 1515 e il 1516, per ordine del re Ferdinando II d'Aragona, con l'intenzione di raggiungere le Isole Molucche attraverso un passaggio tra l'Atlantico e il Pacifico.\nLa missione fu negativamente segnata dalla morte di Juan D\u00edaz de Sol\u00eds presso R\u00edo de la Plata, mentre si preparava al rientro in Spagna. Juan D\u00edaz de Sol\u00eds prese formalmente possesso a nome dell'impero spagnolo dei territori al sud del Brasile portoghese come stabilito dal Trattato di Tordesillas.\nAntefatti.\nUn resoconto della spedizione di Sol\u00eds fu fatto dal cronista anziano delle Indie, Antonio de Herrera y Tordesillas, incaricato dal re Felipe II nel 1596 di indagare sugli archivi. Herrera pubblic\u00f2 nel 1601 la Storia generale delle Indie Occidentali, compresi gli eventi accaduti fino al 1531, tra cui la spedizione di Sol\u00eds.\nNel 1509 D\u00edaz de Sol\u00eds e Vicente Y\u00e1\u00f1ez Pinz\u00f3n tornarono in Spagna dopo aver fatto un viaggio di scoperta insieme in America, ma una seria disputa tra loro si concluse con Sol\u00eds in prigione. Tuttavia, i magistrati ritennero che avesse ragione e lo rilasciarono poco dopo aver ricevuto 34.000 maravedis come ricompensa. Herrera scrisse che quel viaggio, iniziato con due caravelle a Siviglia nel 1508, si spost\u00f2 dalle isole di Capo Verde a Capo San Agust\u00edn e costeggiando le coste del Brasile avrebbero raggiunto quasi 40\u00b0 di latitudine sud. Sulla base di che scrivendo di Herrera, alcuni autori ritenevano che la spedizione dovesse aver scoperto il R\u00edo de la Plata, ma lo scalo a Hispaniola, gli oggetti d'oro delle Antille con i quali tornarono e vari documenti dell'epoca, dimostrano che hanno rispettato la capitolazione fatta con il re dirigendosi verso il Mar dei Caraibi, raggiungendo le coste dello Yucatan.\nD\u00edaz de Sol\u00eds conquist\u00f2 il favore del re Ferdinando, che, per la sua abilit\u00e0 e competenza come marinaio, lo consider\u00f2 il primo candidato come piloto mayor di Castiglia, alla morte di Amerigo Vespucci (22 febbraio 1512). Il 25 marzo 1512, Sol\u00eds divenne il successore di Vespucci e ammiraglio della flotta spagnola d'esplorazione.\nIl 27 marzo 1512 Sol\u00eds stipul\u00f2 un capitolato con il re Ferdinando per viaggiare con due navi per effettuare la demarcazione della linea del Trattato di Tordesillas, ma il re sospese il viaggio il 30 settembre 1512 a causa delle proteste portoghesi guidate dall'ambasciatore Juan Mendez de Vasconcelos. Nonostante i documenti reali siano conclusivi riguardo alla sospensione del viaggio, il cronista generale delle Indie Gonzalo Fern\u00e1ndez de Oviedo afferm\u00f2 nel 1541 nel suo \"Natural \u00e9 General Historia de las Indias\" che il viaggio fu compiuto:\nQuesto testo \u00e8 stato raccolto da Francisco L\u00f3pez de G\u00f3mara nella sua \"Storia generale delle Indie\" del 1552, aggiungendo che costeggi\u00f2 la terra fino a quasi 40 \u00b0 di latitudine sud, il che diede origine alla credenza della presunta scoperta del R\u00edo de la Plata nel 1512, copiato da F\u00e9lix de Azara e Ruy D\u00edaz de Guzm\u00e1n.\nCapitolazioni.\nDopo che Vasco N\u00fa\u00f1ez de Balboa scopr\u00ec l'Oceano Pacifico (il \"Mare del Sud\") nel 1513, si pens\u00f2 di raggiungere quell'oceano attraverso un passaggio che doveva esistere a sud delle terre conosciute del Brasile e della Castilla de Oro (l'odierna Colombia), cos\u00ec che il 14 novembre 1514, a Mansilla, D\u00edaz de Sol\u00eds stipul\u00f2 una nuova \"capitolazione\" con il re Fernando in modo che:\nIl re gli ordin\u00f2:\nIl re nomin\u00f2 Francisco de Coto, per occupare temporaneamente la posizione di pilota anziano, in assenza di suo cognato, Juan D\u00edaz de Sol\u00eds, e nomin\u00f2 un altro cognato di questo, Francisco de Torres, come secondo pilota della spedizione.\nIl viaggio.\nPreparativi.\nLa spedizione doveva scoprire un passaggio per raggiungere le Molucche (isole delle Spezie) ed era dotata di tre piccole caravelle e sessanta marinai. Il monopolio del commercio con l'Oriente era nelle mani della Corona portoghese, che temeva di perderlo a favore degli spagnoli e per questo svolse un enorme lavoro di spionaggio in tutti i porti che il suo rivale poteva utilizzare per inviare spedizioni. Le navi furono segretamente arruolate a Lepe, una di 60 barili (Santa Mar\u00eda de la Merced) e le altre due di 30, il re contribu\u00ec con 4000 ducati d'oro come contributo alla spedizione. In prestito, il re contribu\u00ec anche con 4 grandi longobardi (cannoni) e 60 corazze (corazze). Sono state spedite le provviste per due anni e mezzo di viaggio.\nD\u00edaz de Sol\u00eds ricevette dal re un anticipo di un anno e mezzo di stipendio (lo stesso di Torres, Marquina e Alarc\u00f3n) e gli fu promesso un terzo dei benefici che si sarebbero ottenuti dalla spedizione, insieme agli armatori. Un altro terzo era riservato al re e il resto da distribuire tra i marinai.\nScoperta la vicinanza della partenza di D\u00edaz de Sol\u00eds, i portoghesi tentarono di sabotare le tre navi, che fallirono e le navi si spostarono da Lepe a Siviglia il 12 giugno, ma la Santa Mar\u00eda de la Merced si capovolse a causa dell'eccesso di carico e ci furono perdite e ritardi, dovendo comprare un'altra caravella. Dopo essersi trasferita da Siviglia, la partenza della spedizione fu effettuata dall'ancoraggio di Bonanza nel porto di Sanl\u00facar de Barrameda l'8 ottobre 1515,8\nJuan D\u00edaz intraprese il suo ultimo viaggio alla ricerca del passaggio transoceanico e, se lo trov\u00f2, progett\u00f2 di attraversare l'Oceano Pacifico per raggiungere l'Estremo Oriente. Nella spedizione viaggiarono Juan de Ledezma, Pedro de Alarc\u00f3n (come contabile e impiegato della marina) e Francisco de Marqina (come fattore), questi ultimi due nominati dal re, i piloti Juan de Lisboa e Rodrigo \u00c1lvares, il comandante Diego Garc\u00eda de Moger e il guardiamarina Melcor Ram\u00edrez.\nCosta del Brasile.\nDopo aver fatto una sosta per il rifornimento a Santa Cruz de Tenerife, nelle Isole Canarie, si sono diretti verso la costa del Brasile, che hanno raggiunto quando hanno visto Capo San Roque, a sud di Capo San Agust\u00edn, dove li portavano le correnti marine. . Hanno poi continuato a seguire la costa brasiliana a sud, passando per Capo Frio, Baia di Guanabara (\"Rio de Genero\", o \"Rio de Janeiro\"), dove hanno ottenuto rifornimenti dagli indigeni. Quindi passarono attraverso il \"Capo di Natale\", e raggiunsero il \"fiume dei Santi Innocenti\" il 28 dicembre (oggi Santos). D\u00edaz de Sol\u00eds navig\u00f2 lentamente verso sud in vista della terraferma, passando \"Cape Cananea\" (Canan\u00e9ia, 6 gennaio) e poi raggiunsero un'isola che D\u00edaz de Sol\u00eds chiam\u00f2 \"de la Plata\" (forse la \" Isla San Francisco \"o la isola di Santa Catalina e una baia situata a 27\u00b0 sud che si chiamava \"Los Perdidos\".\nArrivo a Rio de la Plata.\nContinu\u00f2 ad esplorare le coste del Rio Grande e dell'Uruguay, superando il \"Capo di Corrientes\" (forse quello di Santa Marta Grande) e l'\"Isola di San Sebasti\u00e1n de C\u00e1diz\" il 20 gennaio (vicino a Capo Polonio), raggiungendo l'isola di Lobos e Punta del Este il 2 febbraio. L\u00ec prese possesso della terra in nome del re di Spagna, erigendo una croce al suono delle trombe davanti all'impiegato Alarc\u00f3n, chiamando il luogo \"Puerto de Nuestra Se\u00f1ora de la Candelaria\" (forse nell'attuale Maldonado). Nella capitolazione si indicava che l'inaugurazione fosse fatta \"dove c'\u00e8 una collina designata o un grande albero\".\nCos\u00ec entrarono nel R\u00edo de la Plata, un'enorme estensione di acqua dolce, risultato dell'unione dei fiumi Paran\u00e1 e Uruguay. Quando lo confuse con un braccio di mare privo di salinit\u00e0, D\u00edaz de Sol\u00eds lo battezz\u00f2 \u201cmar Dulce\u201d, e riusc\u00ec a penetrarlo grazie al pescaggio basso delle sue tre caravelle.\nD\u00edaz de Sol\u00eds esplor\u00f2 il fiume con una piccola caravella alla ricerca del passaggio per il Mare del Sud, passando davanti al \u00abR\u00edo de los Patos\u00bb (forse il fiume Santa Luc\u00eda) e fece tappa sull'isola Mart\u00edn Garc\u00eda, che chiam\u00f2 perch\u00e9 l\u00ec dovette seppellire l'omonimo maggiordomo, morto a bordo della caravella, facendo di D\u00edaz de Sol\u00eds il primo europeo a mettere piede in quella che oggi \u00e8 la Repubblica Argentina.\nMorte di Solis.\nVedendo gli indigeni sulla costa orientale, D\u00edaz de Sol\u00eds cerc\u00f2 di sbarcare su una barca con sette membri dell'equipaggio (tra cui Alarc\u00f3n e Marquina, quattro marinai e il mozzo Francisco del Puerto), in un luogo tra Carmelo e Punta Gorda, o su qualche isola situata al largo di quella costa. Sol\u00eds ei suoi compagni furono assaliti di sorpresa da un gruppo di indigeni che li uccisero e li smembrarono davanti agli occhi del resto dei marinai, che osservavano impotenti dalla nave, ancorata a due passi dalla costa. I cadaveri venivano arrostiti e mangiati dagli indigeni, identificati come Charruas, sebbene non fossero cannibali, ma i loro vicini Guarani (i Chandules) che vivevano sulle isole situate sulla vicina costa opposta.\nRacconto di Herrera della morte di Sol\u00eds - si noti la lunga S usata nella calligrafia dell'epoca, rappresentata con il simbolo \u00ab\u017f\u00bb \u2014.\nIl mozzo Francisco del Puerto non viene ucciso, ma i suoi compagni, confusi per aver perso il loro capo, non cercano di soccorrerlo e tornano insieme alle altre due navi. Prendendo il comando di Francisco de Torres (cognato di Diaz de Sol\u00eds), tornarono subito al mare, rifocillandosi con la carne di 66 leoni marini dell'isola di Lobos. Salavano la carne e portavano le pelli che poi vendevano a Siviglia. Francisco del Puerto rimase a Mart\u00edn Garc\u00eda fino all'arrivo della spedizione di Sebasti\u00e1n Caboto, quando fu prelevato.\nIl ritorno.\nPassando davanti all'isola di Santa Catalina, una delle caravelle naufrag\u00f2 nella laguna di Patos, lasciando sulla costa 18 marinai, tra cui Melchor Ram\u00edrez ed Enrique Montes. Questi naufraghi si separarono, sette viaggiarono verso nord alla ricerca dei portoghesi, che li trovarono e li mandarono a Lisbona. Altri sei rimasero a Los Patos, e il portoghese Alejo Garc\u00eda si avventur\u00f2 con alcuni dei suoi compagni e centinaia di indigeni alla ricerca della Sierra de la Plata in direzione dell'Alto Per\u00f9, morendo assassinato al suo ritorno.\nLe due navi rimanenti arrivarono a Capo San Agust\u00edn, dove raccolsero Brazilwood e tornarono in Spagna, arrivando a Siviglia il 4 settembre 1516. Da allora l'estuario del R\u00edo de la Plata \u00e8 stato conosciuto in Spagna come R\u00edo de Sol\u00eds."}
{"id": "9208773", "revid": "1543377", "url": "https://it.wikipedia.org/wiki?curid=9208773", "title": "La stagione degli amori", "text": "La stagione degli amori (\"The Mating Season\") \u00e8 un romanzo umoristico del 1949 dello scrittore inglese Pelham Grenville Wodehouse.\nIl romanzo si svolge a \"Deverill Hall\", una fastosa residenza dove Esmond Haddock vive con le sue cinque zie ipercritiche e dove si reca come ospite sotto falso nome il benintenzionato Bertie Wooster segu\u00ecto poco dopo dal suo ingegnoso valletto Jeeves. La vicenda \u00e8 incentrata sulle relazioni di diverse coppie, in particolare Gussie Fink-Nottle e Madeline Bassett, Esmond Haddock e Corky Potter-Pirbright, Catsmeat Potter-Pirbright e Gertrude Winkworth.\nStoria editoriale.\nIn una lettera indirizzata a sua nipote il 27 marzo 1946, Wodehouse scrisse che l'ideazione della \"Stagione degli amori\" avvenne nel 1942, in Germania durante la seconda guerra mondiale. Le vicende che nella stesura finale saranno di Gustie Fink-Nottle, erano previste dapprima per Stilton Cheesewright, uno dei personaggi del romanzo \"Un mattino di gioia\" che Wodehouse stava scrivendo nei primi anni quaranta: Bertie si recava in una residenza di campagna spacciandosi per Stilton il quale era stato arrestato; una volta libero, Stilton si recava nello stesso luogo spacciandosi per Bertie. \nIl romanzo fu pubblicato in volume il 9 settembre 1949 dall'editore britannico Herbert G. Jenkins e il 29 novembre 1949 dall'editore statunitense Didier &amp; Co. con dieci illustrazioni di Hal McIntosh. Quasi contemporaneamente il romanzo usciva su due riviste americane: sul settimanale canadese \"Star Weekly\" e sul supplemento domenicale del \"Long Island Daily Press\". Il titolo proviene dal riferimento alla primavera nella poesia \"Locksley Hall\" di Alfred Tennyson, citata nel romanzo da Catsmeat Potter-Pirbright durante una conversazione con Bertie: \u00abla stagione degli amori, come saprai, \u00e8 la stagione in cui l'ireos sulla bruna colombella risplende di vivace colore e spensierati giovani ripensano all'amore\u00bb. \nIn Italia il volume fu pubblicato dapprima dall'editore Federico Elmo col titolo \"Sotto le fresche frasche\", pochi mesi dopo le prime edizioni in lingua inglese, quindi molti decenni dopo col titolo \"La stagione degli amori\" dalle case editrici Mursia e Polillo .\nTrama.\nLa prepotente zia Agatha ha ordinato a Bertie di recarsi a Deverill Hall, una lussuosa e vasta residenza nel villaggio di King's Deverill, per esibirsi in una rappresentazione teatrale di beneficenza. Jeeves riferisce a Bertie le vicende di Deverill Hall apprese da suo zio Charlie Silversmith che ne \u00e8 il maggiordomo: il proprietario Esmond Haddock vi abita con cinque zie e con la cugina Gertrude Winkworth. Andr\u00e0 a Deverill Hall anche Gussie Fink-Nottle, l'astemio amico di Bertie, ma senza la fidanzata Madeline Bassett, la quale dovr\u00e0 recarsi dalla sua amica Hilda Gudgeon. Hanno legami con Deverill Hall altri due cari amici di Bertie, entrambi attori di professione: Catsmeat Potter-Pirbright e sua sorella Corky. Corky si \u00e8 trasferita a King's Deverill per accudire suo zio Sidney, l'anziano vicario di King's Deverill, e si \u00e8 innamorata di Esmond Haddock. Il fratello Catsmeat invece si \u00e8 innamorato di Geltrude Winkworth; le zie Deverill si oppongono al matrimonio di Catsmeat con Geltrude e di Corky con Esmond poich\u00e9 ritengono che le \"m\u00e9salliance\" fra gli aristocratici e gli attori siano disdicevoli. Catsmeat teme inoltre che anche Esmond sia innamorato di Geltrude, e incarica pertanto Bertie di impedire, una volta giunto a Deverill Hall, che Esmond e Geltrude abbiano occasione di rimanere soli.\nNel frattempo l'astemio Gussie Fink-Nottle viene arrestato per ubriachezza. Bertie teme che la notizia dell'arresto spinga Madeline, detestata da Bertie, a rompere il fidanzamento con Gussie e ad annunciare il fidanzamento con Bertie (Madeline \u00e8 convinta che Bertie sia innamorato di lei, e l'etica cavalleresca impedisce a Bertie di smentirla). Perci\u00f2 Bertie, per impedire che l'assenza di Gussie a Deverill Hall faccia insospettire Madeline, si reca a Deverill Hall sotto le mentite spoglie di Gussie, portandosi dietro il cane di Corky di nome \"Sam Goldwyn\"; Gussie, che \u00e8 stato rilasciato dietro pagamento di una multa, giunge a Deverill Hall sotto le mentite spoglie di Bertie, accompagnato da Jeeves; Catsmeat, che vuole stare vicino a Gertrude, giunge a Deverill Hall sotto le mentite spoglie di un valletto di \"Gussie\" (Bertie) di nome Meadowes. Jeeves riesce a impedire l'arrivo a Deverill Hall di zia Agatha, sfruttando l'ammirazione del figlio quindicenne Thomas per Corky: fa fuggire il ragazzo dal collegio mettendo in apprensione la madre.\nFervono i preparativi per la rappresentazione teatrale. Jeeves ritiene che se Esmond fosse applaudito calorosamente durante la recita, avrebbe poi il coraggio di sfidare le zie e sposare Corky; Jeeves inizia perci\u00f2 a organizzare una claque. Gussie (\"Bertie\") reciter\u00e0 in coppia con Catsmeat nel ruolo previsto inizialmente per Bertie; mentre Bertie (\"Giussie\") reciter\u00e0 le poesie di Christopher Robin, come previsto inizialmente per Gussie. Inizia per\u00f2 una serie di equivoci che portano alla rottura fra le varie coppie. Gussie si innamora di Corkye e annuncia a Madeline la rottura del fidanzamento scrivendole una lettera che Bertie riesce per\u00f2 a intercettare. Queenie, cameriera a Deverill Hall e fidanzata col poliziotto Dobbs, rompe il fidanzamento quando scopre che Dobbs \u00e8 ateo. Queenie per\u00f2 \u00e8 sconvolta e Catsmeat cerca di consolarla dandole un innocente bacio affettuoso; li sorprendono per\u00f2 Charlie Silversmith e Gertrude Winkworth: il primo si affretta ad annunciare il fidanzamento della figlia con \"Meadowes\" (Catsmeat), e la seconda che decide di troncare i rapporti con Catsmeat. \nHa luogo la rappresentazione teatrale. Gussie e Catsmeat si esibiscono in una duetto comico, ma entrambi tristi e depressi per le disavventure sentimentali, fanno fiasco. Esmond ha invece molto successo. Bertie, che non riesce pi\u00f9 a ricordare le poesie che deve recitare, cede la sua parte a Esmond. Nel frattempo l'agente Dobbs arresta il cane Sam Goldwyn che lo ha morso; per vendicare l'arresto del cane, il quindicenne Thomas, pervenuto a Deverill Hall dopo essersi messo alla ricerca dell'ammirata Corky, progetta di percuotere l'agente Dobbs con un manganello; Gussie, innamorato di Corky, progetta invece di far evadere il cane dal luogo di reclusione, l'abitazione di Dobbs, ritenendo erroneamente che l'agente non sia nella propria abitazione. Bertie scopre che Dobbs \u00e8 ritornato a casa prima del tempo, e avverte Jeeves affinch\u00e9 lo aiuti a fermare Gussie. Jeeves riesce a sottrarre il manganello a Thomas, ma non a fermare Gussie il quale \u00e8 sorpreso da Dobbs nel tentativo di liberare il cane; l'agente si getta all'inseguimento di Gussie il quale, per sfuggirgli, si arrampica su un albero. Di nascosto Jeeves si avvicina a Dobbs, lo stordisce col manganello di Thomas e libera il terrorizzato Gussie.\nDopo queste peripezie, Gussie decide di lasciar perdere Corky e di ritornare da Madeline. Esmond, ormai sicuro di s\u00e9, sfida le zie e annuncia il suo fidanzamento con Corky. Dobbs, convinto di essere stato messo fuori combattimento da un fulmine divino, diventa credente, si riconcilia con Queenie, ma non rinuncia a ricercare \"Bertie\" (Gussie) reo di aver tentato di sottrarre il cane Sam Goldwyn alla giustizia. Jeeves fornisce un alibi per \"Bertie\"; e Dobbs presume allora che a sottrarre il cane sia stato \"Meadowes\" (Catsmeat); come previsto da Jeeves, Gertrude prende immediatamente le difese di Catsmeat. Corky rivela che Catsmeat \u00e8 suo fratello. Esmond, giudice di pace, sottrae il caso a Dobbs. Le zie disapprovano, ma Esmond si oppone anche a loro. Bertie apprende che Zia Agatha, che ha rintracciato Thomas, sta aspettando il nipote al piano di sotto. Jeeves consiglia a Bertie di filarsela alla chetichella, ma Bertie, galvanizzato dall'esempio di Esmond, decide di affrontare la zia e si avvia \u00aba grandi passi verso la porta, come il paggio Orlando pronto a combattere contro gli infedeli\u00bb.\nCritica.\nFin dal suo apparire il romanzo ha ricevuto recensioni entusiastiche \n. L'ambientazione in una grande residenza signorile, consentendo a Wodehouse di riunire pi\u00f9 personaggi in luoghi relativamente ristretti, permette all'autore di creare storie pi\u00f9 lunghe e complesse. L'ambiente ristretto, gremito di ospiti stravaganti, con l'abitudine e le situazioni fisse, permette di far nascere la battuta attraverso un malinteso o la variazione di un dettaglio. Tuttavia \u00e8 soprattutto il linguaggio la maggior fonte di ilarit\u00e0 e segno distintivo dello stile di Wodehouse: l'incoerenza fra lo \"status\" dei personaggi e il loro registro linguistico; l'arte della similitudine (paragoni, ipotesi, metafore) che, invece di creare un rapporto di somiglianza fra i termini, come vuole la figura semantica, esprime analogie e contrapposizioni spesso insensate fra elementi eterogenei.\nNel romanzo sono presenti molti riferimenti colti (a Shakespeare, Tennyson, Marlowe, Keats, Browning, ecc.). Vi sono anche riferimenti satirici ad A. A. Milne, l'autore di libri per l'infanzia con protagonista l'orsetto Winnie the Pooh"}
{"id": "9208778", "revid": "599013", "url": "https://it.wikipedia.org/wiki?curid=9208778", "title": "Tony Fields II", "text": "Carriera.\nCleveland Browns.\nFields al college gioc\u00f2 a football all'Universit\u00e0 dell'Arizona (2017-2019) e alla West Virginia University (2020). Fu scelto nel corso del quinto giro (153\u00ba assoluto) nel Draft NFL 2021 dai Cleveland Browns. Nella settimana 3 mise a segno il suo primo tackle contro i Chicago Bears. La sua stagione da rookie si concluse con 4 placcaggi in 10 presenze, nessuna delle quali come titolare."}
{"id": "9208797", "revid": "2167671", "url": "https://it.wikipedia.org/wiki?curid=9208797", "title": "Benvenuto Aronne Terracini", "text": ""}
{"id": "9208799", "revid": "466539", "url": "https://it.wikipedia.org/wiki?curid=9208799", "title": "William Lucking", "text": "In televisione recit\u00f2 nella parte del colonnello Lynch nella prima stagione della serie \"A-Team\".\nBiografia.\nLucking si laurea all'Universit\u00e0 della California a Los Angeles e alla Pasadena Playhouse in letteratura e teatro.\nNel 1986, con altri attori come Dana Elcar, fonda il Santa Paula Theater Center. Con lo stesso Dana Elcar, collabora come direttore artistico per cinque stagioni, producendo opere di Edward Albee (\"Storia dello zoo\"), di Harold Pinter (\"The Hothouse\"), di George Bernard Shaw (\"Major Barbara\"), di Tennessee Williams (\"Camino Real\"), e di Robert Penn Warren (\"All the King's Men\").\nOltre a vari ruoli cinematografici \u00e8 apparso in diverse serie TV come ', \"La famiglia Partridge\", \"Simon &amp; Simon\", \"Bonanza\", \"Kung Fu\", \"Baa Baa Black Sheep\", \"Gunsmoke\", \"The Rockford Files\", \"The Waltons\", \"The Incredible Hulk\", \"Supercar\", \"Magnum, P.I.\", \"M*A*S*H\", \"Hunter\", \" L'ispettore Tibbs\", \"The Greatest American Hero\", \"Murder, She Wrote\", \"NYPD Blue\", ', \"JAG - Avvocati in divisa\", \"Walker Texas Ranger\", \"X Files\", \"E.R. - Medici in prima linea\", \"Jarod il camaleonte\", \"Profiler - Intuizioni mortali\", \"The West Wing\", \"Sons of Anarchy\", \"Cold Case\", \"Tales of the Gold Monkey\", \"\" e \"The Young Riders\".\nLucking muore nella sua casa a Las Vegas, il 18 ottobre 2021 all'et\u00e0 di 80 anni.\nVita privata.\nLucking \u00e8 stato sposato con Sigrid Insull Lucking dal 1996 fino alla morte. Dal matrimonio sono nate le figlie Marjet e Juliana."}
{"id": "9208802", "revid": "1305772", "url": "https://it.wikipedia.org/wiki?curid=9208802", "title": "Luigi Anguillara", "text": "Fu il primo direttore dell'Orto botanico di Padova.\nBiografia.\nPoco si sa della sua giovinezza. Nacque intorno al 1512 probabilmente ad Anguillara Sabazia nel Lazio, forse figlio di un medico papale. Dal 1539 \u00e8 attestato presso l'orto botanico privato di Luca Ghini a Bologna, compiendo nei dintorni della citt\u00e0 le sue prime escursioni botaniche, e nel 1544 a Pisa. Negli anni quaranta le sue ricerche lo portarono in varie citt\u00e0 italiane.\nNel 1546 divenne il primo direttore dell'Orto botanico di Padova (prefetto dell'orto dei semplici), abitando presso l'orto e tenendo relazioni con studiosi di tutta Europa e con numerosi patrocinatori, aristocratici proprietari di giardini.\nPur senza rinunciare alle sue spedizioni, rimase a Padova fino al 1561, quando una polemica con i botanici Ulisse Aldrovandi (direttore dell'Orto botanico di Bologna) e Pietro Andrea Mattioli lo spinse a partire per Ferrara, dove prest\u00f2 servizio come botanico del duca di Ferrara e continu\u00f2 i suoi viaggi. Anguillara viaggi\u00f2 attraverso Grecia, Italia, Francia e Asia Minore e di conseguenza svilupp\u00f2 una conoscenza molto dettagliata delle piante mediterranee. Potrebbe anche aver insegnato medicina a Ferrara e vi mor\u00ec nel 1570, probabilmente di peste.\nAnguillara \u00e8 noto per la sua unica opera a stampa, \"Semplici\", scritta tra il 1549 e il 1560. Descrive 1 540 piante, le loro propriet\u00e0 medicinali e dove si trovano. Le descrizioni sono chiare al punto che gli storici sono in grado di identificare la maggior parte delle piante da lui descritte. Fornisce inoltre note bibliografiche e nomi alternativi. L'opera attinge al \"De materia medica\" di Dioscoride e di altri autori antichi ed \u00e8 articolata in quattordici capitoli, ciascuno dedicato a un medico italiano contemporaneo. Il libro \u00e8 stato spesso citato dai botanici nel XVII secolo.\nRobert Brown chiam\u00f2 \"Anguillaria\" il genere di Liliales (meglio noto come \"Ardisia\") in suo onore nel 1810."}
{"id": "9208803", "revid": "36426", "url": "https://it.wikipedia.org/wiki?curid=9208803", "title": "Compagnia di San Giovanni Decollato dei Norcini", "text": ""}
{"id": "9208805", "revid": "599013", "url": "https://it.wikipedia.org/wiki?curid=9208805", "title": "James Santos das Neves", "text": "Carriera.\nDopo gli inizi nelle serie minori del campionato brasiliano, nel 2019 si trasferisce agli armeni dell'. La stagione successiva viene ceduto all', altro club armeno. Nel 2021 si accasa all', sempre in Armenia, dove fa anche il suo esordio nelle competizioni europee.\nStatistiche.\nPresenze e reti nei club.\n\"Statistiche aggiornate al 26 novembre 2021.\""}
{"id": "9208833", "revid": "599013", "url": "https://it.wikipedia.org/wiki?curid=9208833", "title": "Ignacio Gariglio", "text": "Carriera.\nCresciuto nel settore giovanile dell', nell'ottobre 2020 viene prestato all'; debutta fra i professionisti il 5 dicembre in occasione dell'incontro di Copa Diego Armando Maradona vinto 1-0 contro il .\nStatistiche.\nPresenze e reti nei club.\n\"Statistiche aggiornate al 26 novembre 2021.\""}
{"id": "9208838", "revid": "762947", "url": "https://it.wikipedia.org/wiki?curid=9208838", "title": "Josep Caball\u00e9-Domenech", "text": ""}
{"id": "9208841", "revid": "199745", "url": "https://it.wikipedia.org/wiki?curid=9208841", "title": "Distephaneae", "text": ""}
{"id": "9208843", "revid": "124244373", "url": "https://it.wikipedia.org/wiki?curid=9208843", "title": "Frederic Dorr Steele", "text": "\u00c8 noto soprattutto per il suo lavoro come illustratore delle edizioni americane delle storie di Arthur Conan Doyle su Sherlock Holmes.\nBiografia.\nSteele nacque il 6 agosto 1873 a Eagle Mills, un sobborgo della citt\u00e0 di Negaunee, nel Michigan. Era il primogenito dei tre figli di William Henry Steele e Zulma De Lacy Steele, il cui cognome da nubile era Dorr. Nel 1876, la sua famiglia si trasfer\u00ec a Appleton, nel Wisconsin. La famiglia si spost\u00f2 nuovamente nel 1889, questa volta a Rutland, nel Vermont.\nSteele fu incoraggiato a seguire la sua vocazione artistica da sua madre, che era una pittrice, e dalla nonna materna, la poetessa e scrittrice Julia C. R. Dorr. Steele decise di diventare un artista professionista e a questo scopo nel 1889, all'et\u00e0 di sedici anni, and\u00f2 a New York per studiare alla Art Students League of New York e alla National Academy of Design.\nCarriera.\nMentre studiava arte, Steele si mantenne per tre anni lavorando come disegnatore architettonico. In seguito fece due anni di apprendistato nel dipartimento artistico della casa editrice Harper. Lavor\u00f2 per la rivista \"The Illustrated American\" dal 1896 al 1897, prima di intraprendere la professione di illustratore freelance. I suoi primi tentativi di illustrazioni a colori per la storia di Mary Catherine Lee \"The Wheel of Time\" apparvero sul numero di novembre 1900 della rivista\n\"Scribner's Magazine\". Nel 1902, Steele fu eletto membro della Societ\u00e0 degli illustratori.\nIl noto pittore e critico d'arte Arthur Hoeber scrisse un articolo su Steele pubblicato nel numero di aprile 1901 della rivista \"The Book Buyer\". Secondo Hoeber, Steele utilizzava vari strumenti ma preferiva i pastelli, che per lui erano il mezzo espressivo pi\u00f9 immediato. Continu\u00f2 a preferire i pastelli per tutta la sua carriera. Hoeber scrisse anche che Steele ammirava il lavoro di diversi artisti, tra i quali Th\u00e9ophile Steinlen, Auguste-Louis Lep\u00e8re, e altri.\nL'elenco delle riviste per le quali Steele realizz\u00f2 illustrazioni include \"The Century Magazine\", \"McClure's\", \"The American Magazine\", \"Metropolitan Magazine\", \"Woman's Home Companion\" e la \"Everybody's Magazine\", della quale fu anche direttore artistico durante la prima guerra mondiale).\nSteele realizz\u00f2 illustrazioni anche per diversi romanzi, tra i quali \"The Scarlet Car\" (1907), di Richard Harding Davis, \"The Crime Doctor\" (1914), di E. W. Hornung, e \"The Black Eagle Mystery\" (1916) di Geraldine Bonner.\nIl suo lavoro come illustratore per le riviste inizi\u00f2 a declinare con la Depressione e cos\u00ec Steele si spost\u00f2 verso la collaborazione con i quotidiani, in particolare il \"New York Herald Tribune\". Steele realizz\u00f2 illustrazioni per la sezione teatrale del giornale. Oltre 200 sue illustrazioni raffiguranti molte diverse rappresentazioni teatrali apparvero sull\"'Herald Tribune\" tra il 1928 e il 1944. Steele illustr\u00f2 anche un'edizione del 1941 del romanzo di W. Somerset Maugham \"La luna e sei soldi\".\nIllustrazioni per le storie di Sherlock Holmes.\nNel 1903 Steele fu invitato a realizzare le illustrazioni per la pubblicazione delle storie de \"Il ritorno di Sherlock Holmes\" sulla rivista \"Collier's Weekly\". In seguito continu\u00f2 a realizzare disegni per vari editori durante il resto della sua carriera, illustrando 26 delle ultime 33 storie di Sherlock Holmes per la loro prima edizione su riviste americane. Steele fu il principale illustratore americano delle storie di Holmes. Le sue illustrazioni ebbero una notevole influenza nel rendere popolare l'associazione del personaggio di Holmes con la pipa ricurva e il cappello \"deerstalker\".\nSteele utilizz\u00f2 come modello per le tredici storie de \"Il ritorno di Sherlock Holmes\" un inglese di nome Robert King. In seguito disegn\u00f2 Holmes basandosi su altri modelli, inclusi Frank B. Wilson e S. B. Doughty. La fisionomia del suo ritratto di Holmes si bas\u00f2 sull'interpretazione dell'attore americano William Gillette, che era stato protagonista della commedia \"Sherlock Holmes\" rappresentata per la prima volta nel 1899 e in seguito replicata in numerose produzioni. Steele scrisse un saggio dal titolo \"Sherlock Holmes: A Little History of the World's Most Famous Fictional Character\" per un'edizione speciale del programma teatrale della commedia datato 22 novembre 1929. In una parte del saggio riguardante le illustrazioni, riconobbe di avere basato il suo ritratto di Holmes su Gillette, e rettific\u00f2 l'opinione diffusa ma errata che i suoi disegni avessero influenzato l'interpretazione di Gillette. Steele precis\u00f2 anche che non vide la commedia di Gillette fino al 1905 e che disegn\u00f2 usando l'attore come modello dal vivo per la prima volta nel 1929.\nSteele illustr\u00f2 anche una parodia di Sherlock Holmes, \"The Adventure of the Clothes-line\", scritta da Carolyn Wells, che fu pubblicata su \"The Century Magazine\" nel maggio 1915 e la sovracopertina dell'antologia del 1944 a cura di Ellery Queen \"The Misadventures of Sherlock Holmes\", che includeva anche altre sue illustrazioni.\nSteele era a sua volta un appassionato del personaggio di Holmes e scrisse quattro brevi parodie pubblicate in diverse riviste e antologie: \"The Adventure of the Missing Hatrack\" (1926), \"The Adventure of the Missing Artist\" (1928), \"The Attempted Murder of Malcolm Duncan\" (1932), e \"The Adventure of the Murdered Art Editor\" (1933), l'unica tradotta in italiano (\"L\u2019iconografo assassinato\"). Fu presente alla riunione inaugurale, nel 1934, dei Baker Street Irregulars, l'associazione di fan del detective fondata dallo scrittore Christopher Morley. \nVincent Starrett dedic\u00f2 il suo libro del 1933 \"The Private Life of Sherlock Holmes\" a Steele e ad altre due persone, incluso William Gillette. Starrett lod\u00f2 le illustrazioni di Steele affermando che \"Non si pu\u00f2 immaginare un'associazione pi\u00f9 felice tra autore e artista.\" \nVita privata.\nSteele spos\u00f2 Mary \"Polly\" Thyng nel 1898, e visse con lei a Nutley, nel New Jersey, fino al 1912, quando ritorn\u00f2 a New York. Il loro primo figlio, John Frederic Steele, nacque nel 1899 ma mor\u00ec all'et\u00e0 di tre anni. La coppia ebbe altri tre figli: Anne Steele Marsh (che divenne a sua volta una pittrice nota), Robert Gilmore Steele, e Zulma Steele Grey. Steele era un membro del noto club teatrale \"The Players\" e diresse la rivista del club, \"The Players Bulletin\", per diversi anni. Nel 1936 Steele e sua moglie si separarono, ma non divorziarono mai formalmente. L'artista and\u00f2 a vivere nel suo studio al numero 717 di Greenwich Street.\nDurante i suoi ultimi anni, Steele era in cura per problemi cardiaci. Nella primavera del 1944 le sue condizioni di salute peggiorarono e fu ricoverato presso il Mountainside Hospital nel New Jersey, dove gli venne diagnosticata la pellagra. Rimase ricoverato l\u00ec per due mesi, e in seguito presso il Columbia Presbyterian Medical Center di New York. Steele mor\u00ec al Bellevue Hospital il 6 luglio 1944. Venne cremato e le sue ceneri seppellite nel lotto di famiglia nel cimitero rurale di Colonie, vicino ad Albany.\nInfluenza.\nTra il 26 marzo e il 7 aprile 1945 si tenne una mostra commemorativa del lavoro di Steele presso le gallerie Morton di New York. I suoi figli donarono nel 1986 una grande collezione di manoscritti, fotografie, lavori artistici e altri materiali relativi alla sua carriera alla biblioteca dell'Universit\u00e0 del Minnesota. Nel 2020 \u00e8 stata lanciata una raccolta di fondi per realizzare una lapide da collocare sulla sua tomba."}
{"id": "9208846", "revid": "1318658", "url": "https://it.wikipedia.org/wiki?curid=9208846", "title": "Ferrovia Losanna-Olten", "text": "La ferrovia Losanna-Olten (nota anche come Jurafusslinie o ligne du Pied du Jura) \u00e8 una linea ferroviaria a scartamento normale della Svizzera.\nStoria.\nLa linea nasce dall'unione di pi\u00f9 tratte costruite da compagnie ferroviarie diverse:\nLe varie tratte seguirono le sorti delle societ\u00e0 concessionarie: nel 1864 FS e OS entrarono a far parte dell'Association des chemins de fer de la Suisse Occidentale, prodromo alla loro fusione nella Chemins de fer de la Suisse Occidentale (SO) il 1\u00ba gennaio 1872. La SO si fuse a sua volta con la Compagnie du Simplon (S) nel 1881, creando la Suisse-Occidentale-Simplon (SOS). Nel 1890 nacque la Compagnia del Giura-Sempione (JS), dalla fusione della SOS con la Jura-Bern-Luzern Bahn (JBL, che aveva a sua volta assorbito nel 1884 la Chemin de fer du Jura bernois, in cui era confluita nel 1877 la BSB), nazionalizzata (con la creazione delle Ferrovie Federali Svizzere) nel 1903. Le FFS avevano assorbito nel 1902 anche la SCB.\nIl 1\u00b0 febbraio 1925 venne elettrificata la tratta Losanna-Yverdon; l'elettrificazione della linea fu completata il 23 dicembre 1927.\nAlla creazione delle FFS le tratte Losanna-Daillens (comune alla linea per Vallorbe) e Neuch\u00e2tel-Auvernier (comune alla linea per Pontarlier) erano gi\u00e0 a doppio binario. Nel 1914 venne raddoppiata la tratta tra Saint-Blaise e Cressier, in due tranches (il 16 luglio tra Saint-Blaise e Cornaux, il 12 ottobre la Cornaux-Cressier); il 30 aprile 1915 venne raddoppiata la tratta Cressier-Le Landeron, mentre a fine 1917 entr\u00f2 in servizio il raddoppio della sezione Le Landeron-La Neuveville.\nIl 26 maggio 1919 fu il turno della Daillens-Ecl\u00e9pens; tra Ecl\u00e9pens ed Ependes venne messo in servizio il secondo binario nel 1921 (tra Ecl\u00e9pens e Chavornay il 31 maggio, tra Chavornay ed Ependes il 1\u00ba novembre).\nIl 1\u00ba maggio 1920 venne raddoppiata la tratta tra Lengnau e Biel Mett; il raddoppio della tratta tra Mett e Bienne entr\u00f2 in servizio il 1\u00ba giugno 1923, in concomitanza con l'inaugurazione della nuova stazione di Bienne.\nIl raddoppio della linea prosegu\u00ec nel 1931, con l'entrata in servizio del secondo binario tra Lengnau e Selzach, mentre l'anno successivo tocc\u00f2 alla tratta Selzach-Soletta Ovest, nel 1933 alla sezione Ependes-Yverdon, nel 1934 alla tratta Neuch\u00e2tel-Saint-Blaise e nel 1938 (l'8 aprile) tra Soletta e Soletta Ovest.\nI lavori di raddoppio ripresero nel 1950, con l'entrata in servizio delle tratte Oensingen-Oberbuchsiten (25 agosto) e Oberbuchsiten-Egerkingen (12 dicembre); proseguirono l'anno successivo con i raddoppi delle sezioni Auvernier-Colombier (26 gennaio), Egerkingen-H\u00e4gendorf (20 maggio), Colombier-Boudry (24 agosto) e H\u00e4gendorf-Wangen bei Olten (24 ottobre); nel 1952 tocc\u00f2 alle tratte Olten-Hammer-Wangen bei Olten (18 maggio) e Bevaix-Boudry (5 ottobre) e nel 1954 alle sezioni Luterbach-Soletta (12 gennaio), Deitinger-Luterbach (23 maggio), Wangen an der Aare-Deitinger (17 dicembre). Il 13 dicembre 1955 entr\u00f2 in servizio il secondo binario tra Wangen an der Aare e Niederbipp, mentre in occasione del cambio d'orario 1956 venne raddoppiata la tratta Oensingen-Niederbipp, a inizio giugno 1957 sulla tratta La Neuveville-Ligerz e il 7 dicembre 1958 tra Grandson e Onnens-Bonvillars.\nIl 1\u00ba giugno 1969 entr\u00f2 in servizio la galleria a doppio binario di Vingelz (tra Bienne e T\u00fcscherz), lunga 2431 metri, i cui lavori erano iniziati a luglio 1965; tra T\u00fcscherz e Twann il doppio binario entr\u00f2 in servizio l'8 agosto 1975. Il 29 maggio 1983 (dopo tre anni di lavori) venne aperto il raddoppio della tratta Yverdon-Grandson. Nel 1996 venne raddoppiato il ponte sull'Aar tra Olten e Olten Hammer\nIn seguito al programma Ferrovia 2000 venne deciso il raddoppio (in parte in galleria) della tratta Onnens-Saint-Aubin, permettendo (insieme all'introduzione degli elettrotreni RABDe 500) un guadagno di 15 minuti sul percorso Losanna-Zurigo. La prima sezione, tra Onnens e Concise, entr\u00f2 in servizio il 6 novembre 1998; il 28 maggio 1999 fu inaugurata la tratta in galleria tra Gorgier-Saint-Aubin e Vaumarcus, i cui lavori erano durati quattro anni; il 25 maggio 2000 venne inaugurata la nuova tratta (parte in trincea e parte in galleria) tra La Lance e Vaumarcus. L'opera venne completata il 18 maggio 2001, con l'inaugurazione dell'ultima tratta.\nCaratteristiche.\nLa ferrovia, a scartamento normale, \u00e8 lunga 164,57\u00a0km, \u00e8 elettrificata a corrente alternata monofase con la tensione di 15.000 V alla frequenza di 16,7\u00a0Hz; la pendenza massima \u00e8 dell'11 per mille. \u00c8 interamente a doppio binario, tranne nella tratta Twann-Chavannes.\nPercorso.\nLa linea parte dalla stazione di Losanna. Da Yverdon la ferrovia costeggia il lago di Neuch\u00e2tel, servendo la stazione di Neuch\u00e2tel. Da Le Landeron la ferrovia costeggia il lago di Bienne, prima di arrivare alla stazione di Bienne. Tra Bienne e Wangen an der Aare la linea corre parallela al fiume Aar; da Oensingen viene seguito il corso del fiume D\u00fcnnern, che si getta nell'Aar nei pressi della stazione di Olten, dove termina anche la ferrovia."}
{"id": "9208848", "revid": "1451528", "url": "https://it.wikipedia.org/wiki?curid=9208848", "title": "Generatori ideali", "text": ""}
{"id": "9208852", "revid": "1718925", "url": "https://it.wikipedia.org/wiki?curid=9208852", "title": "Michel le Basque", "text": "Vita e carriera.\nNativo di Saint-Jean-de-Luz, Michel le Basque si trasfer\u00ec nelle Antille attorno al 1657, dove divenne un cacciatore, per poi ottenere una patente di corsa dal governatore francese Bertrand D\u2019Ogeron che lo autorizzava ad attaccare e depredare le ricche colonie spagnole nel Nuovo Mondo. Nel 1666 a Portobelo Michel prese parte con altri bucanieri alla cattura del galeone spagnolo \"Margarita\". Fu notato dal famigerato pirata francese l\u2019Olonese, col quale entr\u00f2 in societ\u00e0, prendendo parte a numerosi attacchi contro le colonie spagnole nel Mar dei Caraibi.\nNel 1666 l\u2019Olonese e Michel le Basque riunirono una flotta di otto navi e 650 uomini, coi quali puntarono sulla ricca colonia di Maracaibo. Dopo aver catturato il fortilizio e le altre difese della citt\u00e0, i bucanieri vennero a sapere di una truppa spagnola inviata a contrastarli dall\u2019entroterra. L\u2019Olonese gli tese un agguato nei pressi della cittadina di Gibraltar, che fu a sua volta conquistata e saccheggiata. La spedizione frutt\u00f2 ai bucanieri 260.000 pezzi da otto e molti gioielli e oggetti religiosi di valore.\nLa carriera pirata di Michel le Basque continu\u00f2 per almeno un altro anno. Nel 1667 attacc\u00f2 Maracaibo una seconda volta e prese in ostaggio diversi notabili spagnoli. Tornato in Francia assieme ad altri corsari, ottenne i ringraziamenti ufficiali del re Luigi XIV. Sulla sua fine non c\u2019\u00e8 certezza, ma sembra che Michel le Basque torn\u00f2 una seconda volta ai Caraibi e mor\u00ec nel 1668 nel corso di una scorreria attorno a Portobelo.\nRiferimenti.\nLa spedizione dei bucanieri contro Maracaibo e Gibraltar del 1666 viene narrata nel romanzo \"Il Corsaro Nero\" (1898) dello scrittore italiano Emilio Salgari, con una menzione anche di Michel le Basque."}
{"id": "9208862", "revid": "1821847", "url": "https://it.wikipedia.org/wiki?curid=9208862", "title": "Rinnovazione Spagnola", "text": "Rinnovazione Spagnola \u00e8 stato un partito politico spagnolo di ispirazione monarchica, favorevole al ritorno di Alfonso XIII sul trono di Spagna. Nel 1937, durante la Guerra civile spagnola, il partito si sciolse per confluire nella FET y de las JONS."}
{"id": "9208863", "revid": "725647", "url": "https://it.wikipedia.org/wiki?curid=9208863", "title": "Liceo scientifico statale Leonardo da Vinci", "text": ""}
{"id": "9208867", "revid": "344646", "url": "https://it.wikipedia.org/wiki?curid=9208867", "title": "Religioni in Sudafrica", "text": "Il cristianesimo \u00e8 la religione pi\u00f9 diffusa in Sudafrica. Dopo il 2001 il censimento non ha pi\u00f9 chiesto l'appartenenza religiosa, che viene determinata con stime e sondaggi. Stime del \"Pew Research Center\" riferite al 2010 danno i cristiani all'81,2% della popolazione, i musulmani all'1,7% della popolazione, gli ind\u00f9 all'1,1% della popolazione e coloro che non seguono alcuna religione al 14,9%, mentre l'1,1% della popolazione segue altre religioni, comprese le religioni africane tradizionali. Secondo un sondaggio realizzato nel 2016 dall'Agenzia Nazionale per le Statistiche del Sudafrica, i cristiani rappresentano il 78,5% della popolazione; il 4,8% della popolazione segue le religioni africane tradizionali; l'1,2% della popolazione professa l\u2019islam; lo 0,8% della popolazione segue l'induismo; il 2,5% della popolazione segue altre religioni; l'11% della popolazione non segue alcuna religione e l'1,2% della popolazione non specifica la propria affiliazione religiosa.\nLa costituzione riconosce la libert\u00e0 di religione e proibisce le discriminazioni religiose. Per le organizzazioni religiose la registrazione non \u00e8 obbligatoria, ma \u00e8 richiesta per gestire conti in banca e per avere agevolazioni fiscali. Nelle scuole pubbliche l'insegnamento della religione non \u00e8 obbligatorio ma \u00e8 consentito. \nReligioni presenti.\nCristianesimo.\nSecondo il sondaggio statistico del 2016, la maggioranza dei cristiani sudafricani sono protestanti (circa il 32,5% della popolazione); il 27,5% della popolazione appartiene alle Chiese indipendenti africane; i cattolici sono il 6,5% della popolazione; gli ortodossi sono lo 0,1% della popolazione, i cristiani di altre denominazioni sono il 7,4% della popolazione e i cristiani non denominazionali sono il 4% della popolazione. \nI gruppi protestanti presenti in Sudafrica comprendono anglicani, metodisti, pentecostali, luterani, calvinisti, battisti, presbiteriani, congregazionalisti e avventisti del settimo giorno. La maggioranza dei protestanti del Paese (il 15,5%) appartiene a gruppi pentecostali e il rimanente 17% agli altri gruppi protestanti; tra questi ultimi, i pi\u00f9 numerosi sono i metodisti, seguiti dai calvinisti e dagli anglicani. \nLa Chiesa cattolica \u00e8 presente in Sudafrica con 5 sedi metropolitane, 20 diocesi suffraganee, 1 vicariato apostolico e 1 ordinariato militare. \nLa Chiesa ortodossa \u00e8 presente in Sudafrica con la Chiesa greco-ortodossa e la Chiesa ortodossa copta. \nFra i cristiani di altre denominazioni, sono presenti la \"Chiesa apostolica del Sudafrica\", i Testimoni di Geova e Chiesa di Ges\u00f9 Cristo dei Santi degli Ultimi Giorni (i Mormoni). \nIn Sudafrica ci sono inoltre alcune Chiese cristiane indipendenti, che si sono staccate da altre denominazioni cristiane, principalmente protestanti. La maggiore di queste Chiese \u00e8 la \"Chiesa cristiana di Sion\", seguita dalla \"Chiesa battista di Nazareth\". \nReligioni africane.\nLa religione africana tradizionale del Sudafrica \u00e8 basata principalmente sulle credenze dei popoli Khoisan e Zulu, che credono in una divinit\u00e0 suprema (come Unkulunkulu degli Zulu), in divinit\u00e0 intermedie associate con fenomeni naturali e negli spiriti. I seguaci delle religioni tradizionali credono che gli spiriti degli antenati mantengano una connessione con i loro discendenti. In alcuni sistemi di credenze Khoisan si offrono sacrifici alla divinit\u00e0 suprema, ma in altri si preferisce non adorare direttamente la divinit\u00e0 suprema per timore di provocare la reazione negativa della sua controparte cattiva e si indirizza il culto ai propri antenati, che fanno da intermediari con l'essere supremo e proteggono i loro discendenti. La religione tradizionale \u00e8 spesso praticata insieme al cristianesimo, creando una forma di sincretismo religioso.\nIslam.\nI primi musulmani ad arrivare in Sudafrica sono stati schiavi, prigionieri politici ed esiliati da Paesi africani ed asiatici (soprattutto l'Indonesia); in un secondo tempo, la comunit\u00e0 musulmana \u00e8 stata incrementata da immigrati musulmani arrivati per lavoro dall'India e dal Pakistan. I musulmani sudafricani sono in maggioranza sunniti, con minoranze di sciiti e ahmadiyya.\nInduismo.\nI sudafricani di religione induista sono principalmente discendenti di immigrati dall'India venuti a lavorare nelle piantagioni durante il periodo coloniale britannico. Gli ind\u00f9 sono presenti principalmente nella provincia del KwaZulu-Natal.\nAltre religioni.\nIn Sudafrica sono presenti ebrei, bahai e buddhisti; quest\u2019ultima religione \u00e8 stata introdotta da immigrati cinesi. Sono presenti anche seguaci di nuovi movimenti religiosi, tra cui il rastafarianesimo. "}
{"id": "9208870", "revid": "111373", "url": "https://it.wikipedia.org/wiki?curid=9208870", "title": "Ferrovia Olten-Losanna", "text": ""}
{"id": "9208874", "revid": "2167671", "url": "https://it.wikipedia.org/wiki?curid=9208874", "title": "Luigi Squalermo", "text": ""}
{"id": "9208876", "revid": "1543377", "url": "https://it.wikipedia.org/wiki?curid=9208876", "title": "Kurgan", "text": "Un kurgan (russo: \u043a\u0443\u0440\u0433\u0430\u0301\u043d, ucraino: \u043a\u0443\u0440\u0433\u0430\u0301\u043d, \u0432\u0438\u0441\u043e\u043a\u0430 \u043c\u043e\u0433\u0438\u043b\u0430) \u00e8 un tipo di tumulo costruito sopra una tomba, spesso caratterizzato dal contenere un singolo corpo umano insieme a vasi tombali, armi e cavalli. Originariamente in uso nella steppa pontico-caspica, i kurgan si diffusero in gran parte dell'Asia centrale e dell'Europa orientale, sudorientale, occidentale e settentrionale durante il 3\u00b0 millennio a.C.\nI primi kurgan risalgono al IV millennio a.C. nel Caucaso, e i ricercatori li associano agli indoeuropei. I Kurgan furono costruiti nell'Eneolitico, nel Bronzo, nel Ferro, nell'Antichit\u00e0 e nel Medioevo, con antiche tradizioni ancora attive nella Siberia meridionale e nell'Asia centrale.\nEtimologia.\nSecondo il dizionario etimologico della lingua ucraina la parola \"kurgan\" \u00e8 presa direttamente in prestito dalla lingua \"polovtsiana\" (kipchak, parte delle lingue turche) e significa: fortezza, terrapieno, fortezza, tomba alta. Il vocabolo ha due possibili etimologie, o dalla radice turca antica qori- \"chiudere, bloccare, custodire, proteggere\", oppure qur- \"costruire, erigere, arredare o stur\". Secondo Vasily Radlov potrebbe essere un affine a qor\u03b3an, che significa \"fortificazione, fortezza o castello\".\nIl sostantivo russo, gi\u00e0 attestato in antico slavo orientale, deriva da una lingua turca non identificata. I Kurgan sono cumuli di terra e pietre sollevati sopra una o pi\u00f9 tombe. Reso popolare dal suo uso nell'archeologia sovietica, la parola \u00e8 ora ampiamente usata per tumuli nel contesto dell'archeologia dell'Europa orientale e dell'Asia centrale.\nOrigini e diffusione.\nI primi kurgan conosciuti, siti nell'Europa orientale, risalgono al V millennio a.C. . I kurgan furono usati nelle steppe ucraine e russe, il loro uso si diffuse con la migrazione nell'Europa meridionale, centrale e settentrionale nel III millennio a.C. .\nSuccessivamente, i tumuli Kurgan divennero caratteristici dei popoli dell'et\u00e0 del bronzo e sono stati trovati in Mongolia, Kazakistan, Caucaso, Russia, Ucraina, Bielorussia, Romania e Bulgaria.\nTeoria kurganica.\nLa teoria kurganica \u00e8 una teoria linguistica e archeologica che cerca di descrivere la diffusione delle lingue indoeuropee in Eurasia a partire da una patria originaria (\"Urheimat\") individuata nelle steppe comprese tra Mar Nero e Caucaso (steppe pontico-caspiche). Il termine deriva dalla parola russa kurgan (\u043a\u0443\u0440\u0433\u0430\u0301\u043d) che indica tumuli funebri.\nProposta per la prima volta, nelle sue linee generali, da Otto Schrader negli ultimi anni del XIX secolo, l'ipotesi dell'indoeuropeizzazione a partire dalle steppe venne in seguito ripresa da Vere Gordon Childe nel 1926 nel suo libro \"The Aryans\" e fu successivamente perfezionata da Marija Gimbutas nel secondo dopoguerra (1956).\nAlla Gimbutas, in particolare, va ascritta l'identificazione del processo di indoeuropeizzazione con quello della diffusione della cultura kurgan, da lei approfonditamente studiata in numerosi saggi, raccolti nel 1997 nel volume postumo \"The Kurgan Culture and the Indo-Europeanization of Europe: Selected Articles from 1952 to 1993\". Nel 1989 le teorie della Gimbutas sono state riviste e aggiornate in base alle nuove scoperte archeologiche da vari studiosi tra cui James Patrick Mallory.\nInfluenza culturale.\nLa tradizione delle sepolture kurgan \u00e8 stata adottata da alcuni popoli vicini che non avevano tale tradizione. Vari re e capi traci furono sepolti in elaborate tombe a tumulo trovate nella moderna Bulgaria; Filippo II di Macedonia, padre di Alessandro Magno, fu sepolto in un kurgan nell'attuale Grecia; e Mida, re dell'antica Frigia, fu sepolto in un kurgan vicino alla sua antica capitale di Gordio.\nStruttura.\nI tumuli funerari sono strutture architettoniche complesse con camere interne. All'interno della camera funeraria nel cuore del kurgan, gli individui d'\u00e9lite venivano sepolti con corredi funerari e offerte sacrificali, a volte inclusi cavalli e carri. \nElementi comuni o caratteristiche tipiche nella costruzione dei monumenti, riferiti a diversi siti e diverse epoche storiche sono:\nLe differenze nella combinazione di questi elementi \u00e8 utilizzata per individuare specifiche \"culture\" Kurgan, associate a determinati ambiti territoriali.\nSiti archeologici.\nDi seguito sono riportati alcuni siti archeoligici indagati:"}
{"id": "9208880", "revid": "70647", "url": "https://it.wikipedia.org/wiki?curid=9208880", "title": "Liceo scientifico statale Leonardo da Vinci (Bologna)", "text": "Il Liceo scientifico statale Leonardo da Vinci \u00e8 un liceo di Casalecchio di Reno, intitolato allo scienziato e inventore Leonardo da Vinci. Nell'area metropolitana di Bologna, il liceo da Vinci \u00e8 considerato il principale liceo scientifico fuori dal perimetro del comune di Bologna.\nStoria.\nIl liceo Leonardo da Vinci fu fondato nell'anno scolastico 1985/1986 come sede distaccata del Liceo scientifico statale Augusto Righi di Bologna e situato in via Cavour 6, nel centro di Casalecchio di Reno. In seguito, anche grazie all'incremento delle iscrizioni, divenne un istituto autonomo nell\u2019anno scolastico 1989/1990.\nNel corso degli anni, l'aumento del numero degli studenti rese necessario, a partire dall\u2019anno scolastico 2004/2005, l'utilizzo di un'ulteriore sede, situata in un\u2019ala dell'Istituto Tecnico Industriale Odone Belluzzi, con ingresso autonomo da via Panfili, nella zona Croce di Casalecchio. Questa sede \u00e8 stata poi ampliata con una nuova ala, appositamente costruita per il liceo e inaugurata nell'anno scolastico 2011/2012."}
{"id": "9208881", "revid": "2519", "url": "https://it.wikipedia.org/wiki?curid=9208881", "title": "Distretto di Mfantsiman", "text": ""}
{"id": "9208884", "revid": "6923", "url": "https://it.wikipedia.org/wiki?curid=9208884", "title": "Ernst Heinicker", "text": "Heinicker fu membro del NSDAP e della SA dal 1931 al 1945, dove ottenne il grado di comandante nel 1933. L'8 marzo 1933, gli uomini delle SA occuparono il castello di Hohnstein e allestirono un cosiddetto \"campo di custodia protettiva\". Dopo l'incendio del Reichstag, avvenuto nel 28 febbraio 1933, gli oppositori politici furono arrestati con l'intento di fiaccarli attraverso umiliazioni e violenze. In seguito alla notte dei lunghi coltelli, il \"Putsch\" del 30 giugno 1934, le SS guidate da Karl Otto Koch presero il controllo del campo prima che fosse sciolto il 25 agosto 1934. Dopo lo scioglimento, furono trovati 17 corpi di cui due murati.\nHeinicker divenne vice comandante del campo di concentramento di Hohnstein nell'aprile 1934 e fu deposto nello stesso anno. Nel maggio 1935 ci fu un processo contro 23 guardie del campo, tra cui lo stesso comandante Erich J\u00e4hnichen, per \"lesioni corporali collettive\". Heinicker fu condannato a 18 mesi di carcere per maltrattamenti ai detenuti. Per ordine personale di Adolf Hitler, la sentenza fu annullata contro la volont\u00e0 del Ministero della Giustizia del Reich.\nDopo alcuni anni passati nei campi speciali sovietici, il 21 giugno 1950, Heinicker fu imputato ai processi di Waldheim: dopo un processo farsa di appena undici ore alla presenza del ministro della Giustizia della Germania dell'Est Max Fechner, fu condannato a morte e giustiziato il 4 novembre."}
{"id": "9208885", "revid": "125675512", "url": "https://it.wikipedia.org/wiki?curid=9208885", "title": "Giuseppe Spata", "text": "Biografia.\nSi avvicina alla recitazione giovanissimo seguendo diversi laboratori teatrali a Ragusa, frequenta il liceo artistico, dopo il diploma si trasferisce a Londra. Si stabilisce a Roma nel 2013 dove studia con Gisella Burinato. Nel 2015 recita nel film Soldato semplice diretto da Paolo Cevoli. Nel 2016 \u00e8 fra i protagonisti di Come fai sbagli fiction TV per rai1diretta da Riccardo Donna e Tiziana Aristarco. Nel 2016 prende parte al cast de La mafia uccide solo d'estate (serie televisiva) diretta da Luca Ribuoli. Dal 2018 al 2020 recita nella serie La vita promessa diretta da Ricky Tognazzi. Nel 2020 prende parte al cast del film Leonora addio diretto da Paolo Taviani. Nel 2021 recita in Tutta colpa di Freud (serie televisiva) diretta da Rolando Ravello su Prime Video.\nFilmografia.\nCinema.\n\u2022 Soldato semplice, regia di Paolo Cevoli (2015)\n\u2022 Leonora addio, regia di Paolo Taviani (2020)\n\u2022 Stranizza d'amuri, regia di Giuseppe Fiorello (2021)\nTelevisione.\n\u2022 Come fai sbagli, regia di Riccardo Donna e Tiziana Aristarco - serie TV (2015)\n\u2022 La mafia uccide solo d'estate, regia di Luca Ribuoli - serie TV (2016)\n\u2022 La mossa del cavallo - C'era una volta Vigata, regia di Gian Luca Maria Tavarelli - film TV (2017)\n\u2022 La strada di casa 2, regia di Riccardo Donna - serie TV (2019)\n\u2022 La vita promessa, regia di Ricky Tognazzi - serie TV (2018-2020)\n\u2022 Svegliati amore mio, regia di Ricky Tognazzi - miniserie TV (2021)\n\u2022 Tutta colpa di Freud - La serie, regia di Rolando Ravello - serie TV (2021)\nCortometraggio.\n\u2022 Churubusco, regia di Lorenzo Zanini (2019)\n\u2022 La particella fantasma, regia di Giuseppe William Lombardo (2019)"}
{"id": "9208886", "revid": "1005847", "url": "https://it.wikipedia.org/wiki?curid=9208886", "title": "Elezioni parlamentari in Marocco del 2021", "text": "Le elezioni parlamentari in Marocco del 2021 si sono tenute l'8 settembre per il rinnovo della Camera dei rappresentanti."}
{"id": "9208899", "revid": "1318658", "url": "https://it.wikipedia.org/wiki?curid=9208899", "title": "Ushua\u00efa Ibiza Beach Hotel", "text": "L' Ushua\u00efa Ibiza Beach Hotel \u00e8 un marchio che appartiene al gruppo alberghiero spagnolo \"Palladium\". Il marchio \u00e8 stato fondato nel 2011 dopo l'incontro di Abel Matutes e Yann Pissenem. Dispone di 2 hotel con discoteca, situati a Playa d'en Bossa, sull'isola delle Baleari di Ibiza, Spagna.\nDescrizione.\nIl primo hotel si chiama \"Club Ushua\u00efa\", aperto nel 2011, e il secondo hotel si chiama \"Torre Ushua\u00efa,\" aperto un anno dopo, nel 2012. Hanno in totale 415 stanze.\nL'Ushua\u00efa \u00e8 considerato uno dei migliori club del mondo dalla rivista \"DJ Magazine\", dove \u00e8 rimasto nella sua Top 10 dal 2015. Il club ha una capienza di 4.000 persone ed \u00e8 uno dei club pi\u00f9 grandi e famosi di Ibiza, insieme all'Amnesia. Una delle affermazioni dell'hotel \u00e8 che alcune delle camere hanno il balcone che si affaccia direttamente sulla pista da ballo. Questa discoteca ha ospitato molte celebrit\u00e0 del mondo dei DJ tra cui David Guetta, Armin van Buuren, Axwell, Sebastian Ingrosso, Avicii, Hardwell, Martin Garrix, Oliver Heldens e molti altri.\nH\u00ef Ibiza.\nDopo la chiusura della discoteca Space Ibiza nel 2016, l'Ushua\u00efa Entertainment ha acquistato il club e lo ha riaperto un anno dopo con il nome di H\u00ef Ibiza. Il locale contiene una discoteca, un teatro e tre aree all'aperto. Alcuni artisti degni di nota che si sono esibiti l\u00ec includono Armin van Buuren, Eric Prydz, Glitterbox e Black Coffee."}
{"id": "9208909", "revid": "110157", "url": "https://it.wikipedia.org/wiki?curid=9208909", "title": "McDiarmid Park", "text": "Il McDiarmid Park \u00e8 uno stadio di calcio situato a Perth, in Scozia. Il vi gioca le partite casalinghe dal 1989 a seguito della demolizione di Muirton Park."}
{"id": "9208913", "revid": "53508", "url": "https://it.wikipedia.org/wiki?curid=9208913", "title": "Rihla", "text": ""}
{"id": "9208917", "revid": "1005847", "url": "https://it.wikipedia.org/wiki?curid=9208917", "title": "Abdelillah Benkirane", "text": ""}
{"id": "9208919", "revid": "339392", "url": "https://it.wikipedia.org/wiki?curid=9208919", "title": "Ri\u1e25la (Ibn Battuta)", "text": ""}
{"id": "9208921", "revid": "1832335", "url": "https://it.wikipedia.org/wiki?curid=9208921", "title": "Fujiwara no Kiyotada", "text": "\u00c8 nato nella linea Hokke, un ramo cadetto del clan Fujiwara, talvolta indicata come la \"casa del nord\". Fa parte del \"Sanj\u016brokkasen.\"\nBiografia.\n\u00c8 il secondo figlio di Fujiwara no Kanesuke (\"Tsutsumi Chunagon\" - vice-consigliere di stato) anche lui uno dei Trentasei immortali della poesia. Sebbene il nome di sua madre non sia stato registrato, il \"Gosen Wakash\u016b\", un'antologia di poesie giapponesi, menziona il nome \"Madre di Kiyotada\" (\u6e05\u6b63\u6bcd).\nLa sua pronipote Murasaki Shikibu fu l'autore del noto monogatari \"Genji monogatari\". Il suo pi\u00f9 alto grado di corte e stato \"Jugoinojo\" (Junior Fifth Rank, Upper Grade), mentre il suo ultimo incarico di governo era \"Kii no kami\" (Governatore della provincia di Kii).\nTrentuno sue poesie furono raccolte nel \"Gosen Wakash\u016b\" e altri successivi \"chokusen wakash\u016b\" (antologia di poesia giapponese compilata per comando imperiale).\nHa lasciato una collezione personale \"Kiyotada-sh\u016b\"."}
{"id": "9208928", "revid": "446353", "url": "https://it.wikipedia.org/wiki?curid=9208928", "title": "Amnesia (Ibiza)", "text": "L'Amnesia \u00e8 uno dei locali notturni pi\u00f9 rinomati e storici dell'isola di Ibiza, Spagna. Ha aperto nel 1976, il locale ha ricevuto alcuni riconoscimenti come il \"Best Global Club\" nel 2007, 2008, 2009 e 2011 agli IDMA Awards (International Dance Music Awards) della Winter Music Conference di Miami. Il club si trova vicino alla citt\u00e0 di San Rafael, sulla strada tra Sant Antoni de Portmany e Ibiza. La capacit\u00e0 del locale \u00e8 di 5.000 persone.\nEventi.\nL'Amnesia \u00e8 attualmente di propriet\u00e0 del gruppo Cream, creato e fondato da Joseph Mullen di Chester nel 1995, a Liverpool. Joseph Mullen ha venduto il marchio Cream nel 2005 per \u00a3 4,8 milioni e si ritir\u00f2 dal mondo della musica per motivi personali.\nIl club ospita \"Cocoon\", una festa di Sven V\u00e4th. Il club ha ospitato serate popolari come \"La Troya Asesina\".\nStoria.\nLe origini dell'Amnesia risalgono all'aprile 1970, quando la famiglia Planells, che abitava la casa da cinque generazioni, decise di trasferirsi in citt\u00e0 e vendere la propria tenuta ad un vedovo di origini aristocratiche. Ibiza, che era diventata una destinazione turistica iconica gi\u00e0 negli anni '50, era a quel tempo un rifugio per il movimento controculturale e il luogo che sarebbe diventato l'Amnesia divenne un punto d'incontro per le band hippie.\nNel maggio 1976, Antonio Escohotado, che era venuto sull'isola due anni prima per iniziare una nuova vita, firm\u00f2 un contratto di locazione con il proprietario per l'uso dei locali. Quindi cre\u00f2 una discoteca chiamata \"La bottega degli smemorati\". Con l'intento di esprimere divertimento, spensieratezza e felicit\u00e0. Il giorno dopo si rese conto che la parola greca \"Amnesia\" conteneva tutta questa idea.\nNel 1978, Gin\u00e9s S\u00e1nchez, un uomo d'affari di Madrid, divenne il proprietario dell'Amnesia. Alcune chiusure inaspettate si sono alternate a estati meravigliose con affollamento di capienza in competizione con altri grandi club dell'isola come Ku (oggi \"Privilegio\"), Pach\u00e1 e Lola's.\nNegli anni '80, Prontxio Izaguirre prese il controllo dell'Amnesia e cambi\u00f2 lo stile della musica, un mix di pop, funk e hip hop. Furono consentiti mix gratuiti e inizi\u00f2 ad apparire la musica house. \nLa notte del 22 giugno 1991 l'Amnesia ha riaperto sotto l'amministrazione di MFC. Fu in questo momento che i club di Ibiza iniziarono a guadagnare fama internazionale. \nIl club ha sperimentato un'espansione del numero di bar passando da 4 a 16 e da un organico di 30 a pi\u00f9 di 200 dipendenti durante l'estate. Lo staff comprende ora camerieri, go-go dancers, sicurezza e personale amministrativo."}
{"id": "9208939", "revid": "1005847", "url": "https://it.wikipedia.org/wiki?curid=9208939", "title": "Elezioni parlamentari in Algeria del 2021", "text": "Le elezioni parlamentari in Algeria del 2021 si sono tenute il 12 giugno per il rinnovo dell'Assemblea popolare nazionale; indette con un anno di anticipo rispetto alla scadenza naturale della legislatura inaugurata nel 2017, hanno fatto seguito alla riforma costituzionale del 2020."}
{"id": "9208940", "revid": "945903", "url": "https://it.wikipedia.org/wiki?curid=9208940", "title": "Groovin' with The Chet Baker Quintet", "text": "Groovin' with The Chet Baker Quintet \u00e8 un album a nome \"The Chet Baker Quintet\", pubblicato dalla casa discografica Prestige Records nell'ottobre del 1966.\nFormazione.\n\"The Chet Baker Quintet\""}
{"id": "9208941", "revid": "757396", "url": "https://it.wikipedia.org/wiki?curid=9208941", "title": "Club Baloncesto Gran Canaria 2004-2005", "text": "Questa voce raccoglie le informazioni riguardanti il Club Baloncesto Gran Canaria nelle competizioni ufficiali della stagione 2004-2005.\nStagione.\nLa stagione 2004-2005 del Club Baloncesto Gran Canaria \u00e8 la 14\u00aa nel massimo campionato spagnolo di pallacanestro, la Liga ACB.\nRoster.\n\"Aggiornato al 26 novembre 2021.\""}
{"id": "9208942", "revid": "465169", "url": "https://it.wikipedia.org/wiki?curid=9208942", "title": "Melodifestivalen 2022", "text": "La sessantaduesima edizione del Melodifestivalen si svolger\u00e0 dal 5 febbraio al 12 marzo 2022 a Stoccolma e decreter\u00e0 il rappresentante della Svezia all'Eurovision Song Contest 2022 a Torino, in Italia.\nOrganizzazione.\nScelta della sede.\nDopo un'edizione svoltasi in un'unica sede a causa dell'impatto della pandemia di COVID-19 in Europa, l'emittente SVT aveva dapprima confermato che l'evento si sarebbe nuovamente svolto in sei diverse citt\u00e0 della Svezia, con la Friends Arena di Stoccolma come sede della finale. Ci\u00f2 nonostante, a causa delle nuove e pi\u00f9 stringenti misure decise dal governo svedese per il contenimento della variante Omicron, il 14 gennaio 2022 \u00e8 stata annunciata la sospensione della formula itinerante anche per questa edizione.\nTutte le fasi della selezione si terranno quindi a Stoccolma, con le prime tre semifinali in programma all'Avicii Arena (gi\u00e0 sede dell'Eurovision Song Contest 2016), le restanti due semifinali e la finale nella Friends Arena.\nLe citt\u00e0 che, secondo i precedenti programmi, avrebbero dovuto ospitare lo show erano:\nFormat.\nIl 26 gennaio 2022 sono state annunciate alcune modifiche al format e allo svolgimento del concorso:\nLe semifinali si svolgeranno in due turni di votazione. La canzone con il maggior numero di voti al primo turno si qualificher\u00e0 direttamente per la finale, mentre nel secondo turno le restanti sei canzoni verranno votate in gran parte come prima: la canzone al primo posto si qualificher\u00e0 per la finale, mentre le canzoni che si sono classificate seconde e terze acederanno alla quinta semifinale, utilizzando un sistema di fasce d'et\u00e0 in vigore dall'edizione 2019. Il voto di ciascuna fascia d'et\u00e0 avr\u00e0 un punteggio di 12, 10, 8, 5, 3 e 1. Per la prima volta, sullo schermo verr\u00e0 mostrata la ripartizione completa dei risultati, compresi i punti assegnati da ciascuna fascia di et\u00e0.\nUna quinta semifinale va a sostituire il ripescaggio (\"Andra Chansen\") delle edizioni precedenti, pur mantenendo la medesima funzione. In un sorteggio che si terr\u00e0 il 1\u00ba marzo 2022, tutte le canzoni classificate al terzo e quarto posto di ciascuna delle quattro semifinali precedenti (otto canzoni in totale) saranno divise in due gruppi. Non verranno fatte differenze sul fatto che si siano classificate terze o quarte nelle rispettive semifinali. Le prime due canzoni di ogni gruppo accederanno alla finale, utilizzando il sistema delle fasce d'et\u00e0. Il voto di ciascuna fascia di et\u00e0 porter\u00e0 un punteggio di 12, 10, 8, 5, 3 e 1. Per questa semifinale, sullo schermo non verr\u00e0 mostrata la ripartizione completa dei risultati.\nDurante la finale dell'evento, al pubblico sar\u00e0 consentito di votare fino a 5 volte per canzone durante le esibizioni. Dopo che la giuria internazionale avr\u00e0 espresso il proprio voto, il pubblico potr\u00e0 esprimere la propria preferenza in un'ulteriore finestra di televoto, in modo da continuare a influenzare i risultati. Come tutte le votazioni precedenti, anche in questa verr\u00e0 utilizzato il sistema delle fasce d'et\u00e0, ognuna delle quali assegner\u00e0 un punteggio di 12, 10, 8\u20131.\nPartecipanti.\nSVT ha selezionato i 28 partecipanti fra le proposte ricevute. La prima met\u00e0 partecipanti \u00e8 stata annunciata il 26 novembre 2021, mentre la seconda met\u00e0 il successivo 30 novembre.\nSemifinali.\nPrima semifinale.\nLa prima semifinale si \u00e8 svolta il 5 febbraio 2022 presso la Avicii Arena, ed ha visto competere i primi 7 artisti.\nI primi due classificati, che sono passati automaticamente alla finale, sono stati Cornelia Jakobs e Robin Bengtsson, mentre sono andati alla semifinale di ripescaggio Theoz e Danne Str\u00e5hed.\nA causa di un guasto tecnico, la votazione tramite app non \u00e8 stata resa disponibile durante questa semifinale; pertanto, sono stati conteggiati unicamente i televoti a pagamento via chiamata e SMS.\nSeconda semifinale.\nLa seconda semifinale si \u00e8 svolta il 12 febbraio 2022 presso la Avicii Arena.\nI primi due classificati, che sono passati automaticamente alla finale, sono stati Liamoo e John Lundvik, mentre sono andati alla semifinale di ripescaggio Alvaro Estrella e Tone Sekelius.\nTerza semifinale.\nLa terza semifinale si \u00e8 svolta il 19 febbraio 2022 presso la Avicii Arena.\nI primi due classificati, che sono passati automaticamente alla finale, sono stati Anders Bagge e Faith Kakembo, mentre sono andati alla semifinale di ripescaggio Lisa Miskovsky e Cazzi Opeia.\nQuarta semifinale.\nLa quarta semifinale si \u00e8 svolta il 26 febbraio 2022 presso la Friends Arena.\nI primi due classificati, che sono passati automaticamente alla finale, sono stati Klara Hammarstr\u00f6m e i Medina, mentre sono andati alla semifinale di ripescaggio i Lillasyster e Anna Bergendahl.\nQuinta semifinale.\nLa quinta semifinale si svolger\u00e0 il 5 marzo 2022 presso la Friends Arena.\nQuesta semifinale va a sostituire il ripescaggio (Andra Chansen) delle edizioni precedenti, pur mantenendo la medesima funzione. In questa serata, otto artisti saranno divisi in due gruppi. Le due canzoni pi\u00f9 votate di ciascun gruppo accederanno alla finale."}
{"id": "9208944", "revid": "62748", "url": "https://it.wikipedia.org/wiki?curid=9208944", "title": "Capanna Alpe Canaa", "text": "La Capanna Alpe Canaa \u00e8 un rifugio alpino situato sull'Alpe Canaa sotto il Pizzo Cramalina nel comune di Lodano nell'alta Valle di Lodano nelle Alpi Ticinesi. \u00c8 un rifugio e tappa della Via Alta Vallemaggia..\nCaratteristiche e informazioni.\nIl rifugio sull'Alpe Canaa si trova a 1.843\u00a0m s.l.m. ai piedi del Pizzo Cramalina a 2.321\u00a0m s.l.m. sopra Lodano.\nIl rifugio \u00e8 costituito da due edifici costruiti dalle rovine dell'ex Alpe Canaa. La capanna ha 20 posti letto (piumini) con doccia e WC. \u00c8 occupato poche settimane all'anno. Incustodito, offre la possibilit\u00e0 di cucinare. Sono disponibili bevande e cibo (pasta, riso, ecc.). Gli animali non sono ammessi.\nAccessi.\nIl rifugio pu\u00f2 essere raggiunto attraverso i seguenti sentieri di montagna (livello di difficolt\u00e0 T2):"}
{"id": "9208946", "revid": "1718925", "url": "https://it.wikipedia.org/wiki?curid=9208946", "title": "Filip Ugran", "text": "Carriera.\nInizi.\nUgran esord\u00ec nei kart nel 2016, rimanendovi fino al 2018.\nNel 2019 debutt\u00f2 in monoposto correndo la Formula 4 italiana con il team BVM Racing. Ottenne un solo punto e chiuse 26\u00ba in classifica. Ugran corse anche due gare in Formula 4 ADAC e tre in Formula 4 spagnola, arrivando sempre a podio ma senza ottenere punti in quanto pilota ospite.\nNel 2020 rimase nella F4 italiana passando alla Jenzer Motorsport. Ottenne la sua prima vittoria ad Imola. Con cinque podi conquistati, fin\u00ec all'ottavo posto in classifica con 133 punti. Gareggi\u00f2 per il medesimo anche nella F4 spagnola nel round di Le Castellet, vincendo le prime due gare ed arrivando secondo nella terza, risultato che lo port\u00f2 al decimo posto in classifica pur senza partecipare a nessun'altra gara.\nFormula 3.\nNel 2021 Ugran rimase con il team Jenzer, ma pass\u00f2 al Campionato FIA di Formula 3. La stagione non fu positiva: il pilota rumeno chiuse al 31\u00ba posto in classifica senza ottenere alcun punto, con un 15\u00ba posto a Zandvoort come miglior risultato.\nRisultati.\nRiepilogo Carriera.\n\u2020 Poich\u00e9 Ugran era pilota ospite, non poteva ottenere punti."}
{"id": "9208949", "revid": "79227", "url": "https://it.wikipedia.org/wiki?curid=9208949", "title": "The Australian Pink Floyd Show", "text": "The Australian Pink Floyd Show, spesso chiamata Australian Pink Floyd, \u00e8 una tribute band australiana formata con lo scopo di ricreare nei dettagli suoni e atmosfere che hanno caratterizzato i concerti dei Pink Floyd.\nStoria.\nIl gruppo nacque nel 1988 ad Adelaide ed esord\u00ec suonando in locali della zona. Il loro successo dipendeva dal fatto che l\u2019Australia, per la sua collocazione geografica e per l\u2019ampiezza del territorio, era raramente meta dei tour in cui si esibivano gruppi provenienti dall\u2019emisfero settentrionale. La prima formazione si costitu\u00ec su iniziativa del chitarrista Lee Smith \u2013 gi\u00e0 affiancato dal batterista Grant Ross e dal bassista Trevor Turton \u2013 che tramite un annuncio richiese un tastierista e un \"vocalist\" per ampliare il gruppo cos\u00ec da poter imitare da vicino i Pink Floyd. Al messaggio risposero Steve Mac and Jason Sawford, e il gruppo, assunto il nome di Think Floyd, cominci\u00f2 a esercitarsi ascoltando con attenzione la produzione dei Pink Floyd e riproducendone le sonorit\u00e0; la risposta del pubblico fu favorevole e cos\u00ec il quintetto inizi\u00f2 le tourn\u00e9e australiane. La loro popolarit\u00e0 crebbe talmente da vedere gli Australian Pink Floyd Show \u2013 come si erano rinominati \u2013 protagonisti di uno spettacolo al Wembley Stadium Conference Centre nell\u2019agosto del 1993, in occasione della prima assemblea internazionale dei \"fans\" dei Pink Floyd. La loro notoriet\u00e0 si espandeva nel Regno Unito e nel continente europeo, nonostante qualche rimaneggiamento nella formazione. Il gruppo australiano nel 1994 ebbe perfino l\u2019onore di suonare di fronte a David Gilmour e successivamente alla presenza degli stessi Pink Floyd alcuni dei quali, in un finale trascinante, si unirono ad elementi della tribute band nell\u2019esecuzione di celebri motivi floydiani.\nOrmai stabilitisi in Gran Bretagna, superarono in notoriet\u00e0 altri musicisti affermati, e negli anni a seguire furono sul palco di molti teatri e in festival rock. Nel 2003, dopo alcuni cambiamenti nell\u2019organico, a trent\u2019anni dalla pubblicazione replicarono \"The Dark Side of the Moon\" ingaggiando dei coristi e un sassofonista e andando in tourn\u00e9e in Nord America e in Europa; due anni dopo fu la volta di \"Wish You Were Here\" con tour in Sud America, poi tocc\u00f2 ad \"Animals\", registrato dal vivo nello stesso anno. Mentre i tour si susseguivano, gli Australian Pink Floyd hanno perfezionato le capacit\u00e0 musicali riproduttive e affinato le soluzioni tecniche via via pi\u00f9 complesse, cos\u00ec da esibirsi in spazi sempre pi\u00f9 larghi come la Wembley Arena e la O2 Arena a Londra. Nel 2011 il gruppo si \u00e8 rinforzato con l\u2019ingresso di David Domminney Fowler, Alex McNamara e le coriste Emily Lynn, Lara Smile e Lorelei McBroom. Negli anni a venire si sono avvicendate le tourn\u00e9e; nel 2014 la formazione \u00e8 stata protagonista di concerti anche in Russia."}
{"id": "9208971", "revid": "780783", "url": "https://it.wikipedia.org/wiki?curid=9208971", "title": "Vuelta al Pa\u00eds Vasco 1999", "text": ""}
{"id": "9208973", "revid": "780783", "url": "https://it.wikipedia.org/wiki?curid=9208973", "title": "Vuelta al Pa\u00eds Vasco 1971", "text": ""}
{"id": "9208974", "revid": "780783", "url": "https://it.wikipedia.org/wiki?curid=9208974", "title": "Vuelta al Pa\u00eds Vasco 1972", "text": ""}
{"id": "9208975", "revid": "780783", "url": "https://it.wikipedia.org/wiki?curid=9208975", "title": "Vuelta al Pa\u00eds Vasco 1973", "text": ""}
{"id": "9208976", "revid": "780783", "url": "https://it.wikipedia.org/wiki?curid=9208976", "title": "Vuelta al Pa\u00eds Vasco 1974", "text": ""}
{"id": "9208977", "revid": "780783", "url": "https://it.wikipedia.org/wiki?curid=9208977", "title": "Vuelta al Pa\u00eds Vasco 1975", "text": ""}
{"id": "9208978", "revid": "780783", "url": "https://it.wikipedia.org/wiki?curid=9208978", "title": "Vuelta al Pa\u00eds Vasco 1976", "text": ""}
{"id": "9208981", "revid": "780783", "url": "https://it.wikipedia.org/wiki?curid=9208981", "title": "Vuelta al Pa\u00eds Vasco 1998", "text": ""}
{"id": "9208982", "revid": "780783", "url": "https://it.wikipedia.org/wiki?curid=9208982", "title": "Vuelta al Pa\u00eds Vasco 1997", "text": ""}
{"id": "9208983", "revid": "1005847", "url": "https://it.wikipedia.org/wiki?curid=9208983", "title": "Assemblea nazionale del popolo", "text": ""}
{"id": "9208985", "revid": "594360", "url": "https://it.wikipedia.org/wiki?curid=9208985", "title": "Permission to Dance On Stage", "text": "Permission to Dance On Stage \u00e8 una serie di concerti della boy band sudcoreana BTS.\nDescrizione.\nIl concerto di apertura \u00e8 stato annunciato il 15 settembre 2021 e si \u00e8 tenuto il 24 ottobre allo Stadio Olimpico di Seul, senza pubblico presente a causa della pandemia di COVID-19, venendo trasmesso esclusivamente in live streaming. Le immagini sono state diffuse in qualit\u00e0 HD o 4K da sei angoli di ripresa differenti, e sono state decorate da testi e disegni in sovrimpressione grazie alla tecnologia Visual Effect View (VEV). V si \u00e8 esibito seduto dopo aver accusato dolori al polpaccio durante le prove.\nTutti gli spettacoli della tappa nordamericana dal SoFi Stadium sono stati proiettati anche in diretta allo YouTube Theater, e la data finale \u00e8 stata trasmessa simultaneamente in streaming. Il 28 novembre \u00e8 salita sul palco anche Megan Thee Stallion per eseguire il suo remix di \"Butter\", mentre lo show del 2 dicembre \u00e8 stato chiuso da un'apparizione a sorpresa di Chris Martin per un'esibizione di \"My Universe\".\nIl 10, il 12 e il 13 marzo 2022 si esibiranno nuovamente allo Stadio Olimpico di Seul; in ottemperanza alle disposizioni anti-COVID, la capacit\u00e0 sar\u00e0 ridotta a spettatori a serata, pari al 22,9% dei posti normalmente disponibili. Sar\u00e0 il pi\u00f9 grande evento live in Corea del Sud dall'inizio della pandemia. Il primo e l'ultimo spettacolo saranno disponibili in live streaming, mentre il secondo verr\u00e0 proiettato in diretta nei cinema di tutto il mondo su produzione e regia di Hybe e Big Hit Music, distribuito da Trafalgar Releasing.\nL'8, il 9, il 15 e il 16 aprile suoneranno all'Allegiant Stadium di Paradise, Nevada. Si potranno seguire tutti gli spettacoli anche in diretta all'MGM Grand Garden Arena, mentre solo l'ultimo sar\u00e0 trasmesso simultaneamente in streaming.\nAccoglienza.\nCommerciale.\nIl concerto di apertura \u00e8 stato seguito in streaming da spettatori provenienti da 197 Paesi e regioni.\nTutti i biglietti per la tappa americana sono andati esauriti durante le prevendite per il fan club, realizzando le vendite pi\u00f9 alte per un concerto al SoFi Stadium. Secondo la Big Hit Music, agenzia dei BTS, hanno attratto presenze in quattro serate, fan hanno seguito in diretta gli show dallo YouTube Theater e spettatori si sono collegati al live streaming a pagamento dell'ultimo show, per un totale di presenze. L'incasso di 33,3 milioni di dollari \u00e8 stato il migliore registrato sul territorio statunitense in 18 anni, e il secondo in Nord America in 30 anni.\nIn Corea del Sud, i biglietti per assistere alla proiezione del concerto del 12 marzo 2022 sono terminati in meno di un'ora nelle tre catene multisala pi\u00f9 grandi del Paese. Lotte Cinema li ha esauriti in 10 minuti, CGV in 15 minuti nell'area metropolitana di Seul e in 20-30 nel resto del territorio.\nCritica.\nRecensendo lo spettacolo online da Seul, Rhian Daly di \"NME\" ha scritto che \"\"Permission to Dance On Stage\" \u00e8 un altro esempio impeccabile della capacit\u00e0 del gruppo di adattarsi, eccellere e conquistare, anche quando il percorso della vita \u00e8 tutt'altro che agevole\", complimentando la scaletta che \"mette in mostra il ricco spettro emotivo che \u00e8 la discografia dei BTS [...] per creare segmenti che creano stati d'animo diversi.\"\nPer Kevin E G Perry di \"The Independent\", lo show del 28 novembre al SoFi Stadium \u00e8 stato \"una successione sublime di hit pop, combinando routine di ballo meticolosamente coreografate a momenti chiaramente spontanei di sentita sincerit\u00e0, [...] giocoso e poi profondamente serio, musicalmente accecante e mai eseguito con niente di meno della totale autenticit\u00e0.\" Abby Webster di \"NME\" ha sottolineato l'assenza di performance soliste, ritenendo che con tale scelta \"i BTS accendono invece i riflettori sulla miscela alchemica unica che possono evocare solo come set completo.\" \"Consequence\" ha inserito le quattro serate americane tra i dodici concerti migliori dell'anno. Lenika Cruz del \"The Atlantic\" le ha descritte come \"una sorta di convalida dei BTS\u2014del loro talento, autenticit\u00e0, portata, e legame emotivo con i fan. Tutte queste cose erano state messe in discussione dai critici, o a volte dagli artisti stessi, nel 2021. Le quattro serate sono state rumorose, estatiche, e la prova toccante che si erano tutti sbagliati.\"\nDong Sun-hwa del \"Korea Times\" ha indicato l'esibizione di \"Black Swan\" come uno dei momenti pi\u00f9 accattivanti, cos\u00ec come Alexis Hodoy\u00e1n-Gast\u00e9lum di \"Rolling Stone\", che ne parlato come di un'\"interpretazione maestosa [...] in cui, insieme ai loro ballerini, i ragazzi hanno mostrato la massima precisione e abilit\u00e0 per simulare in modo sorprendente le ali di un cigno tramite la danza.\"\nScaletta.\nI BTS hanno utilizzato diverse scalette, dividendo lo show in quattro parti i cui nomi sono ispirati all'ultimo verso di \"Butter\": Hotter (da \"On\" a \"DNA\"), Deeper (da \"Blue &amp; Grey\" a \"Fake Love\"), Sweeter (da \"Life Goes On\" a \"Butter\") e Cooler (da \"Airplane pt. 2\" alla conclusione). Contrariamente ai loro concerti precedenti, non sono inclusi numeri solisti."}
{"id": "9208986", "revid": "780783", "url": "https://it.wikipedia.org/wiki?curid=9208986", "title": "Vuelta al Pa\u00eds Vasco 1996", "text": ""}
{"id": "9208988", "revid": "780783", "url": "https://it.wikipedia.org/wiki?curid=9208988", "title": "Vuelta al Pa\u00eds Vasco 1977", "text": ""}
{"id": "9208989", "revid": "780783", "url": "https://it.wikipedia.org/wiki?curid=9208989", "title": "Vuelta al Pa\u00eds Vasco 1978", "text": ""}
{"id": "9208990", "revid": "780783", "url": "https://it.wikipedia.org/wiki?curid=9208990", "title": "Vuelta al Pa\u00eds Vasco 1979", "text": ""}
{"id": "9208992", "revid": "780783", "url": "https://it.wikipedia.org/wiki?curid=9208992", "title": "Vuelta al Pa\u00eds Vasco 1980", "text": ""}
{"id": "9208994", "revid": "523249", "url": "https://it.wikipedia.org/wiki?curid=9208994", "title": "Jeremy Slater", "text": ""}
{"id": "9208997", "revid": "365417", "url": "https://it.wikipedia.org/wiki?curid=9208997", "title": "Ruso Abudio", "text": " \nEra un ex magistrato edile e ha servito in Alta Germania come legato nell'esercito di Gneo Cornelio Lentulo Getulico durante il regno dell'imperatore Tiberio. Ruso accus\u00f2 Lentulo poich\u00e9 aveva fatto sposare la figlia con il prefetto del pretorio Seiano, caduto in disgrazia tre anni prima. Non \u00e8 chiaro se ci fosse stata un'accusa formale contro Lentulo; in ogni caso, egli non fu mai condannato, ma Ruso fu costretto a lasciare Roma. "}
{"id": "9208998", "revid": "305330", "url": "https://it.wikipedia.org/wiki?curid=9208998", "title": "Australian Pink Floyd", "text": ""}
{"id": "9209000", "revid": "22475", "url": "https://it.wikipedia.org/wiki?curid=9209000", "title": "Minamoto no Shitag\u014d", "text": "Era un membro del Saga Genji, secondo figlio di Minamoto no Kozoru, un pronipote dell'imperatore Saga. \u00c8 considerato uno dei Trentasei immortali della poesia.\nBiografia.\nFamoso per l'erudizione fin dalla sua giovinezza, nel 934 inizi\u00f2 la stesura del \"Wamy\u014d ruijush\u014d\" (dizionario giapponese del 938 di Caratteri cinesi) a vent'anni. Nel 951, sebbene fosse ancora uno studente, divenne membro (\"yoriudo\") del \"Wakadokoro\" (Ufficio di poesia), curando il \"Man'y\u014dush\u016b\" e selezionando \"waka\" per il \"Gosen Wakash\u016b\" come uno dei \"Nashitsubo no gonin\".\nNon solo mostr\u00f2 un talento eccezionale per la prosa e la poesia cinesi, ma fu anche un poeta \"waka\" cos\u00ec dotato che nel 960 contribu\u00ec con una poesia al \"Tentoku Dairi Uta-awase\" (Concorso di poesia del palazzo imperiale dell'era Tentoku) e serv\u00ec come giudice in vari concorsi di poesia.\nEra conosciuto come un uomo di grande talento e nella sua collezione personale, \"Minamoto no Shitagosh\u016b\", ci sono un gran numero di \"waka\" che usano intricati giochi di parole. \nInoltre, gli \u00e8 stata attribuita la paternit\u00e0 dell' \"Utsuho monogatari\" e dell\"'Ochikubo Monogatari\" e alcuni studiosi lo considerano addirittura l'autore del \"Taketori Monogatari\".\nFu nominato per vari incarichi, inclusi quelli di governatore ad interim di Shim\u014dsa e di governatore di Izumi, la sua carica pi\u00f9 alta fu quella di governatore di Noto."}
{"id": "9209001", "revid": "757396", "url": "https://it.wikipedia.org/wiki?curid=9209001", "title": "Club Baloncesto Gran Canaria 2005-2006", "text": "Questa voce raccoglie le informazioni riguardanti il Club Baloncesto Gran Canaria nelle competizioni ufficiali della stagione 2005-2006.\nStagione.\nLa stagione 2005-2006 del Club Baloncesto Gran Canaria \u00e8 la 15\u00aa nel massimo campionato spagnolo di pallacanestro, la Liga ACB.\nAll'inizio della nuova stagione la Federazione decise di abolire la distinzione riguardo ai giocatori comunitari, estendendo la classificazione a tutti i Paesi appartenenti alla FIBA Europe.\nRoster.\n\"Aggiornato al 26 novembre 2021.\""}
{"id": "9209003", "revid": "780783", "url": "https://it.wikipedia.org/wiki?curid=9209003", "title": "Vuelta al Pa\u00eds Vasco 1981", "text": ""}
{"id": "9209004", "revid": "780783", "url": "https://it.wikipedia.org/wiki?curid=9209004", "title": "Vuelta al Pa\u00eds Vasco 1982", "text": ""}
{"id": "9209005", "revid": "1543377", "url": "https://it.wikipedia.org/wiki?curid=9209005", "title": "Conferenza della Grande Asia orientale", "text": "La conferenza di Tokyo del 1943, meglio nota come fu un incontro internazionale tenutosi a Tokyo tra il 5 e il 6 novembre 1943, in piena seconda guerra mondiale. La conferenza riun\u00ec nella capitale nipponica i capi di governo e i rappresentati dell'Impero giapponese e dei suoi principali alleati e collaboratori in Asia, membri della cosiddetta \"sfera di co-prosperit\u00e0 della Grande Asia orientale\".\nLungi da produrre decisioni dall'immediato effetto pratico, la conferenza fu pi\u00f9 che altro un'occasione di propaganda, al fine di convincere i popoli asiatici che il Giappone era portatore di un ruolo di \"liberatore\" dall'oppressione del colonialismo occidentale in Asia e aumentare quindi il sostegno allo sforzo bellico nipponico nei confronti delle rinnovate controffensive degli Alleati sul fronte del Pacifico; la maggior parte dei delegati presenti alla conferenza erano espressione di governi collaborazionisti asiatici la cui \"indipendenza\" era stata proclamata dagli stessi giapponesi.\nIl documento finale prodotto dalla conferenza rappresentava una specie di risposta giapponese alla Carta Atlantica degli alleati anglo-statunitensi, riprendendo anche alcuni dei temi in essa trattati in materia di cooperazione internazionale e diritto all'indipendenza e all'autogoverno degli Stati. Bench\u00e9 in definitiva fosse stato solo uno sforzo di propaganda pro-Giappone, inficiato dal reale comportamento dei giapponesi nei confronti delle nazioni asiatiche occupate, la conferenza viene ricordata anche come un primo tentativo di affermare un'unione pan-asiatica tra i popoli del continente, tema ripreso dalla conferenza di Bandung del 1955.\nAntefatti.\nSin dalla conclusione della guerra russo-giapponese del 1904-1905, tanto i popoli delle nazioni asiatiche dominate dalle \"potenze bianche\" (come India o Indocina) quanto quelli degli Stati forzati a sottoscrivere \"trattati ineguali\" con le grandi potenze occidentali (come la Cina) iniziarono a guardare al Giappone come a un modello a cui ispirarsi, vista la sua natura di prima nazione asiatica ad aver sconfitto nei tempi pi\u00f9 recenti una grande potenza europea, l'Impero russo appunto. Nel corso degli anni 1920 e 1930, i mezzi d'informazione giapponesi diedero ampio risalto alle leggi di stampo razzista emanate dai governi occidentali al fine di escludere l'immigrazione dalle nazioni asiatiche (come la \"politica dell'Australia bianca\" che influenz\u00f2 i governi e l'opinione pubblica australiani dal 1901, o le leggi anti-immigrazione approvate dal Congresso degli Stati Uniti nel 1882, 1917 e 1924), come pure a resoconti su quanto gli asiatici soffrissero di pregiudizi razziali negli Stati Uniti d'America, in Canada, in Australia e nelle stesse colonie asiatiche delle potenze europee.\nLa maggior parte dei giapponesi all'epoca sembrava credere sinceramente che il Giappone fosse una nazione unicamente virtuosa, governata da un imperatore che era un dio vivente, e quindi la fonte di ogni bont\u00e0 nel mondo. Poich\u00e9 l'imperatore era adorato come un dio vivente e considerato moralmente \u00abpuro e giusto\u00bb, l'autopercezione diffusa tra i giapponesi stessi era che il Giappone non avrebbe mai potuto fare nulla di sbagliato, poich\u00e9 sotto la guida dell'imperatore divino tutto ci\u00f2 che lo Stato giapponese faceva era da considerarsi unicamente come \"giusto\"; la conseguenza di ci\u00f2 era che la popolazione giapponese era predisposta ad accettare automaticamente una qualunque guerra condotta dal Giappone come una cosa \"giusta\" e \"morale\", visto che il divino imperatore non avrebbe mai potuto condurre una guerra \"ingiusta\". In questo contesto, molti giapponesi credevano che la missione del Giappone fosse porre fine al dominio delle nazioni occidentali in Asia e liberare gli altri asiatici che soffrivano sotto il dominio delle \"potenze bianche\"; un pamphlet distribuito alle truppe giapponesi nel dicembre 1941 recitava: \u00abQuesti bianchi possono aspettarsi, dal momento in cui escono dal grembo delle loro madri, di ricevere una ventina di nativi come loro schiavi personali. \u00c8 davvero questa la volont\u00e0 di Dio?\u00bb. La propaganda giapponese sfruttava spesso il tema del maltrattamento degli asiatici per opera dei colonizzatori occidentali come sprone per le truppe nipponiche.\nA partire dal 1931, il Giappone inizi\u00f2 a giustificare il suo proprio imperialismo in Asia facendo riferimento al tema del pan-asiatismo. La guerra con la Cina, iniziata nel 1937, venne descritta come uno sforzo per unire i popoli cinese e giapponese nell'amicizia pan-asiatica e per portare in Cina la \"via imperiale\", scopi che giustificavano l'\u00abuccisione compassionevole\u00bb dei \u00abpochi piantagrane\u00bb in Cina che erano causa di tutti i problemi nelle relazioni sino-giapponesi; in base a ci\u00f2, la propaganda giapponese aveva proclamato che l'Esercito imperiale, guidato dalla \u00abbenevolenza dell'imperatore\u00bb, era venuto in Cina per impegnarsi proprio in \"uccisioni compassionevoli\" per il bene dello stesso popolo cinese. Quando nel 1941 il Giappone dichiar\u00f2 guerra agli Stati Uniti e a diversi Stati europei che possedevano colonie in Asia, i giapponesi iniziarono a rappresentare s\u00e9 stessi come coinvolti in una guerra di liberazione per il bene di tutti i popoli asiatici; in particolare, la propaganda nipponica fu intrisa di un marcato razzismo nei confronti degli occidentali, dipinti come \"demoni bianchi\" e \"diavoli bianchi\" completi di artigli, zanne, corna e code. Lo stesso governo imperiale dipinse il conflitto come una guerra razziale tra i benevoli popoli asiatici guidati dal Giappone da un lato e gli statunitensi e gli europei dall'altro, dipinti come esseri sub-umani. Questo degener\u00f2 al punto che gli stessi leader nipponici diedero a volte l'impressione, nei loro discorsi, di credere alla propria propaganda sul fatto che i bianchi fossero interessati da un processo di degenerazione razziale, che li stesse effettivamente trasformando nelle creature demoniache sbavanti e ringhianti raffigurate nei loro cartoni animati: in una conferenza stampa nel 1940, il ministro degli esteri nipponico Y\u014dsuke Matsuoka ebbe modo di affermare che \u00abla missione della razza Yamato \u00e8 impedire che la razza umana diventi diabolica, salvarla dalla distruzione e condurla alla luce del mondo\u00bb.\nAlmeno alcune persone all'interno delle colonie asiatiche accolsero i giapponesi come liberatori dal giogo degli europei. La propaganda giapponese insisteva molto sulla necessit\u00e0 di creare una \"sfera di co-prosperit\u00e0 della Grande Asia orientale\" dove tutti i popoli asiatici potessero vivere insieme come fratelli e sorelle; la realt\u00e0 delle cose era tuttavia pi\u00f9 simile a quanto esposto in un documento del luglio 1943 intitolato \"Indagine sulla politica mondiale con la razza Yamato come nucleo\", dove i giapponesi stessi erano indicati come una razza superiore agli altri popoli mondiali e naturalmente destinata a dominare per sempre sugli altri popoli asiatici, considerati come razzialmente inferiori. Prima dell'indizione della conferenza della Grande Asia orientale, il governo giapponese aveva rilasciato vaghe promesse di indipendenza a una variet\u00e0 di movimenti anti-coloniali e indipendentisti asiatici nei territori occupati dal Giappone, ma salvo che per l'istituzione di alcuni evidenti Stati fantoccio nella Cina occupata queste promesse non avevano portato in pratica a nulla di concreto. Quando, nel corso del 1943, l'andamento della guerra del Pacifico inizi\u00f2 a ritorcersi contro il Giappone, i burocrati del Ministero degli esteri nipponico e i sostenitori della filosofia del pan-asiatismo presenti nei ranghi del governo e delle forze armate iniziarono a premere per una rapida politica di concessione dell'indipendenza a varie parti dell'Asia, nel tentativo di incrementare la resistenza locale al ritorno delle truppe degli Alleati e aumentare il supporto allo sforzo bellico del Giappone; centrale nel sostenere questa politica fu Mamoru Shigemitsu, ambasciatore giapponese presso il governo collaborazionista cinese insediato a Nanchino. La dirigenza militare nipponica accolse la proposta in principio, ben capendo il valore propagandistico di una simile mossa, ma il livello di \"indipendenza\" che i militari avevano in mente per i vari territori era addirittura inferiore a quello di cui godeva lo Stato fantoccio cinese del Manciuku\u00f2; diversi territori ricompresi nella sfera di co-prosperit\u00e0 della Grande Asia orientale non erano poi destinati a essere interessati da questo fenomeno.\nLa necessit\u00e0 di compensare i fallimenti sul piano militare con un successo sul piano diplomatico portarono il gabinetto del primo ministro Hideki T\u014dj\u014d a sposare la politica di apertura pan-asiatica. All'inizio del 1943 il governo giapponese istitu\u00ec un Ministero per la Grande Asia orientale, incaricato di curare le relazioni con i supposti Stati indipendenti asiatici ricompresi nella sfera di influenza del Giappone; in merito alla creazione del ministero, lo storico statunitense Gerhard Weinberg scrisse: \u00abQuesto passo mostr\u00f2 esso stesso che gli annunci periodici provenienti da Tokyo circa il fatto che i popoli dell'Asia dovevano essere liberati e autorizzati a determinare il proprio destino erano una farsa e cos\u00ec erano intesi. Se qualcuno dei territori nominalmente dichiarati indipendenti lo fosse stato effettivamente, poteva ovviamente relazionarsi con il Ministero degli esteri, che esisteva proprio allo scopo di intrattenere rapporti con Stati indipendenti\u00bb. Shigemitsu, il maggior sostenitore dell'iniziativa, fu chiamato da T\u014dj\u014d nell'aprile 1943 a ricoprire la carica di ministro degli esteri, e il processo di concessione dell'indipendenza ai territori occupati dal Giappone ebbe inizio: formali dichiarazioni di indipendenza furono pronunciate dalla Birmania il 1\u00ba agosto 1943 e dalle Filippine il 14 ottobre 1943, mentre il 21 ottobre i giapponesi curarono l'istituzione di un governo provvisorio per l'India. Gi\u00e0 dal 2 ottobre, infine, la dirigenza nipponica diede il suo assenso alla riunione, per il novembre seguente, di una \"Conferenza della Grande Asia orientale\" tra delegati di massimo livello in rappresentanza degli Stati \"indipendenti\" uniti al Giappone: nella visione di Shigemitsu la conferenza doveva costituire il primo passo per l'istituzione di una confederazione asiatica e di un regime di cooperazione internazionale che potesse proseguire nel dopoguerra, oltre a dare una visione pi\u00f9 positiva degli obiettivi del Giappone nel conflitto in corso; T\u014dj\u014d e i vertici militari, pi\u00f9 pragmaticamente, guardavano alla conferenza come a un modo per aumentare il sostegno dei popoli asiatici allo sforzo bellico nipponico, oltre a servire a minare il morale degli Alleati opponendo alla loro avanzata un fronte compatto nell'Asia orientale.\nLa conferenza.\nI partecipanti.\nLa scelta dei partecipanti alla conferenza fu dettata da vari fattori. Regioni come la Corea e l'isola di Taiwan erano state da tempo annesse come territori esterni dello stesso Impero giapponese, e non era previsto per esse alcun piano per la concessione di una qualche forma di autonomia politica o anche solo di indipendenza nominale. I giapponesi non invitarono poi alcun delegato dal Vietnam o dalla Cambogia, al fine di non guastare i rapporti con il governo di Vichy che continuava a esercitare, pur sotto l'occupazione militare nipponica, il controllo politico nominale della colonia dell'Indocina francese. Il problema rappresentato dalla Malesia e dalle ex Indie orientali olandesi (l'odierna Indonesia) fu pi\u00f9 complesso: gli organizzatori della conferenza furono spiazzati dalla decisione di annettere questi territori all'Impero giapponese, assunta unilateralmente il 31 maggio 1943 dal Quartier generale imperiale, che di fatto eliminava qualunque piano per la concessione di un'indipendenza anche solo nominale; questa azione caus\u00f2 un grave danno all'immagine del Giappone come \"liberatore\" dei popoli asiatici. I leader indipendentisti indonesiani Sukarno e Mohammad Hatta furono invitati a Tokyo poco dopo la conclusione della conferenza per un incontro informale, ma non fu permesso loro di partecipare alla conferenza stessa.\nAlla fine, oltre al Giappone stesso, furono sei gli Stati \"indipendenti\" invitati a prendere parte alla conferenza. I capi delle delegazioni presenti a Tokyo furono:\nStrettamente parlando Subhas Chandra Bose era presente solo in qualit\u00e0 di \"osservatore\", visto che la quasi totalit\u00e0 dell'India continuava a rimanere sotto il controllo del Regno Unito. La Thailandia invi\u00f2 alla conferenza il principe Wan Waithayakon in luogo del primo ministro Plaek Phibunsongkhram, al fine di enfatizzare il fatto che il Paese era un alleato del Giappone e non una regione posta sotto il suo dominio; Phibunsongkhram era inoltre preoccupato dalla possibilit\u00e0 di essere spodestato da un colpo di Stato qualora si fosse allontanato da Bangkok.\nBench\u00e9 la Corea non avesse alcuna delegazione ufficiale alla conferenza, alcuni intellettuali coreani di spicco come lo storico Choe Nam-seon, il romanziere Yi Kwang-su e lo scrittore di libri per bambini Ma Haesong furono invitati come membri della delegazione nipponica, al fine di pronunciare discorsi inneggianti al Giappone ed esprimere i loro ringraziamenti ai giapponesi per aver colonizzato la Corea; lo scopo di questi discorsi era fondamentalmente quello di rassicurare gli altri popoli asiatici circa il futuro che li aspettava all'interno della sfera di co-prosperit\u00e0 dominata dal Giappone. Il fatto che Choe e Yi fossero stati un tempo attivisti per l'indipendenza della Corea, e aspri oppositori del dominio del Giappone, rese la loro presenza alla conferenza un colpo di propaganda per il governo nipponico, poich\u00e9 sembrava dimostrare che l'imperialismo giapponese fosse cos\u00ec vantaggioso per i popoli sottoposti che anche coloro che una volta vi si opponevano avevano ora cambiato idea. I coreani presenti parlarono anche con passione contro i \"diavoli occidentali\", descrivendoli come i \u00abnemici pi\u00f9 mortali della civilt\u00e0 asiatica che siano mai esistiti\u00bb e lodando il Giappone per il suo ruolo nel tener loro testa.\nTemi trattati.\nLa conferenza si apr\u00ec alle 10:00 del 5 novembre 1943 presso il palazzo della Dieta imperiale a Tokyo; l'ordine dei lavori e degli interventi fu strettamente predisposto e regolato dai giapponesi. T\u014dj\u014d accolse i delegati con un discorso in cui lodava l'\u00abessenza spirituale\u00bb dell'Asia in contrapposizione alla \u00abcivilt\u00e0 materialista\u00bb dell'Occidente; in generale l'incontro fu caratterizzato dall'elogio della solidariet\u00e0 e dalla condanna dell'imperialismo occidentale, ma senza formulare piani pratici n\u00e9 di sviluppo economico n\u00e9 di integrazione.\nIl tema principale trattato alla conferenza fu la necessit\u00e0 che tutti i popoli asiatici si radunassero dietro al Giappone e offrissero un esempio ispiratore di idealismo pan-asiatico contro i malvagi \"diavoli bianchi\"; lo storico statunitense John W. Dower scrisse che i vari delegati \u00abqualificavano la guerra in Oriente-contro-Occidente, Orientale-contro-Occidentale, e in definitiva in un contesto sangue-contro-sangue\u00bb. Il delegato birmano Ba Maw dichiar\u00f2: \u00abIl mio sangue asiatico ha sempre chiamato altri asiatici... Questo non \u00e8 il momento di pensare con altre menti, questo \u00e8 il momento di pensare con il nostro sangue, e questo pensiero mi ha portato dalla Birmania al Giappone\u00bb; in seguito, Ba Maw ricord\u00f2 che alla conferenza \u00aberavamo asiatici che riscoprivano l'Asia\u00bb. Il primo ministro T\u014dj\u014d dichiar\u00f2 nel suo discorso che \u00ab\u00e8 un fatto incontrovertibile che le nazioni della Grande Asia orientale siano legate a tutti gli effetti da vincoli di un rapporto inscindibile\u00bb; il delegato filippino Jose Laurel dichiar\u00f2 che nessuno al mondo poteva \u00abfermare o ritardare l'acquisizione da parte di un miliardo di asiatici del diritto e dell'opportunit\u00e0 libera e senza restrizioni di plasmare il proprio destino\u00bb; secondo Subhas Chandra Bose, \u00abse i nostri alleati dovessero cadere, non ci sarebbe speranza per l'India di essere libera per almeno 100 anni\u00bb.\nL'ambasciatore filippino a Tokyo dichiar\u00f2 che \u00ab\u00e8 giunto il momento per i filippini di ignorare la civilt\u00e0 anglosassone e la sua influenza snervante... e di riconquistare il loro fascino e le virt\u00f9 originarie di popolo orientale\u00bb; tuttavia, fu una grossa ironia della conferenza il fatto che, a dispetto dei veementi discorsi di condanna del colonialismo \"anglo-sassone\", l'inglese fu la lingua usata nel corso dei lavori, visto che era l'unico linguaggio comune a tutti i delegati. Bose ricord\u00f2 in seguito che l'atmosfera alla conferenza era come quella di una \u00abriunione di famiglia\u00bb, poich\u00e9 tutti erano asiatici e si sentivano come se appartenessero a un unico insieme; durante la conferenza gli studenti universitari indiani in Giappone accolsero Bose come un idolo.\nVisto che il Giappone aveva circa due milioni di soldati impegnati in operazioni belliche sul suolo cinese, rendendo quello della Cina il principale teatro di operazioni per i giapponesi nel conflitto, nel 1943 il gabinetto di T\u014dj\u014d aveva deciso di pervenire al pi\u00f9 presto a un accordo di pace con i cinesi per dirottare tutte le risorse nella guerra contro gli statunitensi nel Pacifico.; l'idea di T\u014dj\u014d aveva tuttavia incontrato una feroce opposizione nell'\u00e9lite nipponica, restia a privarsi di uno qualsiasi dei \"diritti e interessi\" giapponesi in Cina la cui rinuncia era per\u00f2 l'unica base concepibile per fare la pace con i cinesi. Per quadrare questo cerchio su come fare la pace con la Cina senza rinunciare a nessuno dei \"diritti e interessi\" giapponesi in Cina, si credeva a Tokyo che una grande dimostrazione di pan-asiatismo avrebbe portato i cinesi a fare la pace con il Giappone e a unirsi ai giapponesi contro i loro comuni nemici, i \"diavoli bianchi\"; quindi, uno dei temi principali della conferenza fu che, essendosi alleato con gli Stati Uniti e il Regno Unito, il leader nazionalista Chiang Kai-shek, animo della resistenza cinese ai giapponesi, non era un vero asiatico poich\u00e9 nessun asiatico si sarebbe alleato con i \"diavoli bianchi\" per combattere contro altri asiatici. Lo storico Weinberg osserv\u00f2 che per quanto riguarda la propaganda giapponese in Cina, i \u00abgiapponesi avevano in effetti cancellato ogni prospettiva di propaganda in Cina con la loro atroce condotta nel paese\u00bb, ma nel resto dell'Asia lo slogan \"Asia per gli asiatici\" aveva molta \u00abrisonanza\u00bb poich\u00e9 molte persone nel Sud-est asiatico non avevano amore per le varie potenze occidentali che le governavano.\nSecondo Ba Maw, lo spirito pan-asiatico della conferenza del 1943 sopravvisse alla fine della guerra e alla sconfitta del Giappone, divenendo la base della conferenza di Bandung del 1955. Lo storico indiano Panjaj Mishra elogi\u00f2 la conferenza della Grande Asia orientale considerandola come parte del processo di unione dei popoli asiatici contro i bianchi, poich\u00e9 \u00abi giapponesi avevano rivelato quanto profonde fossero le radici del sentimento anti-occidentale e come rapidamente gli asiatici potevano prendere il potere dai loro aguzzini europei\u00bb. Mishra sostenne che il comportamento delle \"potenze bianche\" nei confronti delle loro colonie asiatiche, guidato da una marcata quantit\u00e0 di razzismo, portava naturalmente gli asiatici a guardare al Giappone come a un liberatore dai loro governanti coloniali.\nLa dichiarazione congiunta.\nIl 6 novembre, a conclusione dei lavori della conferenza, i delegati approvarono all'unanimit\u00e0 una dichiarazione congiunta:\nLa dichiarazione uscita dalla conferenza era fondamentalmente un amalgama di due distinti documenti predisposti dal Ministero per la Grande Asia orientale e dal Ministero degli esteri nipponici, messi a punto gi\u00e0 il 20 ottobre precedente. La dichiarazione, in sostanza, rappresentava una risposta del Giappone alla \"Carta Atlantica\" approvata dai massimi leader anglo-statunitensi il 14 agosto 1941, al punto che alcuni organi di informazione giapponesi si riferirono a essa come a una \"Carta del Pacifico\". I due documenti presentavano notevoli similitudini, come ammesso dallo stesso ministro degli esteri Shigemitsu e da vari delegati presenti alla conferenza: l'enfasi posta dalla dichiarazione sulla \"sovranit\u00e0 e indipendenza\" rispecchiava il riferimento della Carta Atlantica all'autodeterminazione nazionale e ai \"diritti sovrani e di autogoverno\"; entrambi i documenti chiedevano una maggiore cooperazione internazionale per promuovere la prosperit\u00e0 economica e per garantire la parit\u00e0 di accesso ai mercati e alle risorse, e si facevano promotori della necessit\u00e0 di una maggiore stabilit\u00e0 regionale e sicurezza delle nazioni nei loro confini.\nConseguenze.\nLa conferenza e la dichiarazione finale siglata il 6 novembre furono in definitiva poco pi\u00f9 di un gesto propagandistico, volto a raccogliere il sostegno regionale per la fase successiva della guerra delineando gli ideali per la quale era combattuta; tuttavia, la conferenza segn\u00f2 un punto di svolta nella politica estera del Giappone e nelle sue relazioni con le altre nazioni asiatiche. La sconfitta delle forze giapponesi nella campagna di Guadalcanal all'inizio del 1943 e una crescente consapevolezza dei limiti delle forze militari nipponiche portarono la dirigenza civile di Tokyo a rendersi conto che un quadro basato sulla cooperazione, piuttosto che uno basato sul dominio coloniale, avrebbe consentito una maggiore mobilitazione di manodopera e risorse contro l'avanzata delle forze degli Alleati; la conferenza segn\u00f2 anche l'inizio degli sforzi per creare un quadro che consentisse una qualche forma di compromesso diplomatico per la conclusione della guerra, nel caso in cui la soluzione militare fosse fallita del tutto. Tuttavia, queste mosse arrivarono troppo tardi per salvare l'Impero giapponese, che si arrese agli Alleati meno di due anni dopo la conferenza.\nImbarazzato dal fatto che, nell'ottobre 1943, il Regno Unito e gli Stati Uniti avessero firmato dei trattati con cui rinunciavano alle loro concessioni e diritti extraterritoriali in Cina, il 9 gennaio 1944 il Giappone firm\u00f2 un trattato con il regime di Wang Jingwei rinunciando a sua volta ai propri diritti extraterritoriali in Cina; per enfatizzare questa decisione, i giapponesi inviarono a Nanchino per la sigla del trattato il principe Mikasa, fratello minore dell'imperatore Hirohito. L'opinione pubblica cinese tuttavia non rimase impressionata da questo tentativo di porre le relazioni sino-giapponesi su una nuova base, anche perch\u00e9 il trattato non cambiava il rapporto tra Wang e i suoi padroni giapponesi. I richiami all'autodeterminazione nazionale contenuti nella dichiarazione congiunta non portarono ad alcun cambiamento nelle politiche del Giappone in Corea e a Taiwan, dove lo Stato giapponese praticava una politica di imposizione della lingua e della cultura nipponica ai coreani e ai taiwanesi, il che in qualche modo indeboliva la retorica pan-asiatica; la visione del Giappone considerava l'Asia attraverso la nozione di \"luogo\", il che significava che tutti i popoli asiatici erano razze diverse che avevano un \"posto\" adeguato all'interno di una \"sfera di co-prosperit\u00e0\", con i giapponesi come razza principale. Il cambiamento verso un rapporto pi\u00f9 cooperativo tra il Giappone e gli altri popoli asiatici nel 1943-45 fu in gran parte cosmetico, e fu attuato in risposta a una guerra che progrediva verso la sconfitta del Giappone stesso.\nLo storico statunitense John W. Dower ritenne che le affermazioni pan-asiatiche del Giappone fossero poco pi\u00f9 di un \"mito\", e che i giapponesi fossero razzisti e sfruttatori nei confronti degli altri asiatici tanto quanto le \"potenze bianche\" contro cui stavano combattendo, e in modo anche pi\u00f9 brutale visto che i giapponesi trattavano i loro presunti \"fratelli e sorelle\" asiatici con una spietatezza spaventosa. La realt\u00e0 del dominio giapponese smentiva le dichiarazioni idealistiche fatte alla conferenza: nel corso del conflitto coreani e cinesi furono deportati in Giappone per lavorare come schiavi in condizioni degradanti nelle industrie giapponesi; la maggioranza non sopravvisse fino alla conclusione della guerra. Circa civili provenienti da Birmania, Cina, Thailandia, Malesia e Indie olandesi, unitamente a prigionieri di guerra britannici, statunitensi, australiani e indiani, persero la vita mentre erano impiegati come lavoratori schiavi nella costruzione della \"Ferrovia della Birmania\" tra Birmania e Thailandia; il trattamento riservato ai lavoratori stranieri era ben sintetizzato da un vecchio proverbio giapponese a proposito dell'appropriato trattamento da riservare agli schiavi: \"ikasazu korasazu\" (\u00abnon lasciarli vivere, non lasciarli morire\u00bb). In Cina, tra il 1937 e il 1945, i giapponesi furono responsabili della morte di un numero di persone compreso tra gli 8 e i 9 milioni; tra e giovani donne, principalmente originarie della Corea ma provenienti anche da altre nazioni asiatiche, furono obbligate a servire come donne di conforto a favore delle truppe giapponesi all'estero, termine eufemistico per indicare delle schiave sessuali sovente sottoposte a terrificanti abusi fisici e psicologici. \nCome ebbe modo di rimarcare lo scrittore britannico George Orwell in una trasmissione radiofonica, \u00aba coloro che affermano che la causa del Giappone \u00e8 la causa dell'Asia contro le razze europee, la risposta migliore \u00e8: perch\u00e9 allora i giapponesi fanno costantemente guerra ad altre razze che sono asiatiche non meno di loro stessi?\u00bb. Un Ba Maw profondamente disilluso scrisse dopo la guerra che \u00abla brutalit\u00e0, l'arroganza e le pretese razziali dei militaristi giapponesi in Birmania rimangono tra i ricordi pi\u00f9 profondi dei birmani degli anni della guerra; per moltissime persone nel sud-est asiatico questi sono tutto ci\u00f2 che ricordano della guerra\u00bb."}
{"id": "9209007", "revid": "780783", "url": "https://it.wikipedia.org/wiki?curid=9209007", "title": "Vuelta al Pa\u00eds Vasco 1983", "text": ""}
{"id": "9209008", "revid": "780783", "url": "https://it.wikipedia.org/wiki?curid=9209008", "title": "Vuelta al Pa\u00eds Vasco 1984", "text": ""}
{"id": "9209009", "revid": "780783", "url": "https://it.wikipedia.org/wiki?curid=9209009", "title": "Vuelta al Pa\u00eds Vasco 1985", "text": ""}
{"id": "9209010", "revid": "780783", "url": "https://it.wikipedia.org/wiki?curid=9209010", "title": "Vuelta al Pa\u00eds Vasco 1986", "text": ""}
{"id": "9209012", "revid": "780783", "url": "https://it.wikipedia.org/wiki?curid=9209012", "title": "Vuelta al Pa\u00eds Vasco 1987", "text": ""}
{"id": "9209013", "revid": "780783", "url": "https://it.wikipedia.org/wiki?curid=9209013", "title": "Vuelta al Pa\u00eds Vasco 1988", "text": ""}
{"id": "9209014", "revid": "599013", "url": "https://it.wikipedia.org/wiki?curid=9209014", "title": "Leonhard Kaufmann", "text": "Carriera.\nClub.\n\u00c8 cresciuto nelle giovanili dello , club con cui ha esordito nella massima serie austriaca nel 2007.\nNazionale.\nHa militato nelle nazionali giovanili austriache Under-19, Under-20 ed Under-21.\nStatistiche.\nPresenze e reti nei club.\n\"Statistiche aggiornate al 26 novembre 2021.\""}
{"id": "9209015", "revid": "780783", "url": "https://it.wikipedia.org/wiki?curid=9209015", "title": "Vuelta al Pa\u00eds Vasco 1989", "text": ""}
{"id": "9209016", "revid": "780783", "url": "https://it.wikipedia.org/wiki?curid=9209016", "title": "Vuelta al Pa\u00eds Vasco 1990", "text": ""}
{"id": "9209017", "revid": "780783", "url": "https://it.wikipedia.org/wiki?curid=9209017", "title": "Vuelta al Pa\u00eds Vasco 1991", "text": ""}
{"id": "9209019", "revid": "780783", "url": "https://it.wikipedia.org/wiki?curid=9209019", "title": "Vuelta al Pa\u00eds Vasco 1992", "text": ""}
{"id": "9209020", "revid": "780783", "url": "https://it.wikipedia.org/wiki?curid=9209020", "title": "Vuelta al Pa\u00eds Vasco 1995", "text": ""}
{"id": "9209021", "revid": "780783", "url": "https://it.wikipedia.org/wiki?curid=9209021", "title": "Vuelta al Pa\u00eds Vasco 1993", "text": ""}
{"id": "9209022", "revid": "780783", "url": "https://it.wikipedia.org/wiki?curid=9209022", "title": "Vuelta al Pa\u00eds Vasco 1994", "text": ""}
{"id": "9209029", "revid": "1505830", "url": "https://it.wikipedia.org/wiki?curid=9209029", "title": "Francesca Mannocchi", "text": "Biografia.\nLavora da freelance e collabora con diversi canali televisivi e testate giornalistiche sia italiane, quali L'Espresso e LA7 sia internazionali, ad esempio Al Jazeera e The Guardian, occupandosi di migrazioni e conflitti riguardanti principalmente i paesi della lega araba e la Turchia.\nHa ricevuto il Premio Franco Giustolisi \"Giustizia e Verit\u00e0\" nel 2015 con l'inchiesta realizzata per LA7 sul traffico di migranti e sulle carceri libiche, il Premiolino per il giornalismo nel 2016 e nel 2021 il Premio Ischia internazionale di giornalismo. Nel 2018 il documentario diretto con il fotografo Alessio Romenzi \"Isis, Tomorrow. The Lost Souls of Mosul\", sui figli dei combattenti dell'ISIS, \u00e8 stato presentato alla 75\u00aa Mostra internazionale d'arte cinematografica di Venezia.\nPer Giulio Einaudi Editore ha pubblicato nel 2019 \"Io Khaled vendo uomini e sono innocente\", con cui ha vinto il Premio Estense, e nel 2021 \"Bianco \u00e8 il colore del danno\", libro nel quale parla della sua esperienza con la sclerosi multipla. Con Editori Laterza ha pubblicato nel 2019 \"Porti ciascuno la sua colpa\"."}
{"id": "9209030", "revid": "484362", "url": "https://it.wikipedia.org/wiki?curid=9209030", "title": "Tempia (disambigua)", "text": ""}
{"id": "9209032", "revid": "6923", "url": "https://it.wikipedia.org/wiki?curid=9209032", "title": "Omonimo (album)", "text": "Omonimo \u00e8 il primo album in studio del gruppo musicale italiano Powerillusi."}
{"id": "9209035", "revid": "83531", "url": "https://it.wikipedia.org/wiki?curid=9209035", "title": "Mack Smith", "text": ""}
{"id": "9209036", "revid": "1784938", "url": "https://it.wikipedia.org/wiki?curid=9209036", "title": "Pessimista", "text": ""}
{"id": "9209062", "revid": "1005847", "url": "https://it.wikipedia.org/wiki?curid=9209062", "title": "Comitato permanente dell'Assemblea nazionale del popolo", "text": ""}
{"id": "9209065", "revid": "436907", "url": "https://it.wikipedia.org/wiki?curid=9209065", "title": "Keep It to Yourself", "text": "Keep It to Yourself \u00e8 il primo album in studio del cantante canadese James LaBrie (accreditato come MullMuzzler), pubblicato il 24 agosto 1999 dalla Magna Carta Records."}
{"id": "9209068", "revid": "37401", "url": "https://it.wikipedia.org/wiki?curid=9209068", "title": "Omonimia (tassonomia)", "text": ""}
{"id": "9209069", "revid": "1310927", "url": "https://it.wikipedia.org/wiki?curid=9209069", "title": "Gabriel L\u00fcchinger", "text": "Carriera.\nClub.\nHa giocato nella massima serie austriaca e in quella svizzera.\nNazionale.\nHa militato nelle nazionali giovanili svizzere Under-15, Under-16 ed Under-17.\nStatistiche.\nPresenze e reti nei club.\n\"Statistiche aggiornate al 26 novembre 2021.\""}
{"id": "9209072", "revid": "15756", "url": "https://it.wikipedia.org/wiki?curid=9209072", "title": "De locis sanctis martyrum quae sunt foris civitatis Romae", "text": "Il De clocis sanctis martyrum quae sunt foris civitatis Romae \u00e8 un itinerario per pellegrini risalente al VII secolo, forse tra il 625 e il 645.\nLa seconda parte dell'opera, chiamata Istae vero ecclesiae intus Romae habentur, riporta un elenco di basiliche romane corredata da una succinta descrizione.\nLe due sezioni, forse in origine facenti parte di un'unica opera, ci sono giunte in tre manoscritti."}
{"id": "9209076", "revid": "780783", "url": "https://it.wikipedia.org/wiki?curid=9209076", "title": "Tour de Romandie 2021", "text": ""}
{"id": "9209077", "revid": "567822", "url": "https://it.wikipedia.org/wiki?curid=9209077", "title": "Olgaengiguk", "text": "L'olgaengiguk () \u00e8 un piatto della cucina coreana tipico della provincia del Chungcheong Settentrionale, in particolare della citt\u00e0 di Cheongju. \u00c8 paragonata al doenjang-jjigae, avendo come base un brodo insaporito dalla doenjang, ma \u00e8 pi\u00f9 simile a una guk ed \u00e8 preparata con le lumache di acqua dolce (daseulgi), che nel dialetto locale vengono chiamate \"olgaengi\".\nIn uno studio condotto nel 2001 sulle preferenze culinarie della provincia del Chungcheong Settentrionale, l'olgaengiguk \u00e8 arrivata al primo posto. La contea di Goesan vi ha dedicato una strada.\nPreparazione.\nL'olgaengiguk si prepara a partire dal brodo di doenjang, al quale vengono uniti pasta di peperoncino, peperoncino in polvere e porro. Le olgaengi cotte vengono passate in uovo e farina, e poi aggiunte al brodo in ebollizione.\nConsumo.\nL'olgaengiguk \u00e8 consumata per le propriet\u00e0 benefiche sull'organismo, gi\u00e0 citate nel \"Donguibogam\": ha un alto contenuto di proteine, carotene, calcio, ferro e vitamina A, e pochi grassi, e pu\u00f2 alleviare i problemi del fegato, migliorare la vista e combattere l'anemia. \u00c8 nota per la sua efficacia sulla digestione e la costipazione, e, eliminando metalli pesanti e tossine dal corpo, \u00e8 anche considerata un rimedio per smaltire la sbornia.\nStoria.\nLa leggenda locale sulla nascita dell'olgaengiguk narra della signora Lee, la quale disprezzava uno dei suoi tre generi perch\u00e9 era un accanito bevitore dalla brutta carnagione e dalla cattiva salute. Saputo che sarebbero venuti in visita, la donna prepar\u00f2 la zuppa di pollo per i due generi che amava, seguendo la tradizione di cucinare un brodo di gallina per mostrare affetto, mentre per l'altro raccolse delle lumache di acqua dolce dal ruscello vicino alla sua casa e le aggiunse a una semplice doenjangguk. Con sua sorpresa, il genero apprezz\u00f2 la zuppa e inizi\u00f2 a passare a trovarla pi\u00f9 spesso: dopo un anno o due, sia la sua carnagione che la sua salute generale erano migliorate, aveva raggiunto il successo, e il rapporto con la suocera era migliorato."}
{"id": "9209078", "revid": "780783", "url": "https://it.wikipedia.org/wiki?curid=9209078", "title": "Tour de Romandie 2019", "text": ""}
{"id": "9209080", "revid": "780783", "url": "https://it.wikipedia.org/wiki?curid=9209080", "title": "Tour de Romandie 2018", "text": ""}
{"id": "9209081", "revid": "780783", "url": "https://it.wikipedia.org/wiki?curid=9209081", "title": "Tour de Romandie 2017", "text": ""}
{"id": "9209083", "revid": "780783", "url": "https://it.wikipedia.org/wiki?curid=9209083", "title": "Tour de Romandie 2016", "text": ""}
{"id": "9209084", "revid": "780783", "url": "https://it.wikipedia.org/wiki?curid=9209084", "title": "Tour de Romandie 2015", "text": ""}
{"id": "9209086", "revid": "254059", "url": "https://it.wikipedia.org/wiki?curid=9209086", "title": "Ca' degli Uberti", "text": "Ca' degli Uberti \u00e8 un edificio storico situato in Piazza Sordello a Mantova, incastonato tra il Palazzo Bonacolsi e il Palazzo Vescovile.\nStoria e descrizione.\nL'edificio tardogotico venne costruito tra il XIII e il XIV secolo e al suo interno accoglie sale e soffitti decorati.\nFu la dimora signorile della famiglia fiorentina degli Uberti, il cui ramo si stabil\u00ec, agli inizi del XIV secolo, anche a Mantova.\nCa' degli Uberti \u00e8 di propriet\u00e0 privata e viene utilizzata per eventi."}
{"id": "9209088", "revid": "780783", "url": "https://it.wikipedia.org/wiki?curid=9209088", "title": "Tour de Romandie 2014", "text": ""}
{"id": "9209090", "revid": "780783", "url": "https://it.wikipedia.org/wiki?curid=9209090", "title": "Tour de Romandie 2013", "text": ""}
{"id": "9209091", "revid": "780783", "url": "https://it.wikipedia.org/wiki?curid=9209091", "title": "Tour de Romandie 2012", "text": ""}
{"id": "9209092", "revid": "780783", "url": "https://it.wikipedia.org/wiki?curid=9209092", "title": "Tour de Romandie 2011", "text": ""}
{"id": "9209094", "revid": "780783", "url": "https://it.wikipedia.org/wiki?curid=9209094", "title": "Tour de Romandie 2010", "text": ""}
{"id": "9209102", "revid": "124292444", "url": "https://it.wikipedia.org/wiki?curid=9209102", "title": "Eau Bourde", "text": "LEau Bourde \u00e8 un fiume francese che scorre nel dipartimento della Gironda, nella regione della Nuova Aquitania, ed \u00e8 affluente alla riva sinistra della Garonna. La sua lunghezza \u00e8 di 22,5\u00a0km.\nGeografia.\nL'Eau Bourde nasce a Cestas, a un'altitudine di 57\u00a0metri s.l.m., nel territorio comunale di B\u00e8gles. A partire dalla seconda met\u00e0 del XIX secolo la parte a sud di Bordeaux \u00e8 stata canalizzata e coperta; le paludi di B\u00e8gles sono state prosciugate da una rete di canali.\nAlla sorgente, l'Eau Bourde \u00e8 alimentata dall'acqua delle lagune del territorio locale e da due torrenti:\nIl corso di questo fiume, sotto il nome di \"Eau de Peyrelongue\" ha in effetti, fin dal Medioevo, subito delle perturbazioni antropiche importanti per l'avvicinamento della Garonna.\nComuni e cantoni attraversati.\nNel solo dipartimento della Gironda, l'Eau Bourde attraversa i sei comuni seguenti, da monte verso valle, di\nCestas (sorgente), Can\u00e9jan, Gradignan, Villenave-d'Ornon, B\u00e8gles e Bordeaux (confluenza).\nIn termini di cantoni, l'Eau Bourde nasce nel cantone di Pessac-1, attraversa il cantone di Pessac-2 e il cantone di Villenave-d'Ornon, confluendo nel cantone di Bordeaux-6, il tutto nell'arrondissement di Bordeaux."}
{"id": "9209105", "revid": "1039155", "url": "https://it.wikipedia.org/wiki?curid=9209105", "title": "Sylvanian Families - Mini episodi", "text": " \u00e8 una serie televisiva anime basata sul franchise \"Sylvanian Families\" trasmessa su TV Tokyo dal 7 ottobre 2017.\nEpisodi.\nPrima stagione.\nLa prima stagione \u00e8 stata trasmessa su TV Tokyo dal 7 ottobre al 23 dicembre 2017. L'edizione italiana viene trasmessa su Frisbee dal 17 novembre 2021.\nSeconda stagione.\nLa seconda stagione, intitolata \"Ivy\" \u00e8 stata trasmessa su Tokyo MX dal 3 ottobre al 19 dicembre 2018. L'edizione italiana \u00e8 stata trasmessa su Frisbee dall'11 al 26 maggio 2020.\nTerza stagione.\nLa terza stagione, intitolata , \u00e8 stata trasmessa su Tokyo MX e Sun TV dal 3 ottobre al 19 dicembre 2019. \u00c8 stata pubblicata in italiano su Netflix con il titolo \"Sylvanian Families: I deliziosi mini episodi!\" il 29 febbraio 2020.\nQuarta stagione.\nLa quarta stagione, intitolata \u00e8 stata trasmessa su Tokyo MX dal 1\u00ba ottobre al 17 dicembre 2020. L'edizione italiana \u00e8 stata trasmessa su Frisbee dal 20 ottobre al 4 novembre 2020.\nEpisodi speciali.\nSono stati realizzati i seguenti episodi speciali, pubblicati online sul canale YouTube ufficiale."}
{"id": "9209106", "revid": "36426", "url": "https://it.wikipedia.org/wiki?curid=9209106", "title": "Compagnia di San Luca dei Pittori", "text": ""}
{"id": "9209109", "revid": "1005847", "url": "https://it.wikipedia.org/wiki?curid=9209109", "title": "Congresso Nazionale del Popolo", "text": ""}
{"id": "9209115", "revid": "599013", "url": "https://it.wikipedia.org/wiki?curid=9209115", "title": "Nick Doodeman", "text": "Carriera.\nCresciuto nel settore giovanile dell', nel 2016-2017 viene aggregato alla seconda squadra in terza divisione dove gioca 22 incontri realizzando 6 reti.\nNel 2017 viene ceduto a titolo definitivo al ed il 3 settembre debutta fra i professionisti giocando l'incontro di Eerste Divisie perso 1-0 contro il .\nIl 1\u00ba febbraio 2021 viene acquistato a titolo definitivo dal Cambuur.\nStatistiche.\n\"Statistiche aggiornate al 24 ottobre 2021\"."}
{"id": "9209134", "revid": "1354930", "url": "https://it.wikipedia.org/wiki?curid=9209134", "title": "Classica di San Sebasti\u00e1n femminile 2021", "text": "La Classica di San Sebasti\u00e1n femminile 2021, seconda edizione della corsa e valevole come undicesima prova dell'UCI Women's World Tour 2021 categoria 1.WWT, si svolse il 31 luglio 2021 su un percorso di 139,8\u00a0km, con partenza e arrivo a San Sebasti\u00e1n, in Spagna. La vittoria fu appannaggio dell'olandese Annemiek van Vleuten, la quale complet\u00f2 il percorso in 3h53'37\", alla media di 35,905\u00a0km/h, precedendo la statunitense Ruth Winder e l'italiana Tatiana Guderzo.\nSul traguardo di San Sebasti\u00e1n 48 cicliste, su 102 partite dalla medesima localit\u00e0, portarono a termine la competizione. "}
{"id": "9209141", "revid": "363629", "url": "https://it.wikipedia.org/wiki?curid=9209141", "title": "Equilibrio acido base", "text": ""}
{"id": "9209143", "revid": "547034", "url": "https://it.wikipedia.org/wiki?curid=9209143", "title": "Alexandru Rafila", "text": "Direttore del dipartimento di microbiologia dell'Universit\u00e0 di medicina e farmacia Carol Davila e capo del laboratorio di microbiologia dell'Istituto nazionale di malattie infettive \"Matei Bal\u0219\" di Bucarest, nel 2014 \u00e8 diventato rappresentante per la Romania in seno all'Organizzazione mondiale della sanit\u00e0.\nNel 2020 \u00e8 stato eletto deputato nelle liste del Partito Social Democratico, mentre l'anno successivo \u00e8 stato nominato ministro della salute del governo Ciuc\u0103.\nFormazione e carriera professionale.\nSi diplom\u00f2 nel 1980 presso il liceo scientifico \"C. A. Rosetti\" di Bucarest, per poi proseguire gli studi all'Universit\u00e0 di medicina e farmacia Carol Davila, dove consegu\u00ec la laurea nel 1987. L'anno successivo inizi\u00f2 un tirocinio in pratica medica nella citt\u00e0 di Sf\u00e2ntu Gheorghe, che continu\u00f2 fino al 1991. Tra il 1992 e il 1994 comp\u00ec la specializzazione in microbiologia e medicina di laboratorio presso l'Universit\u00e0 Carol Davila della capitale rumena. Inizi\u00f2 ad esercitare come medico primario nel 1999.\nNel 1992 cominci\u00f2 l'attivit\u00e0 didattica nello stesso ateneo in cui, nel 2004, consegu\u00ec un dottorato in microbiologia con una tesi dal titolo \u00abL'utilizzo dei metodi molecolari di diagnostica nella definizione dell'eziologia delle malattie epatiche croniche\u00bb (\u00ab\"Utilizarea metodelor moleculare de diagnostic in precizarea etiologiei hepatopatiilor cronice\"\u00bb). Oltre a scalare le gerarchie dell'insegnamento universitario fino a diventare professore ordinario, tra gli altri incarichi didattici rivestiti fu a pi\u00f9 riprese membro del senato accademico e del consiglio dei professori della facolt\u00e0 di medicina, nonch\u00e9 capo della cattedra di microbiologia, parassitologia ed epidemiologia tra il 2008 e il 2012.\nTra il 2001 e il 2004 fu funzionario ministeriale in qualit\u00e0 di direttore generale della direzione per la salute pubblica e dell'ispezione sanitaria di Stato e, poi, fino al 2005 direttore dell'Istituto di salute pubblica di Bucarest. In tale periodo fu responsabile del coordinamento delle attivit\u00e0 nel campo della salute pubblica a livello amministrativo. Lavor\u00f2 alla realizzazione del sistema nazionale di sorveglianza e controllo delle malattie trasmissibili e partecip\u00f2 ai negoziati nel campo della sanit\u00e0 per l'adesione della Romania all'Unione Europea. Fu anche presidente e vicepresidente del comitato nazionale rumeno per il finanziamento dei progetti da parte del Fondo globale per la lotta all'Aids, la tubercolosi e la malaria.\nTra il 2005 e il 2006 fu responsabile del laboratorio d'urgenza dell'ospedale universitario di Bucarest.\nAl fianco dell'esperienza di docente, a partire dal 2005 lavor\u00f2 anche all'Istituto nazionale di malattie infettive \"Matei Bal\u0219\" di Bucarest, dove fu a capo del laboratorio di microbiologia. \nNel 2008 divenne consigliere personale del ministro della salute Ion Bazac, ruolo che mantenne fino alla caduta del governo Boc I nel 2009. Nel 2012 venne nominato segretario di Stato nel quadro del ministero della salute con competenze sull'assistenza medica, la salute pubblica e le politiche sui farmaci. Lasci\u00f2 l'incarico l'anno successivo. Nel 2013 assunse la presidenza della Societ\u00e0 rumena di microbiologia. Tra il 2015 e il 2019 fu consigliere onorario sulla salute pubblica nel quadro del ministero della salute.\nA livello internazionale rappresent\u00f2 la Romania nel comitato direttivo del Centro europeo per la prevenzione e il controllo delle malattie tra il 2009 e il 2014. Sempre nel 2014 il governo Ponta lo indic\u00f2 come rappresentante del paese in seno all'Organizzazione mondiale della sanit\u00e0, dove rivest\u00ec per un triennio, fino al 2017, il ruolo di membro del comitato permanente dell'ufficio regionale per l'Europa. Nel 2018 il ministero della salute rumeno lo nomin\u00f2 per un posto nel comitato esecutivo dell'OMS, per un mandato che si concluse nel maggio 2021.\nLasci\u00f2 l'Istituto \"Matei Bal\u0219\" nel 2020, in seguito all'elezione a parlamentare.\nCarriera politica.\nSi iscrisse per la prima volta al Partito Social Democratico (PSD) nel 2010 e lo lasci\u00f2 nel 2013. In questa fase fu vicepresidente del dipartimento sulla salute del partito e collabor\u00f2 alla redazione del programma di governo dell'Unione Social-Liberale.\nIn occasione delle elezioni parlamentari del 2020, il presidente del PSD Marcel Ciolacu annunci\u00f2 la candidatura di vari specialisti nelle proprie liste. Il 15 ottobre 2020 nel corso di una conferenza stampa Ciolacu e Rafila dichiararono che questi avrebbe concorso per un seggio alla camera dei deputati per la circoscrizione di Bucarest. In seguito al voto, nel corso delle consultazioni con il presidente della Romania per la definizione di una maggioranza, il 14 dicembre 2020 Ciolacu propose la formazione di un governo di unit\u00e0 nazionale con Rafila quale primo ministro. L'indicazione, per\u00f2, non ebbe seguito.\nDurante il mandato parlamentare fu vicepresidente della camera dei deputati tra il dicembre 2020 e il novembre 2021. Fu, inoltre, membro della commissione salute e famiglia della camera e del gruppo parlamentare di lavoro per la lotta contro il cancro. Partecip\u00f2 anche al Comitato di direzione del Gruppo romeno di unione interparlamentare.\nNel novembre 2021 fu indicato come ministro della salute del neonato governo Ciuc\u0103. Dopo aver sostenuto il colloquio con le commissioni parlamentari (26 voti favorevoli e 10 contrari) prest\u00f2 giuramento quale ministro il 25 novembre 2021. Tra le priorit\u00e0 del mandato elenc\u00f2 il controllo della pandemia di COVID-19 in Romania e lo sviluppo di un sistema di sanit\u00e0 pubblica accessibile alla popolazione\nAspetti controversi.\nNel 2020 la stampa diffuse la notizia che il padre, suo omonimo, negli anni quaranta era stato un ufficiale della Securitate. Rafila dichiar\u00f2 di non essere colpevole per i fatti commessi dal padre."}
{"id": "9209146", "revid": "363629", "url": "https://it.wikipedia.org/wiki?curid=9209146", "title": "Alcalemia", "text": ""}
{"id": "9209149", "revid": "2140841", "url": "https://it.wikipedia.org/wiki?curid=9209149", "title": "La Raz\u00f3n (Bolivia)", "text": "La Raz\u00f3n \u00e8 un quotidiano boliviano fondato a La Paz nel 1990. \u00c8 uno dei giornali a maggior diffusione del paese sudamericano ed \u00e8 la sola testata boliviana ad avere una collaborazione con il \"The New York Times\".\nStoria.\nUsc\u00ec in edicola per la prima volta il 1\u00b0 marzo 1990 su iniziativa di due giornalisti boliviani: Jorge Canelas e Mario Fr\u00edas. Nel 2009 \"La Raz\u00f3n\", assieme alla rete televisiva ATB, fu acquistata dall'imprenditore venezuelano Carlos Gill, ritenuto vicino ad Hugo Ch\u00e1vez."}
{"id": "9209150", "revid": "1647404", "url": "https://it.wikipedia.org/wiki?curid=9209150", "title": "ABCDEFU", "text": "ABCDEFU (reso graficamente abcdefu) \u00e8 un singolo della cantante statunitense Gayle, pubblicato il 13 agosto 2021 come primo estratto dal primo EP \"A Study of the Human Experience Volume One\".\nDescrizione.\nIl brano, che ha iniziato a ricevere popolarit\u00e0 grazie alla piattaforma TikTok, \u00e8 stato identificato dalla critica specializzata nei generi dell'alt rock, del pop, del pop punk e del pop rock.\nPromozione.\nGayle ha fatto il suo debutto televisivo nazionale eseguendo il pezzo al \"Tonight Show\" di Jimmy Fallon il 5 gennaio 2022.\nVideo musicale.\nIl video musicale, reso disponibile su YouTube in concomitanza con la pubblicazione del singolo, vede la stessa cantante e alcuni suoi amici andare a visitare di nascosto la casa del suo ex-partner e fare confusione all'interno di essa, riprendendo tutto con una telecamera.\nTracce.\nTesti e musiche di Taylor Gayle Rutherford, Sara Davis e David Pittenger.\nSuccesso commerciale.\nIn madrepatria il singolo ha raggiunto il 9\u00ba posto della \"Billboard\" Hot 100 nella pubblicazione del 22 gennaio 2022 grazie a 25,4 milioni di audience radiofonica, 16,5 milioni di stream e download digitali, divenendo il primo ingresso in top ten per Gayle.\nNella Official Singles Chart del Regno Unito \"ABCDEFU\" ha debuttato nella pubblicazione del 25 novembre 2021 al 40\u00ba posto con unit\u00e0 di vendita. Nella sua seconda settimana \u00e8 salito alla 14\u00aa posizione grazie a vendite, mentre nella terza ha aumentato le sue consumazioni del 56,21% arrivando cos\u00ec 2\u00ba dietro \"Easy on Me\" di Adele. Dopo aver oscillato per quattro settimane entro la top twenty a causa del periodo natalizio, nella pubblicazione del 13 gennaio 2022 \u00e8 ritornato al suo picco bloccato ancora alla vetta da \"Easy on Me\". Dopo altri sette giorni \u00e8 riuscito a salire al primo posto con unit\u00e0, facendo di Gayle l'artista pi\u00f9 giovane (17 anni) ad imporsi al numero uno in classifica da Olivia Rodrigo che alla stessa et\u00e0 ottenne tale risultato l'anno precedente. \u00c8 stato spodestato dopo una sola settimana da \"We Don't Talk About Bruno\" interpretato dal cast del film \"Encanto\", perdendo una posizione e mantenendo unit\u00e0."}
{"id": "9209168", "revid": "125965967", "url": "https://it.wikipedia.org/wiki?curid=9209168", "title": "Wake Up - Il risveglio", "text": "Wake Up - Il risveglio (\"Awake\") \u00e8 un film statunitense del 2019 diretto da Aleksandr Chernyaev.\nTrama.\nUn uomo si sveglia in un letto d'ospedale senza ricordare chi sia e scopre di essere ricercato dalla polizia di essere un serial killer."}
{"id": "9209170", "revid": "363629", "url": "https://it.wikipedia.org/wiki?curid=9209170", "title": "Sottocutaneo", "text": ""}
{"id": "9209172", "revid": "110157", "url": "https://it.wikipedia.org/wiki?curid=9209172", "title": "El Diario", "text": "El Diario \u00e8 il pi\u00f9 antico quotidiano boliviano, fondato a La Paz nel 1904. Ha sempre mantenuto una linea editoriale conservatrice.\nStoria.\nFu fondato da Jos\u00e9 Carrasco Torrico, la cui famiglia, una delle pi\u00f9 importanti dell'aristocrazia di La Paz, \u00e8 ancora oggi proprietaria della testata. Durante la dittatura di Juan Jos\u00e9 Torres \"El Diario\" fu costretto a sospendere le pubblicazioni per quasi un anno."}
{"id": "9209174", "revid": "765341", "url": "https://it.wikipedia.org/wiki?curid=9209174", "title": "Tombe dei Savoia", "text": "Questo \u00e8 l'elenco dei luoghi di sepoltura dei regnanti di Casa Savoia."}
{"id": "9209188", "revid": "599013", "url": "https://it.wikipedia.org/wiki?curid=9209188", "title": "Ilias Bronkhorst", "text": "Carriera.\nCresciuto nel settore giovanile del , debutta in prima squadra il 10 settembre 2017 in occasione del match di Tweede Divisie vinto 3-1 contro il De Dijk.\nL'anno seguente viene acquistato dal dove rimane per tre stagioni realizzando 11 reti in 55 incontri di campionato. Nel 2021 si trasferisce al , neopromosso in Eredivisie.\nStatistiche.\n\"Statistiche aggiornate al 24 ottobre 2021\"."}
{"id": "9209189", "revid": "1363832", "url": "https://it.wikipedia.org/wiki?curid=9209189", "title": "Fujiwara no Okikaze", "text": "Faceva parte del clan Ky\u014dke (\u85e4\u539f\u4eac\u5bb6, \"Fujiwara Ky\u014dke\" ), un ramo cadetto del clan Fujiwara, ed era il pronipote del \"Sangi\" (consigliere) Fujiwara no Hamanari. \u00c8 considerato uno dei Trentasei immortali della poesia.\nBiografia.\nEra il figlio di Fujiwara no Michinari, che era segretario della provincia di Sagami. Prendendo il posto di suo padre, fu nominato nella provincia di Sagami. \nSuccessivamente ricopr\u00ec vari incarichi di governo locale come \"Kozuke no kuni Gon no Daijo\" (segretario anziano ad interim della provincia di Kozuke) e \"Kazusa no kuni Gon no Daijo\" (segretario anziano ad interim della provincia di Kazusa), e fin\u00ec come \"sh\u014d roku-i no j\u014d\" (sesto rango anziano, grado superiore ), \"Jibu shojo\" (segretario minore del ministero dell'amministrazione civile). Sebbene il suo rango non fosse elevato, fu un poeta rappresentativo durante il periodo del \"Kokin wakash\u016b\", e partecip\u00f2 a molti \"uta-awase\" (concorsi di poesia). \nQuarantadue sue poesie sono state selezionate per il \"Kokin wakash\u016b\" e per altri \"Chokusen wakash\u016b\" (antologie di poesia giapponese compilate per ordine imperiale). Esiste una sua collezione personale l\"'Okikazesh\u016b\". \nSi dice che eccellesse nel suonare strumenti a fiato e a corda."}
{"id": "9209190", "revid": "148107", "url": "https://it.wikipedia.org/wiki?curid=9209190", "title": "Distorsione Jahn-Teller", "text": ""}
{"id": "9209200", "revid": "1442080", "url": "https://it.wikipedia.org/wiki?curid=9209200", "title": "Anton Bubno\u016d", "text": "Carriera.\nClub.\nHa giocato nella massima serie bielorussa.\nNazionale.\nHa militato nelle nazionali giovanili bielorusse Under-17 ed Under-21.\nStatistiche.\nPresenze e reti nei club.\n\"Statistiche aggiornate al 26 novembre 2021.\""}
{"id": "9209225", "revid": "92723", "url": "https://it.wikipedia.org/wiki?curid=9209225", "title": "Carlos Enrique Herrera Guti\u00e9rrez", "text": "Biografia.\nCarlos Enrique Herrera Guti\u00e9rrez \u00e8 nato a Managua il 21 dicembre 1948 da Justino Herrera e Margarita Guti\u00e9rrez. \u00c8 stato battezzato il 20 maggio 1949.\nFormazione e ministero sacerdotale.\nHa frequentato la scuola elementare a La Trinidad dal 1958 al 1964 e il liceo a Matagalpa dal 1964 al 1970.\nDal 1970 al 1972 ha studiato presso l'Istituto di amministrazione agricola di Estel\u00ed e nel 1973 \u00e8 entrato nell'Ordine dei frati minori. Ha compiuto l'anno di postulato in Costa Rica. Ha svolto il noviziato in Guatemala nel 1974 e nel gennaio dell'anno successivo ha pronunciato i primi voti. Ha studiato filosofia presso l'Istituto filosofico salesiano, annesso all'Universit\u00e0 Francisco Marroqu\u00edn a Citt\u00e0 del Guatemala, dal 1975 al 1977 e teologia presso il Centro teologico salesiano del Guatemala dal 1978 al 1980. Il 6 gennaio 1980 ha emesso la professione solenne presso la chiesa di San Rafael del Norte alla presenza del Servo di Dio fra' Odorico D'Andrea. Ha quindi svolto l'ultimo anno di formazione presso il seminario maggiore \"Nostra Signora di F\u00e1tima\" a Managua nel 1981. Successivamente, presso l'Istituto di teologia pastorale dell'America latina (ITEPAL) del Consiglio episcopale latinoamericano a Bogot\u00e1, ha seguito un corso di specializzazione in pastorale familiare in Colombia nel 1994 e ha conseguito un diploma in teologia pastorale nel 2004.\nIl 10 gennaio 1982 \u00e8 stato ordinato presbitero nella chiesa di San Giuseppe a Matagalpa da monsignor Juli\u00e1n Luis Barni Spotti, vescovo di Le\u00f3n en Nicaragua. In seguito \u00e8 stato parroco della parrocchia di Nostra Signora di F\u00e1tima nell'arcidiocesi di Managua; membro del consiglio presbiterale di quella arcidiocesi dal 1982 al 1988; direttore della Scuola \"San Francesco d'Assisi\" a Juigalpa dal 1989 al 1991; rettore della chiesa di San Francisco de Le\u00f3n dal 1991 al 1993; parroco della parrocchia di San Pietro a Ciudad Dar\u00edo dal 1994 al 2003; confessore delle monache clarisse della stessa citt\u00e0; direttore dell'Istituto \"San Francesco d'Assisi\" della citt\u00e0 di Matagalpa nel 2003; parroco della parrocchia di San Giuseppe nella stessa citt\u00e0 e parroco di San Rafael del Norte.\n\u00c8 stato anche definitore della provincia francescana di Nostra Signora di Guadalupe dell'America centrale e Panama.\nMinistero episcopale.\nIl 10 maggio 2005 papa Benedetto XVI lo ha nominato vescovo di Jinotega. Ha ricevuto l'ordinazione episcopale il 24 giugno successivo dall'arcivescovo metropolita di Managua Leopoldo Jos\u00e9 Brenes Sol\u00f3rzano, co-consacranti l'arcivescovo Jean-Paul Aim\u00e9 Gobel, nunzio apostolico in Nicaragua, e il vescovo emerito di Jinotega Pedro Lis\u00edmaco de Jes\u00fas V\u00edlchez V\u00edlchez.\nNel settembre del 2008 e nel settembre del 2017 ha compiuto la visita \"ad limina\".\nHa partecipato alla XV assemblea generale ordinaria del Sinodo dei vescovi che ha avuto luogo nella Citt\u00e0 del Vaticano dal 3 al 28 ottobre 2018 sul tema \"I giovani, la fede e il discernimento vocazionale\".\nDal novembre del 2021 \u00e8 presidente della Conferenza episcopale del Nicaragua.\nGenealogia episcopale.\nLa genealogia episcopale \u00e8:"}
{"id": "9209230", "revid": "767487", "url": "https://it.wikipedia.org/wiki?curid=9209230", "title": "Terror Squad (film)", "text": "Terror Squad \u00e8 un film del 1987 diretto da Peter Maris ed interpretato da Chuck Connors.\nTrama.\nIn una cittadina dell'Indiana, due terroristi libici, dopo un fallito assalto ad una centrale nucleare, si rifugiano in una scuola prendendo in ostaggio un gruppo di studenti con il loro insegnante. Il capo della polizia cerca di negoziare la libert\u00e0 degli ostaggi, ma c'\u00e8 chi invece vorrebbe usare la forza per liberarli.\nProduzione.\nLa maggior parte del film \u00e8 stata girata a Kokomo, nell'Indiana, con alcune parti girate a Michigan City e la scena iniziale girata ad Istanbul. Sebbene la maggior parte dei personaggi principali fossero interpretati da attori professionisti, molti residenti di Kokomo furono assunti come comparse o assistenti sul set.\nDistribuzione.\nIn Italia il film \u00e8 stato distribuito direttamente in VHS il 28 ottobre 1987 da parte della CBS/Fox.\nAccoglienza.\nCritica.\nIl film ha ricevuto recensioni contrastanti. \"Variety\" considera il film interessante, nonostante la sua trama assurda. Dennis Schwartz ha criticato il film per essere stato goffo, con la sua produzione scadente e per i personaggi unidimensionali."}
{"id": "9209233", "revid": "2178638", "url": "https://it.wikipedia.org/wiki?curid=9209233", "title": "Shontel Brown", "text": "Biografia.\nEntra per la prima volta in politica nel 2011, quando fu eletta con il Partito Democratico nel consiglio comunale della citt\u00e0 di Warrensville Heights, dov'\u00e8 rimasta in carica fino al 2014, quando fu eletta per il 9\u00b0 distretto del consiglio della contea di Cuyahoga.\nNel 2021 si candid\u00f2 alle elezioni speciali per l'11\u00b0 distretto dell'Ohio al Congresso statunitense, dopo che la deputata in carica Marcia Fudge si dimise per assumere la carica di segretario della casa e dello sviluppo urbano nella presidenza Biden. Risult\u00f2 infine eletta con il 78,8% dei voti contro la sfidante repubblicana Laverne Gore ed entr\u00f2 in carica il 4 novembre."}
{"id": "9209235", "revid": "124339273", "url": "https://it.wikipedia.org/wiki?curid=9209235", "title": "Peter Maris", "text": "Ha anche collaborato con SAGIndie e la Fresno Film Commission.\nBiografia.\nMaris \u00e8 nato in Grecia e vive in California da molti anni. Attualmente vive a Fresno.\nTra i suoi primi lavori c'\u00e8 stato il film cult Delirium nel 1979 con Turk Cekovsky e Barron Winchester. Nel 1988 ha diretto \"Terror Squad\"."}
{"id": "9209240", "revid": "380453", "url": "https://it.wikipedia.org/wiki?curid=9209240", "title": "OK Savings Bank Rush &amp; Cash Volleyball Club 2015-2016", "text": "Questa voce raccoglie le informazioni riguardanti l'OK Savings Bank Rush &amp; Cash Volleyball Club nelle competizioni ufficiali della stagione 2015-2016.\nOrganigramma societario.\nArea direttiva\nArea tecnica"}
{"id": "9209241", "revid": "474175", "url": "https://it.wikipedia.org/wiki?curid=9209241", "title": "El Deber", "text": "El Deber \u00e8 un quotidiano boliviano fondato a Santa Cruz de la Sierra nel 1953.\nStoria.\nIl quotidiano \u00e8 stato fondato il 10 giugno 1953. Nel novembre 1959 a causa delle pressioni del governo di Hern\u00e1n Siles Zuazo la testata fu costretta a chiudere ed il suo direttore dovette riparare in esilio in Argentina. \"El Deber\" torner\u00e0 nelle edicole nel 1965."}
{"id": "9209243", "revid": "484362", "url": "https://it.wikipedia.org/wiki?curid=9209243", "title": "Carrozzina da corsa", "text": "La carrozzina da corsa \u00e8 un attrezzo utilizzato nell'atletica leggera paralimpica per le gare di corsa, dai 100 metri piani al mezzofondo e fondo. Viene impiegato dagli atleti appartenenti alle classi di competizione T33 e T34 (atleti con cerebrolesione) e da T51 a T54 (atleti con lesioni spinali o assimilabili).\nStoria.\nLa storia della carrozzina da corsa inizia in seguito alla seconda guerra mondiale. Il conflitto restitu\u00ec infatti diversi soldati con amputazioni o lesioni spinali ed era necessario pensare a metodi per il reintegro nella societ\u00e0.\nNel 1944 fu aperto all'ospedale di Stoke Mandeville, a Aylesbury, nel Regno Unito, il primo centro per le lesioni spinali. Qui il neurologo Ludwig Guttmann, direttore del centro, decise di introdurre lo sport agonistico come parte integrante della riabilitazione dei veterani disabili.\nSotto la guida di Guttmann, nel 1948 si tennero i primi Stoke Mandeville Games per paralizzati, considerati i precursori delle paralimpiadi, e alla fine degli anni 1940 gli sport per la riabilitazione si diffusero in tutta Europa e negli Stati Uniti. In questo periodo nacquero diverse competizioni ed eventi sportivi per persone in carrozzina.\nLa prima competizione internazionale per atleti in carrozzina risale al 1952, quando si disput\u00f2 un incontro tra atleti britannici e olandesi. Vi presero parte circa 130 atleti con lesioni al midollo spinale che parteciparono in sei differenti discipline sportive.\nNel 1960 si tennero a Roma i primi Giochi internazionali per paraplegici (ridefiniti poi Giochi paralimpici), ma si dovette aspettare l'edizione di Tokyo 1964 per vedere le prime carrozzine da corsa disegnate per le competizioni (fino ad allora si utilizzavano infatti le normali carrozzine da passeggio). Questo passaggio port\u00f2 a drastici cambiamenti nelle prestazioni.\nNegli anni 1980 la posizione seduta degli atleti sulla carrozzina da corsa vedeva il busto godere di una grande libert\u00e0 di movimento con le gambe in posizione semiflessa in avanti. A partire dal 1986 cambi\u00f2 la posizione degli atleti sulla carrozzina da corsa, con le ginocchia poste sotto il petto e il tronco che conservava ancora una limitata libert\u00e0 di movimento.\nNel 1988, in occasione dei Giochi paralimpici di Seul, furono introdotte le prime carrozzine a tre ruote e, nel 1990, ai campionati mondiali di Assen, furono utilizzate le prime carrozzine \"a passo lungo\", che nel corso degli anni hanno subito diverse modifiche nelle varie componenti per poter essere sempre pi\u00f9 aerodinamiche e consentire cos\u00ec prestazioni sempre migliori.\nDescrizione.\nTelaio.\nIl telaio \u00e8 centrale e costituito da un'unica trave che garantisce rigidit\u00e0 consentendo una certa leggerezza (tra i 6 e gli 8\u00a0kg). La lunghezza del telaio fornisce una buona stabilit\u00e0 longitudinale, necessaria soprattutto nelle competizioni su strada.\nSedile.\nIl sedile, modellato sul corpo dell'atleta, \u00e8 posto tra le due ruote posteriore e costituisce una guaina del cingolo pelvico che accresce la stabilit\u00e0 del tronco e del cingolo scapolare e serve da base per l'efficacia motoria degli arti superiori.\nLa posizione dell'atleta nella carrozzina da corsa tiene conto delle sue caratteristiche morfologiche e del tipo di prova da affrontare.\nTutte le carrozzine devono avere delle misure standard per l'altezza del sedile, lo schienale e il poggia piedi rispetto al terreno.\nRuote posteriori.\nLe ruote posteriori sono pi\u00f9 grandi rispetto a quella anteriore e sono leggermente inclinate per migliorare la stabilit\u00e0 e rispettare il tragitto motorio efficace della catena muscolare di spinta. Possono essere ruote a raggi, a razze o lenticolari e hanno sempre un cerchio spinta.\nCerchio spinta.\nIl cerchio spinta (o corrimano, o mancorrente) \u00e8 la parte sulla quale l'atleta imprime la spinta per muovere la carrozzina da corsa. I due cerchi spinta si trovano sulle ruote posteriori e hanno dimensioni variabili in base alla lunghezza delle braccia dell'atleta e alla loro mobilit\u00e0. Il mancorrente pu\u00f2 essere staccato rispetto alla ruota, oppure saldato direttamente al cerchione lungo tutta la sua circonferenza, anche in questo caso in base alle caratteristiche dell'atleta.\nPer gli atleti affetti da tetraplegia il cerchio spinta \u00e8 di dimensione inferiore rispetto a quello utilizzato dagli atleti con paraplegia per la diversa posizione del tronco e per la diversa tecnica di spinta.\nRuota anteriore.\nLa ruota anteriore \u00e8 pi\u00f9 piccola rispetto a quelle posteriori e perpendicolare al piano della pista o della strada. Pu\u00f2 essere a raggi, a razze o lenticolare.\nCompensatore.\nIl compensatore di curva \u00e8 un dispositivo meccanico posto sulla ruota anteriore. Viene attivato da una leva posta sul telaio azionabile con una mano e permette, con una semplice spinta, di modificare e poi mantenere l'orientamento della ruota anteriore. Viene usato nelle gare su pista e va attivato all'ingresso in curva e disattivato all'ingresso del rettilineo.\nPrima della competizione (o dell'allenamento) va calibrato in base al raggio di curvatura della pista, che varia a seconda della corsia: pi\u00f9 corto nella corsia pi\u00f9 interna e pi\u00f9 lungo nella corsia pi\u00f9 esterna. In gara \u00e8 infatti concesso un giro di prova prima della partenza per consentire la corretta calibrazione.\nLa calibratura del compensatore di curva pu\u00f2 variare anche in considerazione della velocit\u00e0, del rivestimento della pista e delle condizioni climatiche.\nManubrio.\nIl manubrio non viene utilizzato in pista, tranne che in caso di emergenza, ma solo nelle gare e negli allenamenti su strada. \u00c8 posto sul telaio ed \u00e8 collegato direttamente alla ruota anteriore per orientarla e consentire i cambi di traiettoria.\nLibera traiettoria.\nIl sistema di libera traiettoria \u00e8 utilizzato nelle gare e negli allenamenti su strada: in assenza del compensatore di curva, serve per ricondurre costantemente la ruota anteriore in posizione dritta quando viene lasciato il manubrio.\nFreno.\nIl freno \u00e8 posto al centro del manubrio e viene utilizzato principalmente nelle gare su strada, mentre in quelle su pista si utilizza solo in caso di frenature di emergenza.\nRegole per le competizioni con carrozzina da corsa.\nIl regolamento della World Para Athletics prevede alcune norme specifiche per le carrozzine da corsa, che devono essere rispettate in tutte le competizioni internazionali e nazionali organizzate o riconosciute dalla WPA:"}
{"id": "9209245", "revid": "767487", "url": "https://it.wikipedia.org/wiki?curid=9209245", "title": "Un castello per Natale", "text": "Un castello per Natale (\"A Castle for Christmas\") \u00e8 un film del 2021 diretto da Mary Lambert.\nTrama.\nDopo che il suo ultimo libro ha scatenato le ire dei fan, la scrittrice Sophie Brown lascia New York e si reca in Scozia per visitare un castello descrittole dal padre. Qui Sophie fa amicizia con i locali e conosce Myles, il duca proprietario del castello. La tenuta \u00e8 in vendita e Sophie decide di acquistarla; Myles accetta solo a condizione che i due trascorrano del tempo insieme a Dunbar per vedere se la scrittrice \u00e8 all'altezza del compito di gestire il castello. L'iniziale freddezza tra Myles e Sophie finisce per trasformarsi in amore.\nDistribuzione.\n\"Un castello per Natale\" \u00e8 stato reso disponibile sulla piattaforma Netflix il 26 novembre 2021.\nAccoglienza.\nIl film \u00e8 stato accolto con recensioni miste da parte della critica. Sull'aggregatore di recensioni Rotten Tomatoes \"Un castello per Natale\" riporta il 60% di recensioni positive."}
{"id": "9209248", "revid": "1272592", "url": "https://it.wikipedia.org/wiki?curid=9209248", "title": "L\u00fcchinger", "text": ""}
{"id": "9209263", "revid": "1924342", "url": "https://it.wikipedia.org/wiki?curid=9209263", "title": "Discografia di Viktor Sheen", "text": "La discografia di Viktor Sheen, rapper ceco, \u00e8 costituita da sette album in studio e oltre venti singoli."}
{"id": "9209266", "revid": "1442080", "url": "https://it.wikipedia.org/wiki?curid=9209266", "title": "P\u00e1gina Siete", "text": "P\u00e1gina Siete \u00e8 un quotidiano boliviano fondato a La Paz nel 2010.\nStoria.\nIl quotidiano \u00e8 stato fondato nel 2010 da Ra\u00fal Garafulic e Ra\u00fal Pe\u00f1aranda.\nNel 2012 il presidente boliviano Evo Morales annunci\u00f2 di voler denunciare \"P\u00e1gina Siete\" per aver, a sua detta, distorto una sua dichiarazione. Nonostante le minacce legali non abbiano poi avuto seguito, il quotidiano \u00e8 stato oggetto di attacchi da parte del governo e di esponenti politici che lo accusavano di essere un megafono dell'estrema destra cilena."}
{"id": "9209272", "revid": "1543377", "url": "https://it.wikipedia.org/wiki?curid=9209272", "title": "Manganato", "text": "Nella nomenclatura inorganica, un manganato \u00e8 una qualsiasi entit\u00e0 molecolare caricata negativamente con il manganese come atomo centrale Tuttavia, il nome viene solitamente utilizzato per riferirsi all'anione tetraossidomanganato(2-) (MnO42-) noto anche come manganato(VI) perch\u00e9 contiene manganese allo stato di ossidazione +6. I manganati sono gli unici composti di manganese(VI) conosciuti.\nAltri manganati includono l'ipomanganato (detto anche manganato(V): MnO43-),il permanganato (o manganato(VII), MnO4-) e la dimanganite (o dimanganato(III), Mn2O66-).\nUn anione manganato(IV) (MnO44-) \u00e8 stato preparato mediante radiolisi di soluzioni diluite di permanganato. \u00c8 mononucleare in soluzione diluita e mostra un forte assorbimento nell'ultravioletto e un assorbimento pi\u00f9 debole a 650 nm.\nStruttura.\nLo ione manganato(VI) \u00e8 tetraedrico, simile al solfato o al cromato: infatti, i manganati sono spesso isostrutturali con solfati e cromati, un fatto notato per la prima volta da Eilhard Mitscherlich nel 1831. La distanza manganese-ossigeno \u00e8 165,9 pm, circa 3 pm in pi\u00f9 rispetto al permanganato. Come ione formula_1, \u00e8 paramagnetico, ma qualsiasi distorsione Jahn-Teller \u00e8 troppo piccola per essere rilevata dalla cristallografia a raggi X. I manganati sono di colore verde scuro, con un massimo di assorbimento visibile alla lunghezza d'onda formula_2 formula_3. \u00c8 stato riportato anche lo spettro Raman.\nPreparazione.\nIl manganato di sodio e il manganato di potassio vengono solitamente preparati in laboratorio agitando il permanganato equivalente in una soluzione concentrata (5-10 M) dell'idrossido per 24 ore o riscaldando.\nIl manganato di potassio viene preparato industrialmente, come intermedio al permanganato di potassio, sciogliendo il diossido di manganese in idrossido di potassio fuso con nitrato di potassio o aria come agente ossidante:\nDisproporzione.\nI manganati sono instabili rispetto alla disproporzione in tutte le soluzioni acquose tranne le pi\u00f9 alcaline. I prodotti finali sono il permanganato e il diossido di manganese, ma la cinetica \u00e8 complessa e il meccanismo pu\u00f2 coinvolgere specie protonate e/o il manganese(V).\nUsi.\nI manganati, in particolare il manganato di bario insolubile (BaMnO4), sono stati usati come agenti ossidanti nella sintesi organica: ossidano gli alcoli primari ad aldeidi e poi ad acidi carbossilici, e gli alcoli secondari a chetoni. Il manganato di bario \u00e8 stato utilizzato anche per ossidare gli idrazoni a diazocomposti.\nComposti correlati.\nIl manganato \u00e8 formalmente la base coniugata dell'ipotetico acido manganico &lt;chem&gt;H2MnO4&lt;/chem&gt;, che non pu\u00f2 essere formato a causa della sua rapida disproporzione. Tuttavia, la sua seconda costante di dissociazione acida \u00e8 stata stimata mediante tecniche di radiolisi pulsata:\nManganiti.\nIl nome \"manganite\" \u00e8 usato per composti precedentemente ritenuti contenere l'anione &lt;chem&gt;MnO3^{3-}&lt;/chem&gt;, con manganese allo stato di ossidazione +3. Tuttavia, la maggior parte di queste \"manganiti\" non contengono ossoanioni discreti, ma sono ossidi misti con perovskite (&lt;chem&gt;LaMn^{III}O3&lt;/chem&gt;, &lt;chem&gt;CaMn^{IV}O3&lt;/chem&gt;), spinello (&lt;chem&gt;LiMn^{III,IV}2O4&lt;/chem&gt;) o strutture di cloruro di sodio (&lt;chem&gt;LiMn^{III}O2&lt;/chem&gt;, &lt;chem&gt;NaMn^{III}O2&lt;/chem&gt;).\nUn'eccezione \u00e8 il dimanganato di potassio(III) (&lt;chem&gt;K6Mn2O6&lt;/chem&gt;) che contiene anioni &lt;chem&gt;Mn2O6^{6-}&lt;/chem&gt;."}
{"id": "9209275", "revid": "37401", "url": "https://it.wikipedia.org/wiki?curid=9209275", "title": "Blood, Sweat &amp; Tears (Blood, Sweat &amp; Tears)", "text": ""}
{"id": "9209277", "revid": "37401", "url": "https://it.wikipedia.org/wiki?curid=9209277", "title": "Fugazi (EP)", "text": ""}
{"id": "9209278", "revid": "1450446", "url": "https://it.wikipedia.org/wiki?curid=9209278", "title": "Phil Coulter", "text": "Nella sua carriera Coulter ha accumulato 23 dischi di platino, 39 dischi d'oro, 52 dischi d'argento, due premi Grand Prix Eurovision, cinque Ivor Novello Awards, tra cui quello di cantautore dell'anno, tre premi dell'American Society of Composers, Authors and Publishers, una nomination ai Grammy, un Meteor Award, un National Entertainment Award, una Rose d'or d'Antibes ed \u00e8 stato premiato con il Gold Badge dalla British Academy of Songwriters, Composers and Authors nell'ottobre 2009.\nBiografia.\nCoulter \u00e8 nato a Derry, in Irlanda del Nord, quartogenito di una numerosa famiglia, con due fratelli e una sorella maggiori e una sorella minore, ognuno nato con un anno di differenza tra loro, durante il culmine della seconda guerra mondiale. Suo padre (di Strangford, nella contea di Down), faceva parte di una minoranza di poliziotti cattolici nel Royal Ulster Constabulary e sua madre era di Belfast. \nIl padre di Coulter, anche lui di nome Phil, incoraggiava la musica in casa. Suonava il violino mentre sua moglie suonava il pianoforte verticale. L'allora giovane giovane Coulter ricorda questo pianoforte come \"il pezzo di arredamento pi\u00f9 importante della casa\". \nUna delle canzoni pi\u00f9 popolari di Coulter, \"The Town I Loved So Well\", tratta della citt\u00e0 martoriata della sua giovent\u00f9, piena di \"quel dannato filo spinato\" durante i Troubles.\nFond\u00f2 la sua prima band alla Queen's University di Belfast, suonando dapprima musica rock and roll nonostante studiasse musica classica. Coulter fu anche fondatore del Glee Club, che organizzava eventi musicali per l'universit\u00e0. Nel 1964, il suo ultimo anno di universit\u00e0, Coulter aveva gi\u00e0 scritto un paio di canzoni di successo in Irlanda e si trasfer\u00ec a Londra, dove il suo primo lavoro fu come arrangiatore/cantautore con un editore musicale in Denmark Street. Da qui fu assunto per lavorare con artisti come Billy Connolly, Van Morrison, Jerry Lee Lewis e Tom Jones.\nNel 1965, incontr\u00f2 Bill Martin e i due si affermarono come una coppia di autori di successo che dur\u00f2 pi\u00f9 di dieci anni (Martin per i testi, Coulter per la melodia). Scrissero la canzone vincitrice con Sandie Shaw dell'Eurovision Song Contest del 1967, \"Puppet on a String\", che divenne un successo internazionale. L'anno successivo la loro canzone \"Congratulations\", cantata da Cliff Richard, arriv\u00f2 seconda all'Eurovision. Sette anni dopo \"Congratulations\", un'altra canzone di Coulter, \"Toi\", co-scritta con Pierre Cour, fu eseguita per il Lussemburgo dalla futura moglie di Coulter, Geraldine, a Stoccolma. Coulter diresse l'orchestra per la canzone, che arriv\u00f2 quinta.\nNel 1975, Coulter e Martin vinsero congiuntamente un Ivor Novello Award per il \"Songwriter of the Year\".\nNel 1984 Coulter si lanci\u00f2 come artista in proprio e inizi\u00f2 pubblicando un album strumentale da solista da titolo \"Classic Tranquility\". Il suo seguito, \"Sea of Tranquility\", raggiunse la posizione n. 46 nella UK Albums Chart e rimase in classifica per quattordici settimane. L'album successivo, \"Phil Coulter's Ireland\" raggiunse il n. 86 nel Regno Unito. Si trasfer\u00ec da Londra di nuovo in Irlanda, dove stabil\u00ec la sua casa di pubblicazioni musicali nella propriet\u00e0 della sua residenza Bray, a sud di Dublino.\nVita privata.\nIl primo matrimonio di Coulter fu con Angela Coulter; il loro secondo figlio nacque con la sindrome di Down e mor\u00ec all'et\u00e0 di quattro anni. Con l'incoraggiamento di Luke Kelly, per aiutarlo a superare il difficile momento, scrisse la canzone \"Scorn Not His Simplicity\" (\"Non disprezzare la sua semplicit\u00e0\") sulle sue esperienze con il problema del figlio. Kelly registr\u00f2 la canzone e questa apparve sull'LP Revolution del 1970 dei The Dubliners, diventando la versione definitiva e in seguito \u00e8 stata registrata da diversi artisti ma, per il profondo e struggente contenuto personale, Kelly riteneva che la canzone non dovesse essere cantata se non in occasioni speciali e non durante ogni esibizione.\nNel 1974, Coulter fu contattato dal Lussemburgo per scrivere una canzone per l'Eurovision Song Contest del 1975, dopo il suo successo con \"Puppet on a String\" del 1967 e la sua \"Congratulations\" del 1968. Mentre cercava una cantante vide Geraldine Brannigan in una pubblicit\u00e0 televisiva della Guinness a Dublino e sent\u00ec che doveva incontrarla. Lei and\u00f2 a rappresentare il Lussemburgo e arriv\u00f2 al quinto posto. \nNel novembre 1998, Coulter ha sposato Brannigan in una cerimonia informale all'anagrafe di Wicklow, alla quale hanno assistito i loro sei figli, Danielle, Dominique, Alexandra, Daragh, Ryan e Georgina e pochi ospiti. Coulter e sua moglie vivono a Bray, nella contea di Wicklow.\nSport.\nCoulter \u00e8 stato presidente del Derry City Football Club ed \u00e8 noto per essere un attivo sostenitore del club, avendo tentato di aiutarlo in un momento di problemi finanziari nei primi anni 2000.\nNel 1995, l'Irish Rugby Football Union commission\u00f2 a Coulter la scrittura di un inno politicamente neutrale per la squadra nazionale di rugby dell'Irlanda, che rappresentasse tanto la Repubblica d'Irlanda quanto l'Irlanda del Nord. Il risultato fu Ireland's Call, che viene eseguito accanto, e in alcuni casi al posto di \"Amhr\u00e1n na bhFiann\", l'inno ufficiale irlandese. Oltre a essere usato dalla nazionale irlandese di rugby e dalle squadre nazionali minori, \"Ireland's Call\" \u00e8 stato adottato anche dalle squadre nazionali irlandesi di hockey, cricket e rugby league."}
{"id": "9209279", "revid": "628767", "url": "https://it.wikipedia.org/wiki?curid=9209279", "title": "Giacomo di San Giorgio", "text": ""}
{"id": "9209283", "revid": "1964823", "url": "https://it.wikipedia.org/wiki?curid=9209283", "title": "Niccol\u00f2 Baroni", "text": "Carriera.\nEsordisce in Serie B nella stagione 2016-2017, dirigendo il match del 4 settembre tra Carpi e Benevento.L'11 novembre 2021 viene scelto dall'AIA per arbitrare una partita di Juniores: Centro Storico Lebowski-Albereta San Salvi queso per combattere la crisi di vocazioni arbitrali sui campi di calcio giovanili e dilettantistici. \nIl 21 novembre 2021 fa il suo debutto in Serie A, dirigendo il match terminato 2-2 tra Sassuolo e Cagliari."}
{"id": "9209284", "revid": "124246736", "url": "https://it.wikipedia.org/wiki?curid=9209284", "title": "Societ\u00e0 astronomica italiana", "text": ""}
{"id": "9209289", "revid": "3732", "url": "https://it.wikipedia.org/wiki?curid=9209289", "title": "Gran Premio motociclistico dell'Emilia Romagna", "text": ""}
{"id": "9209310", "revid": "599013", "url": "https://it.wikipedia.org/wiki?curid=9209310", "title": "Gustavo Henrique Santos", "text": "Carriera.\nCresciuto nel settore giovanile del , nel corso del suo percorso formativo gioca per diversi club minori brasiliani fino all'arrivo all' nel 2018; aggregato alla prima squadra nel 2020, fa il suo esordio fra i professionisti il 26 novembre giocando gli ultimi minuti della sfida di S\u00e9rie A vinto 2-1 contro il .\nNel gennaio 2021 viene ceduto in prestito al , trasferimento divenuto definitivo il 20 ottobre seguente\nStatistiche.\nPresenze e reti nei club.\n\"Statistiche aggiornate al 27 novembre 2021.\""}
{"id": "9209316", "revid": "3732", "url": "https://it.wikipedia.org/wiki?curid=9209316", "title": "Gran Premio motociclistico dell'Emilia Romagna 2021", "text": ""}
{"id": "9209317", "revid": "3732", "url": "https://it.wikipedia.org/wiki?curid=9209317", "title": "Gran Premio motociclistico dell'Emilia Romagna e della Riviera di Rimini 2020", "text": ""}
{"id": "9209321", "revid": "547034", "url": "https://it.wikipedia.org/wiki?curid=9209321", "title": "Alfonso Cavaliere", "text": "Biografia.\nLaureato \"cum laude\" in Fisica all'Universit\u00e0 \"La Sapienza\" di Roma nel 1957, collabor\u00f2 come ricercatore nel \"Laboratorio Gas Ionizzati\" del CNEN dal 1959 al 1969, anno quest'ultimo in cui lavorer\u00e0 come \"research associate\" ESRO-NASA presso il Center for Space Research del MIT. Tra il 1970 e il 1972 seguirono altri due incarichi: il primo come \"Senior Scientist\" presso l'AS&amp;E (\"American Science and Engineering\") di Cambridge, nel Massachusetts, dove fu inserito nel programma per lo sviluppo di ricerca sui raggi X cosmici e sul lancio del satellite Uhuru guidati da Riccardo Giacconi (futuro premio Nobel per la fisica); il secondo come \"Visiting Scientist\" presso il Centro europeo per l'osservazione della Terra dell'ESA.\nGi\u00e0 libero docente di \"Fisica del plasma\", nel 1972 divenne professore incaricato di \"Astronomia\" presso l'Universit\u00e0 dell'Aquila.\nProfessore ordinario di Astrofisica presso l'Universit\u00e0 \"Tor Vergata\" di Roma, nel 1992 \u00e8 stato eletto membro dell'Academia Europ\u00e6a."}
{"id": "9209322", "revid": "104485", "url": "https://it.wikipedia.org/wiki?curid=9209322", "title": "Fulminometro", "text": "Il fulminometro \u00e8 uno strumento meteorologico in grado di rilevare il campo elettromagnetico prodotto dalla corrente dei fulmini entro un certo raggio d'azione. \u00c8 principalmente utilizzato nel nowcasting; elaborando i suoi dati e sovrapponendoli a quelli di un radar \u00e8 possibile seguire l'evoluzione di un sistema temporalesco e valutarne l'intensit\u00e0 e propagazione.\nFunzionamento.\nEsistono due tipi principali di fulminometri:\nEsistono inoltre sistemi portatili che sono in grado di avvertire l'utente dell'avvicinamento di un temporale, e trovano applicazione in diverse attivit\u00e0 all'aperto o sportive, come nel golf dove i fulmini possono essere particolarmente pericolosi per i giocatori."}
{"id": "9209323", "revid": "104458", "url": "https://it.wikipedia.org/wiki?curid=9209323", "title": "Aleksandr Terentev", "text": ""}
{"id": "9209324", "revid": "104458", "url": "https://it.wikipedia.org/wiki?curid=9209324", "title": "Alexander Terentev", "text": ""}
{"id": "9209327", "revid": "599013", "url": "https://it.wikipedia.org/wiki?curid=9209327", "title": "Aleksandr Terent'ev", "text": "Biografia.\nTerent'ev, attivo dal novembre del 2014, ai Mondiali juniores di Kandersteg/Goms 2018 ha vinto la medaglia di bronzo nella staffetta; nel 2019 ha esordito in Coppa del Mondo, il 12 gennaio 2019 a Dresda in sprint (17\u00ba), e ai successivi Mondiali juniores di Lahti 2019 ha vinto la medaglia d'oro nella sprint e quella d'argento nella 10 km e nella staffetta. Ai Mondiali di Oberstdorf 2021, sua prima presenza iridata, si \u00e8 classificato 14\u00ba nella sprint; il 26 novembre dello stesso anno ha conquistato a Kuusamo in sprint la prima vittoria, nonch\u00e9 primo podio, in Coppa del Mondo. L'anno dopo ai XXIV Giochi olimpici invernali di , suo esordio olimpico, ha vinto la medaglia di bronzo nella sprint e nella sprint a squadre.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nTC = tecnica classica\nSP = sprint"}
{"id": "9209330", "revid": "322321", "url": "https://it.wikipedia.org/wiki?curid=9209330", "title": "In\u00e1cio Sa\u00fare", "text": "Biografia.\nFormazione e ministero sacerdotale.\nDopo aver frequentato i seminari di Maputo e di Matola, \u00e8 entrato nell'Istituto missioni Consolata, dove ha emesso la professione religiosa il 15 maggio 1998. Ha conseguito il baccellierato in sacra teologia ed \u00e8 stato ordinato sacerdote l'8 dicembre 1998. \nNel 2006 ha seguito un corso di lingua italiana a Roma ed uno per maestri dei novizi presso l'istituto Mater Christi a Bobo-Dioulasso in Burkina Faso. \nDal 2008 al 2011 \u00e8 stato rettore del seminario di Matola e maestro dei novizi presso il noviziato internazionale della Consolata a Maputo.\nMinistero episcopale.\nIl 12 aprile 2011 papa Benedetto XVI lo ha nominato vescovo di Tete.\nHa ricevuto l'ordinazione episcopale il 22 maggio 2011 dalle mani del vescovo di Xai-Xai Lucio Andrice Muandula, co-consacranti l'arcivescovo di Maputo Francisco Chimoio e il vescovo di Guru\u00e9 Francisco Lerma Mart\u00ednez. \nL'11 aprile 2017 papa Francesco lo ha nominato arcivescovo metropolita di Nampula. Ha preso possesso dell'arcidiocesi l'11 giugno successivo.\nHa partecipato alla XV assemblea generale ordinaria del sinodo dei vescovi svoltasi nel mese di ottobre 2018 dal tema \"I Giovani, la Fede e il Discernimento Vocazionale\".\nDall'11 novembre 2018 ricopre il ruolo di vicepresidente della Conferenza Episcopale del Mozambico.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "9209351", "revid": "1005847", "url": "https://it.wikipedia.org/wiki?curid=9209351", "title": "Elezioni presidenziali a Capo Verde del 2021", "text": "Le elezioni presidenziali a Capo Verde del 2021 si sono tenute il 17 ottobre."}
{"id": "9209352", "revid": "365417", "url": "https://it.wikipedia.org/wiki?curid=9209352", "title": "UNAVEM", "text": ""}
{"id": "9209355", "revid": "1005847", "url": "https://it.wikipedia.org/wiki?curid=9209355", "title": "Elezioni parlamentari a Capo Verde del 2021", "text": "Le elezioni parlamentari a Capo Verde del 2021 si sono tenute il 18 aprile per il rinnovo dell'Assemblea nazionale."}
{"id": "9209365", "revid": "1543377", "url": "https://it.wikipedia.org/wiki?curid=9209365", "title": "BMW HP2 Megamoto", "text": "La BMW HP2 Megamoto \u00e8 una motocicletta del tipo supermotard prodotta dalla casa motociclistica tedesca BMW a partire dal 2006 fino al 2008.\nContesto.\nPresentata nell'ottobre del 2006 al Intermot di Colonia, la Megamoto \u00e8 stata assemblata nello stabilimento BMW di Berlino a Spandau fino a novembre 2008.\nDescrizione.\nLa HP2 Megamoto \u00e8 una motard a ruote alte con pneumatici semi slick, dove la sigla HP sta per \"High Performance\". Basata sul motore e sull'elettronica della R1200 GS, utilizza per\u00f2 diverse componenti peculiari per questo modello per meglio adattarsi ad un uso pi\u00f9 stradale: il telaio \u00e8 totalmente diverso ed \u00e8 del tipo a un telaio a traliccio in tubi di acciaio (con il layout del telaio che \u00e8 basato su quello della moto da rally BMW R 900RR del 1999\u20132001), adottando una forcella convenzionale rovesciata della Marzocchi con un diametro del tubo 45 millimetri, anzich\u00e9 una Telelever. Il forcellone posteriore \u00e8 composto da un monobraccio forgiato in alluminio con Paralever con al centro il gruppo molla-ammortizzatore \u00d6hlins, con una corsa di 160 mm.\nL'impianto frenante della Brembo deriva dalla BMW R1200 S. I due freni a disco flottanti all'anteriore hanno un diametro di 320 mm e vengono azionati da pinze fisse a 4 pistoncini. Sul posteriore \u00e8 presente un freno a disco con un diametro di 265 mm e una pinza flottante a doppio pistoncino. ABS era optional.\nLa Megamoto \u00e8 dotata di serie di ruote con cerchi in alluminio pressofuso con dimensioni del cerchione pari 3,50x17\" davanti e 5,50x17\" dietro. Le ruote in alluminio forgiato erano disponibili come optional. Gli pneumatici all'avantreno misuravano 120/70 ZR 17 mentre al retrotreno 180/55 ZR 17. Il pannello centrale del serbatoio del carburante, il pannello del faro e il copriruota anteriore sono realizzati in plastica rinforzata con fibra di carbonio.\nIl serbatoio del carburante \u00e8 in polietilene e ha una capacit\u00e0 di 13 litri, di cui 4 di riserva. \nLa Megamoto rispetto all'HP2 Enduro, \u00e8 pi\u00f9 bassa, ha una corsa delle sospensioni pi\u00f9 corta e ruote da 17\" pi\u00f9 piccole con pneumatici stradali, con un'altezza della sella inferiore. \nIl motore boxer bicilindrico a quattro tempi dotato di sistema di raffreddamento ad aria e olio, ha un albero a camme per bancata e quattro valvole per cilindro, per un totale di 8. I due cilindri hanno un alesaggio di 101 mm e una corsa di 73 mm. I coperchi delle valvole sono realizzati in una lega di alluminio e magnesio per ridurne il peso.\nInoltre sempre in confronto a quest'ultima, il rapporto di compressione \u00e8 passato da 11:1 aumentata a 12:1, con un aumento di potenza pari a 6 kW (8 CV). A differenza della GS, il motore non funge da elemento portante del telaio. \u00c8 presente un catalizzatore a tre vie comandato da una sonda lambda per poter rientrare nelle normative sulle emissioni Euro 3. Il sistema di scarico 2 in 1 a due condotti viene fornito dalla Akrapovi\u010d.\nLa frizione, del tipo a secco monodisco, \u00e8 azionata idraulicamente ed \u00e8 coadiuvata da una trasmissione a sei marce.\nAttivit\u00e0 sportiva.\nIl 21 luglio 2007 il pilota Gary Trachy alla guida di una HP2 Megamoto omologata per uso stradale, ha partecipato all'85\u00b0 Pikes Peak International Hill Climb nella classe 1200 cm\u00b3, ottenendo la vittoria di classe e registrando un nuovo record, percorrendo la salita in 11,46 minuti.."}
{"id": "9209366", "revid": "2138326", "url": "https://it.wikipedia.org/wiki?curid=9209366", "title": "Platano di Vrisi", "text": "Il Platano Orientale Millenario Monumentale, meglio conosciuto come Platano di Vrisi, \u00e8 un albero monumentale situato in via A. De Gasperi nel comune di Curinga.\nIl suo fusto, quasi totalmente cavo alla base e largo pi\u00f9 di tre metri, pu\u00f2 ospitare tranquillamente una decina di persone. Con una circonferenza di 14,75 metri e un\u2019altezza di 31,5, risulta il platano pi\u00f9 imponente del Paese, oltre a essere il pi\u00f9 longevo.\nStoria.\n\u00c8 iscritto nella lista degli alberi monumentali della Calabria e nel 2021 si \u00e8 aggiudicato il secondo posto al concorso europeo Tree Of The Year.\nIn un bosco, situato sulle basse montagne del comune di Curinga, esiste un platano di eccezionali dimensioni, la cui circonferenza alla base \u00e8 di 20 metri. Per quanto concerne l\u2019et\u00e0 dell'albero alcuni botanici hanno stabilito che ha oltre 1000 anni di vita.\nFu probabilmente uno dei monaci Basiliani a costruire il vicino Eremo di Sant'Elia nel XI secolo, ad inserire nel fertile terreno la pianticella che sarebbe poi diventata l'attuale colosso naturale.\nSe si considera che l'albero pi\u00f9 grande d\u2019Italia, il Castagno dei Cento Cavalli di Sant'Alfio in Sicilia misura 22 metri, si pu\u00f2 affermare che \u00abquesto platano\u00bb \u00e8, per dimensioni del tronco, ai primissimi posti nella classifica dei giganti vegetali della Penisola.\nQuesto platano orientale originario dell\u2019Armenia viene definito dai suoi compaesani \"Il Gigante di Curinga\".\nLa leggenda vuole che il Gigante in questione sia stato piantato pi\u00f9 di mille anni fa da un monaco basiliano sulle ripide sponde di un ruscello proprio quando, a Curinga (CZ), fu costruito l\u2019eremo di Sant\u2019Elia, un altro monumento capace di rendere misterioso e affascinante questo luogo.\nE fu, probabilmente, il profumo di sacralit\u00e0 a difendere questo albero, dandogli la possibilit\u00e0 di crescere meravigliosamente maestoso.\n\u00c8 stato oggetto di svariate analisi: \u00e8 stato, infatti, misurato scientificamente in arrampicata dall\u2019agronomo Andrea Maro\u00e8, il pi\u00f9 famoso cacciatore italiano di grandi alberi e direttore scientifico della Giant Trees Foundation, onlus che cerca, studia e difende questi esemplari a livello nazionale e internazionale e organizza il concorso Italian Tree of the Year, stravinto nel 2020 proprio dal Gigante di Curinga. Ma il platano calabrese ha difeso brillantemente il tricolore guadagnandosi anche il secondo posto al contest European Tree of the Year, che il 17 marzo scorso ha assegnato il titolo alla millenaria Carrasca di Lecina, in Spagna. "}
{"id": "9209367", "revid": "124247633", "url": "https://it.wikipedia.org/wiki?curid=9209367", "title": "Massachusetts Institute of Technology School of Science", "text": ""}
{"id": "9209368", "revid": "1005847", "url": "https://it.wikipedia.org/wiki?curid=9209368", "title": "Elezioni presidenziali in Benin del 2021", "text": "Le elezioni presidenziali in Benin del 2021 si sono tenute l'11 aprile."}
{"id": "9209369", "revid": "780783", "url": "https://it.wikipedia.org/wiki?curid=9209369", "title": "Tour de Romandie 1956", "text": ""}
{"id": "9209370", "revid": "780783", "url": "https://it.wikipedia.org/wiki?curid=9209370", "title": "Tour de Romandie 1957", "text": ""}
{"id": "9209371", "revid": "780783", "url": "https://it.wikipedia.org/wiki?curid=9209371", "title": "Tour de Romandie 1958", "text": ""}
{"id": "9209372", "revid": "780783", "url": "https://it.wikipedia.org/wiki?curid=9209372", "title": "Tour de Romandie 1959", "text": ""}
{"id": "9209373", "revid": "780783", "url": "https://it.wikipedia.org/wiki?curid=9209373", "title": "Tour de Romandie 1960", "text": ""}
{"id": "9209374", "revid": "780783", "url": "https://it.wikipedia.org/wiki?curid=9209374", "title": "Tour de Romandie 1961", "text": ""}
{"id": "9209375", "revid": "780783", "url": "https://it.wikipedia.org/wiki?curid=9209375", "title": "Tour de Romandie 1962", "text": ""}
{"id": "9209376", "revid": "780783", "url": "https://it.wikipedia.org/wiki?curid=9209376", "title": "Tour de Romandie 1963", "text": ""}
{"id": "9209377", "revid": "780783", "url": "https://it.wikipedia.org/wiki?curid=9209377", "title": "Tour de Romandie 1964", "text": ""}
{"id": "9209378", "revid": "780783", "url": "https://it.wikipedia.org/wiki?curid=9209378", "title": "Tour de Romandie 1965", "text": ""}
{"id": "9209379", "revid": "297059", "url": "https://it.wikipedia.org/wiki?curid=9209379", "title": "Toracostomia", "text": ""}
{"id": "9209380", "revid": "780783", "url": "https://it.wikipedia.org/wiki?curid=9209380", "title": "Tour de Romandie 1966", "text": ""}
{"id": "9209382", "revid": "780783", "url": "https://it.wikipedia.org/wiki?curid=9209382", "title": "Tour de Romandie 1967", "text": ""}
{"id": "9209383", "revid": "767487", "url": "https://it.wikipedia.org/wiki?curid=9209383", "title": "Love Hard", "text": "Love Hard \u00e8 un film del 2021 diretto da Hern\u00e1n Jim\u00e9nez.\nTrama.\nLa vita amorosa della trentenne Natalie Bauer \u00e8 notoriamente disastrosa, tanto che la donna per lavoro scrive una rubrica sui pessimi appuntamenti organizzati tramite siti d'incontro. Nonostante le cattive esperienze, Natalie crede ancora nell'amore e le sue speranze si riaccendono quando su un'app incontra Josh Lin, bello e simpatico. Per la giovane donna scocca la scintilla e decide di andare a fargli una visita a sorpresa a Lake Placid per Natale. Arrivata qui tuttavia, Natalie scopre di essere vittima di catfishing: Josh non \u00e8 l'aitante uomo della foto del profilo sull'app, ma un suo coetaneo goffo e meno attraente che vive nel seminterrato dei genitori. Dato che Natalie si \u00e8 gi\u00e0 presentata alla famiglia Lin come la fidanzata del figlio, John le fa una proposta: Natalie finger\u00e0 di essere davvero la sua ragazza cos\u00ec che la famiglia per una volta sia orgogliosa di lui e in cambio Josh aiuter\u00e0 la donna a conquistare Tag, il bel giovane le cui foto Josh aveva usato sull'app per conquistare Natalie.\nPer un po' il piano di Josh sembra funzionare: i Lin sono orgogliosi di lui e della splendida \"fidanzata\", mentre Tag si \u00e8 effettivamente invaghito di Natalie, che vede in lui un potenziale partner. In realt\u00e0, Natalie e Tag hanno gusti completamente diversi, ma grazie alle informazioni fornitole da Josh Natalie finge di avere tutte le qualit\u00e0 e gli interessi che Tag condivide e trova fondamentali in una compagna. La situazione si complica quando Owen, il fratello pi\u00f9 grande e di maggior successo di Josh, torna a casa per Natale. Owen \u00e8 sorpreso nel vedere che ora deve dividere l'attenzione e l'ammirazione della famiglia con Josh e fa di tutto per mettere nuovamente in ombra il fratello. Mentre la famiglia canta carole di Natale di porta in porta, Owen annuncia la gravidanza della moglie e, per non essere da meno, Josh annuncia che lui e Natalie si sposeranno a breve.\nInsospettito dalla fortuna del fratello, Owen comincia a spiare Natalie e i suoi sforzi sono ricompensati quando la vede durante una cena romantica con Tag. Natalie intanto comincia a sentirsi a disagio in questa situazione: non solo ha scoperto di nutrire un genuino affetto per Josh, ma Tag si rivela essere sempre pi\u00f9 diverso da lei. Il piano va a monte il giorno dopo, quando i Lin organizzano una festa a sorpresa per annunciare il fidanzamento di Josh e Natalie. Tag \u00e8 tra gli invitati ed Owen accusa Natalie di tradire il fratello con lui. Per evitare di umiliare ulteriormente Josh e Tag, Natalie decide di rivelare la verit\u00e0 a tutti i presenti. Tag ne \u00e8 ferito e accusa Natalia di essere un'ipocrita, dato che dopo essersi sentita tradita dall'inganno di Josh non ha esitato ad ingannare lui.\nNatalie fa i bagagli e lascia casa Lin, dove la famiglia si dimostra comprensiva nei confronti di Josh. Il giovane \u00e8 maturato molto grazie a Natalie, che lo ha spinto ad avere pi\u00f9 fiducia in se stesso e inseguire il suo sogno di fare il candelaio. Mentre si avvia verso l'aeroporto, Natalie vede il nuovo (e autentico) profilo di Josh sull'app di incontri e si rende finalmente conto dei suoi veri sentimenti. Natalie allora torna indietro e fa una dichiarazione d'amore a Josh come nel film \"Love Actually - L'amore davvero\", la pellicola preferita del giovane, e i due si baciano.\nProduzione.\nSviluppo.\nNell'agosto 2019 fu annunciato che Netflix aveva acquistato la sceneggiatura di Danny Mackey e Rebecca Ewing con l'intenzione di realizzarne un film prodotto da McG e Mary Viola. Nell'agosto 2020 fu annunciato che Hern\u00e1n Jim\u00e9nez avrebbe diretto il film, in cui sarebbero apparsi Nina Dobrev, Jimmy O. Yang e Charles Melton, poi rimpiazzato da Darren Barnett tre mesi pi\u00f9 tardi.\nRiprese.\nLe riprese sono avvenute a Vancouver tra il 9 ottobre e il 21 novembre 2020.\nDistribuzione.\nIl film \u00e8 stato reso disponibile sulla piattaforma Netflix a partire dal 5 novembre 2021."}
{"id": "9209384", "revid": "780783", "url": "https://it.wikipedia.org/wiki?curid=9209384", "title": "Tour de Romandie 1968", "text": ""}
{"id": "9209385", "revid": "780783", "url": "https://it.wikipedia.org/wiki?curid=9209385", "title": "Tour de Romandie 1969", "text": ""}
{"id": "9209386", "revid": "780783", "url": "https://it.wikipedia.org/wiki?curid=9209386", "title": "Tour de Romandie 1970", "text": ""}
{"id": "9209387", "revid": "1310927", "url": "https://it.wikipedia.org/wiki?curid=9209387", "title": "Stephanos Mouktar\u012bs", "text": "Carriera.\nClub.\nHa giocato nella massima serie greca e in quella cipriota.\nNazionale.\nNel 2015 ha giocato tre incontri con la nazionale cipriota Under-21.\nStatistiche.\nPresenze e reti nei club.\n\"Statistiche aggiornate al 27 novembre 2021.\""}
{"id": "9209388", "revid": "1310927", "url": "https://it.wikipedia.org/wiki?curid=9209388", "title": "Stefanos Mouktar\u012bs", "text": ""}
{"id": "9209397", "revid": "1310927", "url": "https://it.wikipedia.org/wiki?curid=9209397", "title": "Gymnastikos Syllogos Kallith\u00e9a", "text": ""}
{"id": "9209403", "revid": "1310927", "url": "https://it.wikipedia.org/wiki?curid=9209403", "title": "Gymnastikos Syllogos Kallith\u00e9a 2016-2017", "text": ""}
{"id": "9209404", "revid": "1310927", "url": "https://it.wikipedia.org/wiki?curid=9209404", "title": "Gymnastikos Syllogos Kallith\u00e9a 2015-2016", "text": ""}
{"id": "9209405", "revid": "1272592", "url": "https://it.wikipedia.org/wiki?curid=9209405", "title": "Scienza e tecnica islamiche", "text": ""}
{"id": "9209409", "revid": "1082210", "url": "https://it.wikipedia.org/wiki?curid=9209409", "title": "SARS-CoV-2 lignaggio B.1.1.529", "text": "La variante Omicron del SARS-CoV-2, chiamata lignaggio B.1.1.529, \u00e8 una variante del beta coronavirus SARS-CoV-2. Secondo la nomenclatura PANGO, comprende la riga B.1.1.529 (in Nextstrain 21M) con la principale sottovariante BA.1 (Nextstrain 21K) e altre sottovarianti. \nLa variante Omicron \u00e8 stata rilevata per la prima volta in Botswana in un campione raccolto il 9 novembre 2021. Uno dei primi a identificare la variante fu il virologo zimbabwese Sikhulile Moyo, direttore del laboratorio, il 26 novembre 2021. l'Organizzazione Mondiale della Sanit\u00e0 l'ha classificata come VOC (\"Variant Of Concern:\" variante preoccupante) e nominata con la lettera greca \"omicron\". L'OMS, nel sequenziare la nomenclatura delle varianti, ha saltato le precedenti lettere \"ni\" e \"xi\" dell'alfabeto greco per evitare confusione con le somiglianze della parola inglese \"new\" (nuovo) e il cognome cinese Xi.\nQuesta variante ha un numero insolitamente alto di mutazioni, molte delle quali sono nuove o colpiscono il peplomero, conosciuto come proteina \"spike\". Queste caratteristiche rendono la variante Omicron preoccupante per quanto riguarda la sua trasmissibilit\u00e0 e l'efficacia del sistema immunitario o dei vaccini contro di essa. Sono state messe in atto a livello internazionale diverse restrizioni all'ingresso per i viaggiatori provenienti dai paesi in cui \u00e8 stata rilevata, al fine di limitarne la diffusione. Nonostante ci\u00f2, la variante era presente in tutto il mondo a met\u00e0 dicembre, diffondendosi a un ritmo senza precedenti secondo l'OMS e ECDC.\nVarianti e mutazioni.\nDel lignaggio B.1.1.529 sono state identificate 3 varianti (BA1, BA2, BA3) tra cui la variante BA1 (B.1.1.529.1) prevale ampiamente (&gt;95%) essendosi diffusa rapidamente anche fuori dal Sud Africa e la BA3 \u00e8 stata rilevata raramente.\nLa variante BA1 conta 58 mutazioni nucleotidiche e aminoacidiche rispetto alla sequenza di riferimento , mentre la variante BA2 ne conta 65.\nDi queste di particolare rilievo clinico sono le mutazioni nel peplomero della variante pi\u00f9 diffusa BA1.\nAlcune sono comuni ad almeno 3 altre varianti.\nIl gruppo di mutazioni H 655 Y, N 679 K, P681H ( diversa dalla P681R della variante Delta) nel sito di scissione della furina S1-S2 pu\u00f2 anche essere associato ad una diversa suscettibilit\u00e0 alle proteasi simili alla furina in particolare alla TMPRSS2 e conseguente difficile l'ingresso del virus nelle cellule usando la \"\"cell surface fusion\" (mentre \u00e8 ottimizzato l'ingresso usando la \"endosomal fusion\"\", che avviene nelle cellule delle vie aeree superiori. Da questo se ne ricaverebbe rispetto alla variante Delta un rischio minore di sviluppare una polmonite severa a fronte di una aumentata abilit\u00e0 di infettare le cellule delle vie aeree superiori.\nLa delezione del69-70 assente nella varante BA2 agevolerebbe l'evasione immunitaria, ma \u00e8 soprattutto un marker nei test per l'identificazione della variante Omicron, anche se \u00e8 presente pure nelle varianti Alfa, Eta e C.36.3.\nLa combinazione di mutazioni Q498R e N501Y negli studi di evoluzione in vitro hanno aumentato significativamente l'affinit\u00e0 di legame con l'ACE2 aumentando presumibilmente l'infettivit\u00e0 e l'evasione immunitaria.\nLe 3 delezioni del3675/3677 potrebbero favorire l'evasione immunitaria innata, probabilmente compromettendo la capacit\u00e0 delle cellule di degradare i componenti virali.\nCaratteristiche cliniche.\nSecondo l'OMS, il rischio di contrarre una forma grave \u00e8 inferiore rispetto ad altre forme di Covid-19, ma la sua diffusione \u00e8 pi\u00f9 veloce. Uno studio del dicembre 2021 stima che sia quattro volte pi\u00f9 contagioso del tipo naturale e il doppio della variante Delta.\nSecondo uno studio condotto in Norvegia su un gruppo di persone che sono state infettate a una festa il 26 novembre 2021, la met\u00e0 delle persone infette ha mostrato i sintomi della malattia entro tre giorni. Questa mediana \u00e8 pi\u00f9 alta per altre varianti di virus: per la variante delta \u00e8 di circa quattro giorni, per altre varianti di circa cinque giorni.\nI primi studi in Sudafrica pubblicati nel dicembre 2021, su un numero ridotto di pazienti, mostrano che la fuga immunitaria \u00e8 \"molto pi\u00f9 importante\" di quella osservata per le varianti precedenti. L'azione degli anticorpi prodotti dai vaccinati (dopo due dosi del vaccino Pfizer) \u00e8 quaranta volte meno buona contro la variante omicron che contro il ceppo storico. Secondo i primi studi europei, lo stesso programma vaccinale comporterebbe una perdita totale di efficacia o solo sette volte inferiore. Tuttavia, una terza dose di vaccino ripristinerebbe una protezione parziale. Christian Drosten, direttore del dipartimento di virologia dell'ospedale universitario di Berlino della Charit\u00e9, qualifica questi primi risultati, sottolineando che \u201cUna riduzione di 40 volte dell'attivit\u00e0 di neutralizzazione non significa che la vaccinazione protegger\u00e0 40 volte di meno. La vera perdita di immunit\u00e0 \u00e8 molto minore\u201d e la protezione contro le forme gravi potrebbe essere mantenuta.\nUno studio nel dicembre 2021 condotto su nove anticorpi monoclonali utilizzati in clinica o nella fase di sviluppo preclinico mostra che sei di essi sono totalmente inefficaci contro la variante Omicron, mentre gli altri tre vedono la loro efficacia ridotta da 3 a 80 volte per rispetto alla loro azione sulla variante Delta. Test condotti su soggetti un mese dopo una terza dose di vaccino Pfizer mostrano la sua efficacia contro la variante Omicron, ma anche che questa variante richiede una quantit\u00e0 di anticorpo da 5 a 31 volte maggiore di quella necessaria per neutralizzare la variante Delta. La durata di questa efficacia non \u00e8 ancora nota. Gli stessi studi, d'altra parte, concludono che i pazienti che erano sintomatici 12 mesi prima o che hanno ricevuto le due dosi di vaccino Pfizer pi\u00f9 di cinque mesi prima sono poco protetti contro la variante Omicron.\u00a0\nUn rapporto del Imperial College ha pubblicato il 22 dicembre 2021 suggerisce un minor rischio di ospedalizzazione con la variante Omicron rispetto alla variante Delta, pur rilevando, tuttavia, una popolazione pi\u00f9 giovane affetta dalla variante Omicron e quindi meno a rischio.\nIl legame con l'HIV.\nTulio de Oliveira, direttore del \"Center for Epidemic Response and Innovation\" (CERI) di Durban (Sud Africa), ha affermato che questa variante ha fatto un grande salto evolutivo. Per il numero e caratteristica delle mutazioni aminoacidiche non sono state rilevate varianti intermedie tra la Omicron e le precedenti, anche se in sud Africa erano stati rilevati casi isolati. Il gran numero di mutazioni nel peplomero del SARS-CoV-2 influenzerebbe le propriet\u00e0 virali come la trasferibilit\u00e0 e la fuga immunitaria. Un legame con l'infezione da HIV pu\u00f2 spiegare il gran numero di mutazioni nella sequenza della variante Omicron. Infatti, per avere un cos\u00ec alto numero di mutazioni, il virus deve aver potuto evolvere a lungo senza uccidere il suo ospite, n\u00e9 essere eliminato. Una di queste situazioni si verifica nelle persone con un sistema immunitario indebolito. \u00c8 il caso dei pazienti affetti da HIV in Sud Africa, che rappresentano oltre il 20% della popolazione. A causa della mancanza di accesso alle cliniche, della paura della stigmatizzazione e dell'interruzione dell'assistenza sanitaria, milioni di persone che vivono con l'HIV nella regione non sono sottoposte a una terapia efficace per l'HIV. Tulio de Oliveira avverte che le persone con maggiori probabilit\u00e0 di produrre mutazioni nell'Africa subsahariana sono i circa 8 milioni di persone con HIV non riconosciuto o mal trattato. Queste persone potrebbero \"diventare una fabbrica di varianti per il mondo intero\". \nSull'origine della variante Omicron sono state fatte anche altre ipotesi compresa quella di un doppio salto di specie dall'uomo all'animale e poi dall'animale all'uomo.\nLa preoccupazione per il potenziale impatto economico della variante Omicron ha portato a varie ripercussioni socio-economiche, con un calo delle borse a livello mondiale."}
{"id": "9209410", "revid": "188116", "url": "https://it.wikipedia.org/wiki?curid=9209410", "title": "Giuseppe Bono", "text": "Biografia.\nLaureato in Economia e commercio.\nInizia la carriera nel gruppo Fiat-Finmeccanica. Dopo essere stato nominato nominato AD di Aviofer, dal 1991 al 1993 \u00e8 direttore generale di Efim. \nNel 1997 \u00e8 direttore generale di Finmeccanica e nel 2000 ne diviene amministratore delegato.\nNel 2002 ha sostituito Pier Francesco Guarguaglini come amministratore delegato di Fincantieri spa.\nDal 2013 \u00e8 anche Presidente di Confindustria Friuli Venezia Giulia."}
{"id": "9209417", "revid": "125070278", "url": "https://it.wikipedia.org/wiki?curid=9209417", "title": "Jordi Gen\u00e9", "text": "Durante la sua carriera ha gareggiato in svariati campionati automobilistici, principalmente nella categoria turismo (nei campionati turismo svedese, spagnolo ed europeo), tra cui nel Campionato Mondiale Turismo tra il 2005 e il 2010. Come miglior risultato ha ottenuto un terzo posto assoluto al TCR International Series 2015. Inoltre ha partecipato a tre edizioni della 24 Ore di Le Mans tra il 2000 e il 2002, ottenendo la vittoria di classe nel 2001.\nSuo fratello Marc Gen\u00e9, \u00e8 un ex pilota di Formula 1."}
{"id": "9209419", "revid": "33888", "url": "https://it.wikipedia.org/wiki?curid=9209419", "title": "Roberto Palmarocchi", "text": "Biografia.\nFormatosi come impiegato dell'Archivio di Stato di Firenze, intraprese la carriera giornalistica, collaborando a \"La Voce\" di Prezzolini e a \"L'Unit\u00e0\" di Salvemini. Dal 1915 al 1926, con Antonio Ciaccheri Bellanti, assunse la propriet\u00e0 e la direzione della \"Rassegna Nazionale\". Al giornalismo altern\u00f2 l'attivit\u00e0 letteraria, come narratore, storico della letteratura, e come traduttore di autori francesi come Romain Rolland, Voltaire, Marat, Alfred De Musset, Frantz Funck-Brentano per editori quali Formiggini e Bemporad. Come storico e archivista \u00e8 ricordato per le importanti edizioni di Francesco Guicciardini, pubblicate per gli \"Scrittori d'Italia Laterza\" (1931-1936), per le edizioni dell'Istituto storico italiano per l'eta moderna e contemporanea (1938-1951), per Rizzoli (1941-1942). Importanti anche le edizioni delle \"Prediche\" e del \"Quaresimale del 1496\" di Girolamo Savonarola (Firenze, La nuova Italia, 1933-1935) e dei \"Cronisti del Trecento\" (Milano, Rizzoli, 1935)."}
{"id": "9209432", "revid": "6923", "url": "https://it.wikipedia.org/wiki?curid=9209432", "title": "Orchestra Sinfonica della Galizia", "text": "L'Orchestra Sinfonica della Galizia \u00e8 un'orchestra spagnola, creata nel 1992 e con sede ad A Coru\u00f1a. Il suo direttore \u00e8 Dima Slobodeniouk.\nCreazione e direzione.\n\u00c8 stata creata nel 1992 dal Comune di La Coru\u00f1a e la sua sede \u00e8 nel Palacio de la \u00d3pera di quella citt\u00e0. Il suo primo direttore musicale \u00e8 stato V\u00edctor Pablo P\u00e9rez, che ha terminato il suo lavoro nel 2013 e gli \u00e8 succeduto Dima Slobodeniouk. Il direttore dell'orchestra \u00e8 attualmente Andr\u00e9s Lacasa. \u00c8 finanziata dal Comune di A Coru\u00f1a, dal Consiglio Provinciale di La Coru\u00f1a e dalla Giunta della Galizia.\nParallelamente alla sua consueta attivit\u00e0, nel 1998 \u00e8 stato creato il Coro dell'Orchestra Sinfonica della Galizia e in un ampio progetto educativo chiamato Son Futuro che comprende un'orchestra giovane, un'orchestra di bambini, un coro di giovani e un coro di bambini (Ni\u00f1os Cantores).\nCurriculum musicale.\n\u00c8 stata l'orchestra residente del Festival Rossini di Pesaro dal 2003 al 2005 e del Festival Mozart di La Coru\u00f1a dalla sua creazione nel 1998. Ha inoltre effettuato diverse tourn\u00e9e in Germania e Austria e tenuto concerti nelle migliori sale e Cicli di concerti spagnoli. Nel 2007 ha effettuato la sua prima tourn\u00e9e in Sud America, con concerti in Cile, Argentina, Brasile e Uruguay. Alla fine del 2009 si \u00e8 esibita nella storica sala del Musikverein di Vienna.\nL'orchestra sinfonica della Galizia di solito ha solisti di prim'ordine come Anne-Sophie Mutter, Maurizio Pollini, Krystian Zimerman, Gil Shaham, Sarah Chang, Grigory Sokolov, Leonidas Kavakos, Arcadi Volodos, Maria Joao Pires, Frank Peter Zimmermann, Mischa Maisky, tra gli altri. Con l'orchestra hanno cantato: Alfredo Kraus, Teresa Berganza, Bryn Terfel, Pl\u00e1cido Domingo, Mar\u00eda Bayo, Ainhoa Arteta, Juan Diego Fl\u00f3rez, Simon Estes, Mirella Freni, Ann Murray, Ildar Abdrazakov, Hildegard Behrens, Eva Marton, Giuseppe Giacomini, Philip Langridge, Carlos Chausson, Ra\u00fal Gim\u00e9nez, Isabel Rey, Carlos \u00c1lvarez, Ana Mar\u00eda S\u00e1nchez o Giuseppe Sabbatini tra tanti altri e sempre sotto la direzione di maestri come Lorin Maazel, Gustavo Dudamel, Daniel Harding, Christoph Eschenbach, Neville Marriner, Guennadi Rozdestvenski, Ton Koopman, James Judd, Andrew Litton, Jean-Pascal Tortelier, Stanislaw Skrowaczeski, Libor Pe\u0161ek, Peter Maag, Osmo V\u00e4nsk\u00e4, Alberto Zedda, Emmanuel Krivine, Raymond Leppard, Jean-Jacques Kantorow, Josep Pons, John Nelson, Gianandrea Noseda, Ron Goodwin o Manfred Honeck.\nDiscografia e premi.\nLa sua discografia per le etichette EMI, DECCA, Koch, Na\u00efve, BMG e Arts comprende nomi come Juan Diego Fl\u00f3rez, Kaori Muraji, Peter Maag, Antonio Meneses, Manuel Barrueco, con cui \u00e8 stata nominata per il Grammy 2007 per il miglior album classico dell'anno, Mar\u00eda Bayo, Pl\u00e1cido Domingo, Juan Pons o Ewa Podle\u015b.\n\u00c8 stata insignita della Medaglia d'Oro dell'Accademia Reale Galiziana di Belle Arti e del Premio per la Cultura Galiziana 2010."}
{"id": "9209434", "revid": "124123", "url": "https://it.wikipedia.org/wiki?curid=9209434", "title": "Nati nel 588", "text": ""}
{"id": "9209441", "revid": "1543921", "url": "https://it.wikipedia.org/wiki?curid=9209441", "title": "Episodi di Burden of Truth (quarta stagione)", "text": "La quarta stagione della serie televisiva Burden of Truth, composta da 8 episodi , \u00e8 stata trasmessa in Canada sulla CBC, dall 28 gennaio al 18 marzo 2021.\nIn Italia la stagione sar\u00e0 trasmessa in prima visione su Rai 4 dal 3 dicembre al 7 dicembre 2021."}
{"id": "9209442", "revid": "214753", "url": "https://it.wikipedia.org/wiki?curid=9209442", "title": "Coppa del Mondo di skeleton 2022", "text": "La Coppa del Mondo di skeleton 2022, ufficialmente denominata \"BMW IBSF Skeleton World Cup 2021/22\", \u00e8 stata la trentaseiesima edizione del massimo circuito mondiale dello skeleton, competizione organizzata annualmente dalla Federazione Internazionale di Bob e Skeleton; \u00e8 iniziata il 19 novembre 2021 a Innsbruck, in Austria, e si \u00e8 conclusa il 14 gennaio 2022 a Sankt Moritz, in Svizzera, svolgendosi come di consueto in parallelo alla Coppa del Mondo di bob.\nSono state disputate sedici gare, otto per le donne e altrettante per gli uomini, distribuite in otto tappe tenutesi in cinque differenti localit\u00e0, tutte europee.\nAl termine della stagione si terranno i Giochi olimpici invernali di ; le gare dello skeleton si svolgeranno dal 10 al 12 febbraio 2022 a Yanqing in Cina e non saranno valide ai fini della coppa del mondo. La tappa di Sankt Moritz ha assegnato inoltre i titoli europei 2022.\nVincitori delle coppe di cristallo generali, trofei conferiti ai primi classificati nel circuito, sono stati l'olandese Kimberley Bos nel singolo femminile, al suo primo successo nel massimo circuito mondiale e regalando al proprio paese il primo trionfo nella storia dello skeleton, la quale ha preceduto in classifica l'austriaca Janine Flock, vincitrice del trofeo nel 2020/21, e la russa Elena Nikitina; ad aggiudicarsi la coppa nel singolo maschile \u00e8 stato invece il lettone Martins Dukurs, l'undicesima della sua carriera dopo quelle conquistate consecutivamente dal 2009/10 al 2016/17, nel 2019/20 e nel 2020/21, precedendo i tedeschi Axel Jungk e Christopher Grotheer."}
{"id": "9209443", "revid": "1124164", "url": "https://it.wikipedia.org/wiki?curid=9209443", "title": "Polittico di Santa Barbara (Palma il Vecchio)", "text": "Il Polittico di Santa Barbara \u00e8 un dipinto a olio su tavola di Jacopo Palma il Vecchio, datato 1524-1525 e conservato a Venezia nella chiesa di Santa Maria Formosa di Venezia.\nStoria.\nIl polittico, di grandi dimensioni, \u00e8 conservato come pala dell'altare posto nel transetto destro della chiesa veneziana, altare commissionato dalla confraternita dei bombardieri, che lo avevano innalzato nel 1509 e poi commissionatone la pala all'artista bergamasco. La congregazione aveva la propria sede nella chiesa di Santa Maria Formosa. L'altare fu oggetto di un completo rinnovamento su disegno di Giuseppe Torretti nel 1719 con la realizzazione del bassorilievo del paliotto in marmo di Carrara raffigurante il \"Martirio di santa Barbara\".\nL'opera \u00e8 da considerarsi tra quelle dell'ultimo periodo giovanile del Negretti, considerata per questo il suo primo grande capolavoro.\nLe tavole furono restaurate nel 1992 con il contributo a memoria di Hedy Giusti Lanham Allen da Ethan Allen.\nDescrizione e stile.\nIl polittico si compone di sei tavole:"}
{"id": "9209444", "revid": "124248591", "url": "https://it.wikipedia.org/wiki?curid=9209444", "title": "Yamaha X-city", "text": ""}
{"id": "9209454", "revid": "762947", "url": "https://it.wikipedia.org/wiki?curid=9209454", "title": "Orquesta Sinf\u00f3nica de Galicia", "text": ""}
{"id": "9209455", "revid": "125391481", "url": "https://it.wikipedia.org/wiki?curid=9209455", "title": "SYM DD 50", "text": "Il SYM DD 50 (chiamato anche come SYM Jolie o City Trek o in alcuni mercati come Super Pure) \u00e8 uno scooter prodotto dal 2002 dalla casa motociclistica taiwanese SYM.\nDescrizione.\nIl DD50 \u00e8 uno scooter con motore da 49 cm\u00b3, dotato di una trasmissione automatica a variazione, con accensione kick starter. Insieme al tachimetro analogico, la strumentazione \u00e8 composta dall'indicatore del livello del carburante e un indicatore di livello dell'olio (nel motore a due tempi). Il serbatoio del carburante ha una capacit\u00e0 di 6,1 litri. Il DD50 pesa a secco 80 kg. Il freno anteriore \u00e8 a disco idraulico, mentre al posteriore c'\u00e8 un tamburo. \u00c8 presente un vano sottosella per riporre il casco."}
{"id": "9209457", "revid": "91792", "url": "https://it.wikipedia.org/wiki?curid=9209457", "title": "Chiesa di San Lorenzo Martire (Giaveno)", "text": "La chiesa di San Lorenzo Martire \u00e8 la parrocchiale di Giaveno, in citt\u00e0 metropolitana e arcidiocesi di Torino; fa parte del distretto pastorale Torino Ovest. \nStoria.\nLa prima citazione della \"consortia Sancti Laurentii de Iavenz\", dipendente dall'abbazia di San Michele della Chiusa, risale al XII secolo; la pieve giavenese fu menzionata successivamente in atti risalenti al 1272, 1279 e 1295, mentre nel 1305 si ha notizia di un certo \"Iohannis plebanus Sancti Laurentii\". Nel 1611 le reliquie di sant'Antero Papa e Martire, donate al parroco don Vincenzo Claretta dal novarese Giovanni Battista Cavagno, furono trasferite a Giaveno. La chiesa fu ricostruita ed eretta a collegiata nel 1622, per poi venir consacrata dal vescovo di Asti Isidoro Pentorio. \nL'edificio sub\u00ec dei danni durante l'invasione francese del 1693; venne pertanto restaurato tra il 1707 e il 1725, mentre nel 1731 si provvide a realizzare la cupola e nel 1735 a costruire la torre campanaria. \nTra il 1890 e i primi anni del Novecento la parrocchiale venne interessata da un intervento di rifacimento e di ristrutturazione su disegno degli architetti Giovanni Battista Ferrante e Andrea Gonella. \nNel 1971, in ossequio alle norme postconciliari, si provvide a modificare il presbiterio rimuovendo le balaustre che lo delimitavano e collocando il nuovo altare rivolto verso l'assemblea.\nDescrizione.\nEsterno.\nLa facciata a salienti della chiesa, rivolta a occidente e suddivisa da una cornice marcapiano in due registri, entrambi scanditi da paraste, presenta in quello inferiore i tre portali d'ingresso architravati e in quello superiore, coronato dal timpano triangolare, il rosone.\nInterno.\nL'interno dell'edificio, sviluppato su un impianto a croce latina, si compone di tre navate, suddivise tra loro da una serie di arcate a tutto sesto rette da pilastri decorati con lesene corinzie a finto marmo; l'ampia navata centrale \u00e8 scandita in cinque campate coperte da volte a botte lunettate, ornate con affreschi raffiguranti angeli e putti, eseguiti agli inizi del XX secolo da Giovanni Massoglia, mentre le cinque campate delle navatelle, su cui si affacciano le cappelle laterali, sono coronate da volte a crociera, interamente dipinte. La crociera \u00e8 chiusa superiormente da una cupola con lanterna, ornata con affreschi rappresentanti otto angeli, mentre i dipinti dei quattro pennacchi raffigurano gli evangelisti; i due bracci del transetto sono coperti da volte a botte lunettate, interamente affrescate; altri dipinti si trovano sulla controfacciata e sulle pareti delle cappelle e dei bracci del transetto, ornati in sommit\u00e0 anche con una trabeazione in stucco, che prosegue lungo il perimetro dell'aula.\nIl presbiterio, lievemente rialzato, \u00e8 introdotto dall'arco trionfale a tutto sesto; l'ambiente, coperto da una volta a botte lunettata dipinta, accoglie nel mezzo l'altare maggiore ligneo a mensa del 1971, mentre pi\u00f9 indietro \u00e8 collocato l'antico altare maggiore in marmi policromi, sormontato dalla grande pala avente come soggetto la \"Madonna col Bambino con san Lorenzo e san Michele Arcangelo\", eseguita da Joseph Ouvertus; sulle pareti sono presenti degli affreschi di Enrico Reffo raffiguranti la \"Vita di san Lorenzo\", che proseguono anche sopra al coro ligneo dell'abside.\nLe cinque cappelle del lato destro, rispettivamente intitolate a santa Lucia, a san Giovanni Battista e san Francesco di Sales, a san Giuseppe, all'Immacolata e a Maria Bambina, sant'Anna e san Gioacchino, accolgono numerose opere di pregio, tra cui tele e affreschi eseguiti da De Biase, Luigi Guglielmino, Joseph Ouvertus, Enrico Reffo e Federico Siffredi. Il ramo destro del transetto ospita l'altare in marmi policromi dedicato al santissimo Salvatore, sormontato dalla pala di Tommaso Lorenzone raffigurante lo \"Scambio di cuori tra Ges\u00f9 e la beata Caterina da Racconigi, circondati da angeli, san Francesco d'Assisi, sant'Antonio abate, san Domenico e santo Stefano\", mentre la cappella di testata della navatella, intitolata alla Madonna del Rosario, conserva una tela del summenzionato Siffredi.\nLe cinque cappelle del lato sinistro, rispettivamente dedicate al battistero, a sant'Isidoro, a sant'Elisabetta d'Ungheria, ai Re Magi e a san Francesco di Paola, accolgono altre opere di rilievo, tra cui statue e dipinti realizzati da Federico Siffredi, Enrico Reffo e Alessandro Trono. Il ramo sinistro del transetto ospita l'altare in marmi policromi dedicato alla Consolata, sormontato dalla pala di Tommaso Lorenzone raffigurante la \"Vergine Consolata con sant'Ignazio di Loyola, san Francesco Saverio, san Giorgio Martire, san Vincenzo de Paoli e san Luigi Gonzaga\", mentre la cappella di testata della navatella, intitolata a sant'Antero papa, conserva una tela del Reffo, nonch\u00e9 le reliquie del santo e una sua statua eseguita da Stefano Maria Clemente."}
{"id": "9209458", "revid": "132266", "url": "https://it.wikipedia.org/wiki?curid=9209458", "title": "Pierfrancesco Guarguaglini", "text": ""}
{"id": "9209462", "revid": "76963", "url": "https://it.wikipedia.org/wiki?curid=9209462", "title": "Cesare Mossotto", "text": "Biografia.\nNato a Torino nel 1940, si \u00e8 laureato in ingegneria elettronica al Politecnico di Torino nel 1964.\nNel 1989 \u00e8 succeduto a Basilio Catania come direttore generale dello CSELT, centro di ricerca di telecomunicazioni di rilevanza internazionale, carica che mantenne fino al 2001. Nel 2001 divenne direttore generale di Telecom Italia Lab S.p.A. (TILab). \nMembro di diversi comitati tecnici e di Board, Mossotto \u00e8 autore e coautore di oltre un centinaio di pubblicazioni scientifiche.\nMossotto consider\u00f2 positivamente e incoraggi\u00f2 nelle fasi iniziali l'iniziativa di Leonardo Chiariglione, fondatore del gruppo MPEG, nella standardizzazione di formati di contenuti multimediali."}
{"id": "9209475", "revid": "1654832", "url": "https://it.wikipedia.org/wiki?curid=9209475", "title": "Ufficio dell'Alto rappresentante delle Nazioni Unite per i paesi meno sviluppati, i paesi in via di sviluppo senza sbocco sul mare e i piccoli stati insulari in via di sviluppo", "text": "LUfficio dell'Alto rappresentante delle Nazioni Unite per i paesi meno sviluppati, i paesi in via di sviluppo senza sbocco sul mare e i piccoli stati insulari in via di sviluppo (\"United Nations Office of the High Representative for the Least Developed Countries, Landlocked Developing Countries and Small Island Developing States\" UN-OHRLLS) \u00e8 un ufficio del Segretariato delle Nazioni Unite che si occupa dei Paesi meno sviluppati, dei Paesi in via di sviluppo senza sbocco sul mare e dei Piccoli stati insulari in via di sviluppo.\nIstituzione.\nL'istituzione dell'Ufficio dell'Alto rappresentante fa seguito alla 3\u00aa Conferenza delle Nazioni Unite sui paesi meno sviluppati (LDC-III), tenutasi a Bruxelles dal 14 al 20 maggio 2001.\nLa Conferenza ha adottato la Dichiarazione di Bruxelles e il Programma d'azione per i paesi meno sviluppati per il decennio 2001\u20132010, entrambi approvati dall'Assemblea generale delle Nazioni Unite con la risoluzione 55/279 del 12 luglio 2001.\nSeguendo le raccomandazioni del Segretario generale delle Nazioni Unite nel suo rapporto A/56/645 presentato il 23 novembre 2001, l'Assemblea Generale ha istituito l'Ufficio dell'Alto Rappresentante con la risoluzione 56/227 del 24 dicembre 2001, che invita gli Stati membri, il sistema delle Nazioni Unite e ogni altra organizzazione multilaterale coinvolta, a dargli il loro sostegno e la loro collaborazione.\nMandato.\nOltre alla Dichiarazione di Bruxelles e al Programma d'azione, il mandato deriva da diversi documenti delle Nazioni Unite, tra i quali la Dichiarazione del millennio (paragrafi 15, 17 e 18) adottata il 18 settembre 2000.\nL'Ufficio dell'Alto rappresentante ha diversi compiti: \nIl documento dell'Assemblea generale ONU \"SAMOA Pathway\" (Modalit\u00e0 di accesso accelerato dei piccoli stati insulari in via di sviluppo) \u00e8 centrale per lo sviluppo sostenibile dei piccoli stati insulari e per il lavoro dell'Ufficio dell'Alto rappresentante."}
{"id": "9209477", "revid": "122246", "url": "https://it.wikipedia.org/wiki?curid=9209477", "title": "Coppa Italia 2021-2022 (pallavolo maschile)", "text": "La Coppa Italia 2021-2022 si svolge dal 16 gennaio al 6 marzo 2022: al torneo partecipano otto squadre di club italiane.\nFormula.\nLa formula ha previsto quarti di finale, semifinali e finale."}
{"id": "9209478", "revid": "1921867", "url": "https://it.wikipedia.org/wiki?curid=9209478", "title": "John Hyams", "text": "Hyams \u00e8 il figlio del regista Peter Hyams.\nBiografia.\nSi \u00e8 laureato alla Syracuse University School of Visual and Performing Arts, diventando un noto pittore e scultore che espone e vende opere a New York e Los Angeles. \u00c8 diventato famoso a Hollywood nel 1997 dopo aver scritto, prodotto e diretto l'acclamato \"One Dog Day\". Il film ha debuttato al Taos Talking Picture Film Festival. Successivamente ha diretto diversi documentari, in particolare \"The Smashing Machine\", che segue la vita del lottatore Mark Kerr. Hyams ha anche diretto diversi episodi di \"NYPD Blue\" della ABC Television.\nNel 2009, ha rilevato il \"franchise Universal Soldier\", dirigendo il film \"\", con Jean-Claude Van Damme e Dolph Lundgren, che \u00e8 stato girato principalmente in Bulgaria con un budget di $ 9 milioni. Poi, nel 2012, ha scritto e prodotto un sequel chiamato \"Universal Soldier - Il giorno del giudizio\", sempre con Van Damme e Lundgren. \u00c8 stato girato in 3D con un budget di 8 milioni di dollari."}
{"id": "9209479", "revid": "2157991", "url": "https://it.wikipedia.org/wiki?curid=9209479", "title": "HTLV", "text": ""}
{"id": "9209481", "revid": "416175", "url": "https://it.wikipedia.org/wiki?curid=9209481", "title": "Palazzo Galletti di Santa Marina", "text": "Il Palazzo Galletti di Santa Marina (o Palazzo del Marchese di Santa Marina) sorge a Palermo su un'area del Mandamento Monte di Piet\u00e0 prossima all\u2019incrocio di piazza Vigliena e si presenta, oggi, come una porzione consistente dell\u2019isolato delimitato a est dalla via Maqueda, a sud dalla via del Celso, a ovest dalla Discesa Santamarina e a nord dalla via dei Candelai.\nStoria.\nLe origini del Palazzo risalirebbero al Trecento; al primo ventennio del XIV secolo, infatti, sarebbe da assegnare la costruzione di una casa gentilizia (\"Hospicium\") edificata sul tratto settentrionale delle antiche mura del Cassaro per volont\u00e0 di un esponente della nobile famiglia dei Crispo, probabilmente Rinaldo, che fu \"baiulo\" (ambasciatore) di Palermo dal 1312 al 1313. La possibilit\u00e0 di costruire sulle antiche mura della citt\u00e0 era sorta gi\u00e0 in et\u00e0 normanna, allorquando la realizzazione di un nuovo e pi\u00f9 vasto circuito difensivo che inglobava le due distinte cinte murarie del Cassaro e della Kalsa aveva reso queste ultime non pi\u00f9 indispensabili alla difesa. La costruzione sulle antiche mura nel Medioevo era regolata da una delle \"Consuetudini di Palermo\", quella che aveva per titolo \"De domibus existentibus super munibus Civitatis et spetialiter super munibus Cassari Panhormi\" che nelle prescrizioni iniziali recitava: \u00ab\"I Cittadini Palermitani per antica consuetudine possono possedere, fare e costruire case sopra le mura e i muri della citt\u00e0 e specialmente sopra le mura del Cassaro di Palermo (\u2026). E se in qualche tempo dovessero cadere le mura sulle quali si trovano le case di alcuni cittadini, la Curia debba farle riparare e rifarle a sue spese sino alla cornice ossia sino al primo solaio,\" e nelle stesse case [del Cassaro] soltanto sia lecito ai Cittadini palermitani costruire merli e ripari.\u00bb. Quest\u2019ultima annotazione autorizza a pensare che il privilegio di costruire sulle mura del Cassaro sia stato appannaggio di potenti casati e di influenti ordini religiosi (non mancarono, infatti, sul circuito difensivo grandi e importanti complessi religiosi). E certamente potente dovette essere, tra XIV e XVI secolo, la famiglia dei Crispo che tra i suoi esponenti annover\u00f2 un Federico pretore nel 1384-1385, un Tommaso con la stessa carica nel 1399-1400, un Rinaldo capitano di giustizia di Palermo nel 1480-1481 e forse egli stesso giurato nel 1494-1495 e 1505-1506. Un Giovanni fu secreto di Palermo nel 1479, un altro Rinaldo senatore di Palermo negli anni 1572-1573.\nAll\u2019edificio fatto costruire da Rinaldo appartenne quasi certamente il fronte lungo via del Celso, esteso dal cantonale sulla discesa Santamarina allo spigolo orientale con la colonna angolare incastonata in quella che originariamente doveva essere la zona basamentale, fortemente alterata dal punto di vista altimetrico a seguito dell\u2019abbassamento dell\u2019antico piano stradale, resosi necessario per l\u2019adeguamento di questo alla quota della via Maqueda. La colonnina, nell\u2019edificio medievale, era un elemento posto a scandire e sottolineare i limiti del palazzo e il prestigio dei suoi proprietari: era sempre collocata a livello dell\u2019attacco al suolo dell\u2019edificio in posizione angolare, come ancora oggi si pu\u00f2 vedere in numerosi esempi a Palermo: Palazzo Chiaramonte-Steri, palazzo Alliata di Pietragliata (ex palazzo Termine) in via Bandiera, palazzo Bonet alla Fieravecchia e in quel che resta di palazzo Merlo nella via omonima. La sua presenza, a palazzo Santa Marina, rivela quella che doveva essere la delimitazione originaria dell\u2019edificio.\nLe variazioni altimetriche dell\u2019attuale via del Celso, in realt\u00e0, si sono rese necessarie almeno due volte: agli inizi del Seicento, con l\u2019apertura della \"Strada Nuova\", e dopo il 1856, con l\u2019abbassamento ulteriore di via Maqueda stabilito dal Senato palermitano per garantire un miglior deflusso delle acque piovane. Se si assume, dunque, come quota del piano di sedime originario la risega ancora oggi leggibile per met\u00e0 del prospetto, si potrebbe ipotizzare per l\u2019edificio originario un corpo di fabbrica parallelepipedo all\u2019incirca lungo 30,00 metri, alto 11,00 metri e profondo almeno 8,00 metri, caratterizzato nel fronte sull\u2019attuale via del Celso (l\u2019antica \"shera\" settentrionale del Cassaro) dal ricco motivo delle bifore a conci alternati di arenaria e pietra lavica (diffusi in Sicilia fin dal XII secolo) che ritroviamo nelle fasce orizzontali che decorano la zona sovrastante alla linea di imposta degli archi delle finestre. Un motivo decorativo di evidente ascendenza continentale (toscana e genovese) che si ritrova in altri esempi siciliani del XIV secolo come il convento dei Francescani di Patern\u00f2, il Duomo di Messina e, soprattutto, il palazzetto attiguo allo Steri dei Ventimiglia (\"Osterio Magno)\" a Cefal\u00f9. La vicinanza stilistica tra il palazzo di via del Celso e il palazzetto di Cefal\u00f9 potrebbe non essere casuale; se si esamina, infatti, la storia del popolamento del Feudo di Capaci, del quale i Crispo detenevano la titolarit\u00e0, si trovano a partire dalla fine del XIV secolo strette relazioni tra le famiglie Crispo e Ventimiglia . Giovanna Crispo detta Giovannella, figlia di Filippa de Palmerio e di Tommaso Crispo, \u201cdottore in Legge\u201d e pretore nel 1399-1400, and\u00f2 in sposa a Giovanni Francesco Ventimiglia. Interessante anche notare che il fratello di Giovannella, Nicol\u00f2, spos\u00f2 Elisabetta Lombardo la quale, diventata vedova, si un\u00ec in seconde nozze con Francesco de Gualbes. Dunque anche la vicinanza dei due palazzi di via Celso non sembra essere stata del tutto casuale.\nL\u2019importanza della figura di Tommaso Crispo farebbe propendere per una datazione pi\u00f9 tarda della prima, prestigiosa fase del palazzo di via del Celso, e cio\u00e8 alla seconda met\u00e0 del XIV secolo come suggerisce, seppur in maniera contraddittoria, Giuseppe Spatrisano nel suo fondamentale studio sull\u2019architettura del Trecento in Sicilia. Ma pi\u00f9 che a Tommaso forse l\u2019edificazione del palazzo andrebbe ascritta al padre Rinaldo (o Rainaldo), vicinissimo al conte Francesco II Ventimiglia della cui piccola corte cefaludense, riunita presso l\u2019\"Osterio Magno\" nella cittadina di Ruggero, faceva parte . Di un Rainaldo parla, infatti, Tommaso Fazello nel suo \"De rebus siculis\", in particolare nel libro ottavo laddove descrivendo le antiche porte di Palermo a proposito della cosiddetta \u00ab\"Porta Sclavorum\"\u00bb (Porta degli Schiavi) scrive che \u00ab\"era posta nel luogo ch\u2019\u00e8 tra la casa di Rinaldo Crispo verso levante e di Giantommaso Gualbes verso ponente, appresso la piazza della Cancellaria dove essendo mancata la sua antica forma, si vede una piccola stradetta per la quale si va alla beccaria nuova, ed al luogo detto con voce saracena\" Ainroma, \"dove l\u2019anno 1550 furon fatte assaissime botteghe d\u2019arte di lana.\"\u00bb. Il toponimo \"Ainroma\" \u00e8 la corruzione del termine arabo \"Ayn-Rum\", la sorgente che alimentava la fiorente attivit\u00e0 tessile per la quale questo quartiere avrebbe assunto il nome di Panneria. Fazello scrive intorno alla met\u00e0 del Cinquecento (la sua opera verr\u00e0 data alle stampe nel 1558), dunque \u00e8 probabile che il Rinaldo di cui parla sia il figlio di Federico III Crispo, giurato di Palermo, Capitano di Fanteria del quartiere \"Cilvaccari\" (\"Cilvaccari o Civalcari\", \"corruzione del toponimo di Seralcadi)\" e Capitano d\u2019arme per il Regno.\nPi\u00f9 certa, invece, appare la seconda fase del palazzo, quel rifacimento operato intorno alla met\u00e0 del Quattrocento e documentato dall\u2019umanista Pietro Ranzano il quale, nella sua memoria sulla citt\u00e0 di Palermo databile al 1470-1471 e pubblicata da G. Di Marzo scrive: \u00ab\"Iacopu di Pilaya di cui supra fu facta mentioni et Cristofano Di Benedicto clarissimo juris consulto, Federico Crispo cavaleri et secreto di Palermo, Simuni di Artali quondam castellano di lo palaczo et altri multi di li princhipali di la chitati li loro antiqui casi hanno renovato et mirif\u00eccamenti exornato\"\u00bb. In questo caso dovrebbe trattarsi di Federico II Crispo, figlio di Giovanni e come questi \"Secreto e Mastro Procuratore della Citt\u00e0 di Palermo\", Strategoto della Citt\u00e0 di Messina nel 1472 e marito di Costanza Ventimiglia.\nUn cambio di propriet\u00e0 del palazzo viene registrato da Vincenzo Di Giovanni, che nel suo \"Del Palermo restaurato\" scrive che la casa dei Crispo \u00ab\"\u00e8 quella che oggi \u00e8 di Arias Giardino a Santa Ninfa\"\u00bb . Di Giovanni redige il suo resoconto agli inizi del XVII secolo, probabilmente entro il primo ventennio, dunque il passaggio che vede la casa dei Crispo perdere, almeno formalmente, il patronimico della nobile famiglia di origine pisana sar\u00e0 avvenuto tra la fine del Cinquecento e gli inizi del Seicento, mentre l\u2019area veniva interessata a scala urbana dal grande intervento del \u201ctaglio\u201d della Strada Nuova e dal vicinissimo cantiere per la Casa e Chiesa dei Crociferi.\nSe il possesso del palazzo da parte di Luigi Arias Giardina, barone di Santa Ninfa dal 1615 e Marchese delle stesse terre dal 1621, sembra avere lasciato traccia a livello documentale solamente nell\u2019annotazione del Di Giovanni, pi\u00f9 significativo deve essere stato il passaggio dell\u2019antico \"hospicium\" dai Crispo ai Santamarina. Un termine certo post-quem potrebbe essere ricavato dal \"Palermo d\u2019oggigiorno\", laddove il Marchese di Villabianca annota: \u00ab\"Santa Marina, marchese Alessandro Galletti e Spadafora. \u2014 Sta la sua casa nella salita, che dicesi delli Crociferi di Casa Professa, sopra la Strada Nova, - Siralcadi\"\u00bb . Villabianca fissa la sua ricognizione della citt\u00e0 di Palermo al 1788, ma il termine post quem pu\u00f2 essere spostato di molti decenni all\u2019indietro, fino agli inizi del XVIII secolo. Sappiamo, infatti, dal \u201ccensimento\u201d voluto nel 1713 dal nuovo re di Sicilia Vittorio Amedeo II, che nella \"Contrada delli PP Crociferi per insino a Santa Agata la Villa\", dipendente dalla \"Parrocchia di Santa Margarita\", abitavano, fra gli altri, \"D. Gio Batta Solloma (padre), D. Vittoria (madre), D. Alessandro (figlio), D. Giuseppe (figlio), D. Vincenzo (figlio), D. Girolama (figlia), D. Domenico (figlio), D. Francesca (figlia), D. Francesco (figlio), D. Antonino (figlio),\" oltre a \"D. Baldassare Galletto e D. Giuseppe Solloma\". Il capo della casa censita, \"D. Gio Batta Solloma,\" \u00e8 in realt\u00e0 Giovanni Pietro Galletti, figlio di Alessandro e di Francesca Sollima. Primo Marchese di Santa Marina, governatore del Monte di Piet\u00e0 negli anni 1704, 1710 e 1711, spos\u00f2 D. Vittoria Gaudioso (la \"D. Vittoria, madre\"). A lui, probabilmente, si deve la \"facies\" barocca del palazzo, realizzata sulla scorta dei numerosi rifacimenti e accorpamenti di case e palazzetti pi\u00f9 antichi operati dall\u2019aristocrazia palermitana tra XVII e XVIII secolo. Non figura (ma \u00e8 certamente quello indicato come Alessandro, primogenito) quel Giovanni Alessandro Sollima Galletti e Gaudioso che De Spucches, nel tracciare la storia del titolo di Marchese di Castania (Castell'Umberto, in provincia di Messina), indica come erede universale alla morte di D. Vittoria, sopraggiunta nel 1740. Giovanni Alessandro spos\u00f2 Melchiorra Corvino e Galletti e il loro primogenito, Giovanni Pietro Galletti Corvino, Marchese di Santa Marina, nel 1745 spos\u00f2 Anna Maria Spadafora. Il loro primogenito fu Alessandro Galletti Spadafora, Marchese di Santa Marina, che spos\u00f2 una Colonna Romano. Il figlio Giovanni Pietro Galletti Colonna, Marchese di Santa Marina, nel 1791 spos\u00f2 Anna Maria Ventimiglia Perpignano; la loro figlia, Maria Rosa Galletti e Ventimiglia nel 1822 spos\u00f2 D. Giovanni Antonio Moncada Celesti Principe di Monforte e Conte di San Pieri. D. Maria Rosa mor\u00ec nel 1863, il Principe nel 1854.\nQuesta breve ricostruzione della genealogia del titolo di Marchese di Santa Marina delinea il passaggio del palazzo dai Galletti ai Moncada di Monforte. Il titolo si conserva con il loro figlio Guglielmo (1823-1876) che sposa nel 1845 Antonietta Vizzini; con il figlio di questi Giovanni Eugenio (1846-1915) che sposa nel 1868 D. Emanuela Notarbartolo di Villarosa e ancora con il figlio di questi D. Guglielmo Raimondo (1869-1933). Nel frattempo il palazzo, o una parte di esso, era passato ad Antonio Fortunato, che nel 1877 promuove una vertenza contro il Municipio di Palermo per i mancati interventi di sistemazione dell\u2019area dopo i lavori di abbassamento della quota di via Maqueda.\nDunque l\u2019antichit\u00e0 dell\u2019edificio (almeno sette secoli di vita) e le diverse \u201cpropriet\u00e0\u201d che si sono succedute, unitamente al fatto che il palazzo originario fu eretto su uno dei nodi urbani pi\u00f9 rilevanti dell\u2019antico Cassaro, hanno determinato la stratificata configurazione attuale; le modifiche operate nel XVII e nel XIX secolo per i raccordi altimetrici con la vicinissima \"Strada Nuova\" e gli scempi dovuti agli usi impropri dell\u2019immobile fatti nella seconda parte del Novecento hanno complicato ulteriormente la lettura della fabbrica. Converr\u00e0 partire dall\u2019inquadramento storico-urbano.\nInquadramento storico-urbano.\nIl Palazzo Santamarina si trova sul tratto pi\u00f9 prossimo alla via Maqueda della compatta cortina che, a partire dalla Guilla fino al taglio di via Maqueda \u00e8 interrotta trasversalmente soltanto da due passaggi molto stretti che la attraversano (il Cortile Penninello a ovest, oggi non percorribile, e la discesa Santamarina a est) raccordando il dislivello tra le attuali via del Celso (a sud) e via dei Candelai (a nord). L\u2019andamento di questa cortina e delle strade che la delimitano (un andamento a curva e controcurva), le testimonianze letterarie e della cartografia storica e i numerosi ritrovamenti che gi\u00e0 a partire dagli anni \u201950 del Novecento hanno messo in luce tratti consistenti delle antiche fortificazioni, confermano che tali edifici sono stati eretti sulle antiche mura del Cassaro, riutilizzando e talvolta inglobando i dispositivi per la difesa (pomerio, mura, postierle, antemurali, porte urbiche) costruiti lungo quel circuito murario a partire dall'et\u00e0 punica. A tal proposito, la testimonianza pi\u00f9 antica \u00e8 una pergamena del 1183 in lingua greca che documenta la compravendita di un edificio privato costruito sull\u2019antica cinta muraria , dimostrando come tale pratica fosse in uso gi\u00e0 in et\u00e0 Normanna. Sul fronte interno, nel piano superiore delle mura, tale circuito era delimitato da una strada che ne accompagnava l\u2019andamento e che nelle fonti medievali viene indicata col termine di origine araba \"Shari\" o \"Xheri\". La via del Celso coincide, nel tratto prossimo al palazzo Santa Marina, con l\u2019antico \"Xheri Cancellarii\", cos\u00ec chiamato per la presenza del Monastero e della Chiesa di Santa Maria del Cancelliere, la cui fondazione viene tradizionalmente assegnata al Gran Cancelliere del re normanno Guglielmo II, Matteo d\u2019Ajello, sotto il titolo originario di Santa Maria de\u2019 Latiniis (1169). Fonti medievali, in particolare un documento del 23 luglio 1309 desunto dai registri del notaio pubblico Bartolomeo de Citella (1306-1309), cita il tratto superiore dell\u2019attuale via del Celso con il toponimo di \"Shera Ecclesie Sancti Georgi de Balatis super menibus Cassari\", dal titolo della chiesa di San Giorgio lo Xheri o de Balatiis, poi sostituita dalla Chiesa della Compagnia dei Tre Re sul finire del XVI secolo.\nIl complesso di Santa Maria del Cancelliere and\u00f2 distrutto nel corso dei bombardamenti della seconda guerra mondiale. La piazza Gran Cancelliere \u00e8 stata, infatti, uno dei luoghi di Palermo maggiormente colpiti dai bombardamenti del 1943 che hanno devastato la parte retrostante di palazzo Belmonte Riso, su cui prima si attestava il complesso di San Biagio, ossia il costruito tra il vicolo Gran Cancelliere e il vicolo Ragusi che comprendeva, appunto, l\u2019ex monastero di Santa Maria de\u2019 Latiniis, le case di propriet\u00e0 di Matteo d\u2019Ajello e il palazzo Lanza costruito nel 1673 sul fronte settentrionale per volere del duca Giuseppe Lanza, riunificando in unico \u201ctenimento\u201d di case le costruzioni esistenti. Questo palazzo inglob\u00f2, probabilmente, anche l\u2019antica dimora di un altro potente del regno normanno, Maione da Bari, e quella cinquecentesca appartenuta al pretore di Palermo Giorgio Bracco. Una mappa catastale del 1877 permette di individuare questo tessuto prima delle trasformazioni e delle distruzioni novecentesche. Altri prestigiosi edifici sorsero allineati su questa cortina che dalla Guilla discende verso via Maqueda: il palazzo del Marchese di San Isidoro, il palazzo Tassarelli, il palazzo del Marchese di San Giacinto, il palazzo Gualbes, il cui fronte medievale su via Candelai (andato distrutto) da alcuni \u00e8 stato identificato come appartenuto al palazzetto di Maione da Bari. Recentemente il palazzo Trabia \u00e8 stato interessato da un intervento di ricostruzione su iniziativa privata, secondo le modalit\u00e0 del ripristino filologico previste dal PPE, che ha portato alla valorizzazione dei reperti archeologici emersi a pi\u00f9 riprese dopo la distruzione del \u201943. Gi\u00e0 nel 1950 e successivamente nel 1955, durante alcuni lavori di sbancamento nell\u2019area adiacente l\u2019Hotel Firenze su via Candelai, erano state scoperte diverse strutture murarie interpretate come parte del sistema fortificato antico insieme a tracce di pavimenti in cocciopesto e mosaico appartenenti all\u2019abitato. Era anche affiorato un tratto di un possente muro in blocchi di calcarenite perfettamente squadrati e messi in opera a secco, riferibile all\u2019antica cinta muraria che circondava la citt\u00e0 punica sul lato settentrionale, lambito dal fiume Papireto. Per le sue caratteristiche costruttive tale muratura risultava assai simile ad altri tratti della fortificazione visibili in diversi punti della citt\u00e0 e in gran parte inglobati in edifici di et\u00e0 successive. Le indagini condotte dalla Soprintendenza hanno dimostrato che questa struttura di fortificazione si sovrappose, tagliandole, ad alcune strutture murarie a carattere abitativo, porzioni di ambienti e di un peristilio, utilizzate probabilmente fino alla met\u00e0 circa del III secolo a.C. \u00c8 probabile che queste abitazioni siano state abbandonate allorquando si rese necessario rafforzare, arretrandola, la linea fortificata. Lo stesso muro venne poi sopraelevato con filari di piccoli blocchi squadrati legati con malta di terra probabilmente in et\u00e0 araba e la sua facciata esterna, tra la met\u00e0 del X e l\u2019XI secolo, sub\u00ec un pi\u00f9 consistente rifacimento. Lo scavo ha anche evidenziato la probabile esistenza, nello stesso periodo, di una porta urbica e di un selciato stradale ad essa connesso . Per l\u2019ultima fase costruttiva di questo tratto di mura \u00e8 stato ipotizzato un periodo compreso all\u2019incirca tra la fine dell\u2019et\u00e0 islamica e non oltre gli inizi dell\u2019et\u00e0 normanna. Ci\u00f2 potrebbe trovare conforto in una fonte araba anonima, recentemente scoperta, che descrive la citt\u00e0 intorno ai primi decenni dell\u2019XI secolo e che riferisce dell\u2019esistenza di una porta urbica non rilevata nella ben pi\u00f9 nota descrizione delle porte di Palermo redatta dal geografo Ibn Hawqal nel 973. Potrebbe trattarsi della porta \"Bab al bi\u2019r\" (Porta del Pozzo) citata nel manoscritto arabo, oppure potrebbe essere identificata con la \"Porta Sclavorum\", esistita fino al 1460 e da localizzare probabilmente in questa stessa area del palazzo Trabia e non tra i palazzi Gualbes e Santa Marina come voleva Tommaso Fazello."}
{"id": "9209492", "revid": "1442080", "url": "https://it.wikipedia.org/wiki?curid=9209492", "title": "Italo Simon", "text": "Biografia.\nNel 1902 si laurea in Medicina e Chirurgia a Cagliari. \nDalla Sardegna arriva a Parma dove dal 1904 al 1917 esercita la professione di assistente medico e aiuto; pubblica il trattato \"Elementi di Farmacognosia\" nel 1912.\nLa prima guerra mondiale lo impegna come capitano medico e successivamente maggiore sul fronte alpino. Fu insignito di encomio solenne e croce di guerra. Per ricoprire l'incarico di professore dell'Istituto di Cagliari, fino al 1920, rientra in Sardegna e a Sassari diventa professore straordinario di materia medica e farmacologia sperimentale. Da Pavia, nel 1928 giunge a Padova dove per cinque anni sperimenta la ricerca chimica, fisica e studia le risposte biologiche ai farmaci, pubblicando il trattato \"Farmacologia\" nel 1930. \nI lavori personali di ricerca sono oltre 200 su svariati argomenti di farmacologia e terapia, in particolare le ricerche sulle leggi che regolano la pressione osmotica degli organi. \nNel 1932 Simon rifiuta la tessera del regime fascista e sceglie di trasferirsi nell'Universit\u00e0 di Pisa, dove da da vice rettore pubblica il trattato \"Farmacoterapia o Farmacologia clinica\" nel 1938.\nIl dopoguerra lo vede impegnato nel Partito Liberale come assessore all'igiene nel consiglio comunale di Pisa.\nDal 1953 per cinque anni prosegue la ricerca farmacologica nell'Istituto superiore di sanit\u00e0.\nIntitolazioni.\nA Italo Simon sono state intitolate vie a Pisa nel quartiere Cisanello e a Sassari nel quartiere Luna e Sole."}
{"id": "9209493", "revid": "2184734", "url": "https://it.wikipedia.org/wiki?curid=9209493", "title": "Francesco Frigimelica (medico)", "text": "Biografia.\nSi laure\u00f2 in Arti presso lo Studio patavino nel 1516 e due anni pi\u00f9 tardi ottenne l'insegnamento di filosofia morale e sofistica. Dopo aver conseguito il dottorato in medicina nel 1524, venne chiamato l'anno seguente a ricoprire la cattedra di medicina teorica che tenne per dieci anni, fino al 1535, anno in cui pass\u00f2 all'insegnamento di medicina pratica. Nel 1546, in seguito a problemi di salute, abbandon\u00f2 l'insegnamento pubblico e nel corso del 1555 fu a Roma come archiatra pontificio.\nDi Frigimelica sono noti studi in ambito termalistico (\"De balneis metallicis)\" e sulla peste (\"Consiglio sopra la pestilentia qui in Padoa\", 1555). L'attivit\u00e0 didattica del Frigimelica fu prevalentemente ispirata alla medicina galenica e araba, documentata nell'opera \"Pathologia, parva,\" pubblicata postuma nel 1640, oltre che in vari scritti inediti. Mor\u00ec a Padova nel 1558."}
{"id": "9209519", "revid": "2167671", "url": "https://it.wikipedia.org/wiki?curid=9209519", "title": "Bartolomeo Gozadori", "text": "Biografia.\nNato e cresciuto a Mantova, concluse la sua formazione a Padova, ove ottenne la laurea in arti nel 1386 e in medicina nel 1392. Qui ebbe modo di studiare e di entrare in contatto con personalit\u00e0 quali Marsilio Santasofia, Giacomo Zanetini e Pietro Tomasi. \nNaturalizzato cittadino padovano, entr\u00f2 nel Collegio dei dottori di arti e medicina, del quale divenne priore nel 1396. Ottenuta la cattedra di medicina, continu\u00f2 allo stesso tempo ad esercitare la professione medica. La sua attivit\u00e0 lo port\u00f2 ad ingaggiare polemiche con diversi suoi colleghi.Tra i suoi scritti i principali furono di medicina pratica, ma compose anche diversi versi latini, andati perduti, e alcune orazioni accademiche. \nMor\u00ec a Padova nel 1405, in occasione della pestilenza scoppiata durante l'assedio di Padova nella guerra intrapresa da Venezia contro i Carraresi, lasciando in eredit\u00e0 al figlio minorenne Giovanni Francesco il suo patrimonio immobiliare e la sua bilbioteca personale, composta principalmente da volumi di medicina, chirurgia e logica e da qualche testo letterario e teologico. "}
{"id": "9209520", "revid": "61051", "url": "https://it.wikipedia.org/wiki?curid=9209520", "title": "Segunda Divisi\u00f3n Femenina de Espa\u00f1a", "text": "La Segunda Divisi\u00f3n Femenina de Espa\u00f1a, indicata anche come Reto Iberdrola per ragioni di sponsorizzazione e ufficialmente Segunda Divisi\u00f3n PRO o Segunda Divisi\u00f3n femenina RFEF, \u00e8 il secondo livello del campionato spagnolo di calcio femminile, immediatamente al di sotto della Primera Divisi\u00f3n e, come questa, campionato professionale. Ha iniziato a essere giocato nella stagione 2001-2002 con il nome di Primera Nacional de F\u00fatbol Femenino, ed \u00e8 organizzato dalla Federcalcio spagnola (RFEF).\nA partire dalla stagione 2019-2020 \u00e8 composta da due gruppi di sedici squadre ciascuno, Nord e Sud, con le migliori squadre qualificate della stagione precedente pi\u00f9 le due squadre retrocesse dalla Primera Divisi\u00f3n, venendo promosse le due squadre prime classificate di ogni gruppo, tuttavia dalla stagione 2022-2023 il campionato verr\u00e0 ridotto a 16 squadre e a girone unico.\nI tre club che hanno ottenuto maggiori vittorie nel campionato cadetto sono , e l'oramai scomparso Club Deportivo Rayco, tutti con sei titoli.\nLe squadre.\nOrganico attuale.\nAlla stagione 2021-2022 sono iscritte le seguenti 32 squadre:"}
{"id": "9209524", "revid": "124249562", "url": "https://it.wikipedia.org/wiki?curid=9209524", "title": "Unione di Banche Italiane", "text": ""}
{"id": "9209527", "revid": "36426", "url": "https://it.wikipedia.org/wiki?curid=9209527", "title": "Piazza di Parte Guelfa", "text": "La piazza di Parte Guelfa \u00e8 un'area del centro storico di Firenze, dominata dal complesso del palagio di Parte Guelfa e dell'ex-chiesa di San Biagio. Si accede alla piazza dal vicolo della Seta, dal chiasso di San Biagio, dal vicolo del Panico e da via Pellicceria. \nStoria.\nLo slargo fu in antico denominato in ragione della titolazione della chiesa di Santa Maria Sopra Porta poi dedicata a san Biagio (quindi piazza di Santa Maria Sopra Porta e successivamente piazza di San Biagio). L'attuale nome, per quanto deliberato solo nel dicembre del 1922, ha di fatto ufficializzato una denominazione che gi\u00e0 era corrente (e come tale appare registrata nello Stradario storico amministrativo del Comune di Firenze del 1913) che viceversa esalta la presenza dell'edificio che fa da quinta al lato sud dello slargo, edificato verso la fine del Duecento come residenza dei capitani di Parte Guelfa. \nSegnata dalla presenza di edifici di grande valore storico e artistico, la piazza conobbe tra Settecento e Ottocento un deciso declino, in particolare per la soppressione della chiesa (1785) e per la sua successiva destinazione a rimessa dei carri del Corpo dei Pompieri, tanto che lo spazio fu inizialmente compreso nell'area delle demolizioni legate al 'risanamento' del Mercato Vecchio e del ghetto ebraico. Grazie per\u00f2 alla decisa azione dell'Associazione in difesa della Firenze antica fondata nel 1898 e forte dell'apporto di molti intellettuali stranieri, la piazza fu risparmiata dal \"Risanamento\" e interessata poi da un intervento di recupero e in parte di invenzione che vide prima il restauro di palazzo Canacci (1902-1904), quindi di quello gi\u00e0 dei Giandonati (1911-1914, entrambi su direzione di Giuseppe Castellucci) e infine del complesso del palagio di Parte Guelfa, condotto da Alfredo Lensi, direttore dell'Ufficio Comunale di Belle Arti, che port\u00f2 al ripristino della bifora gotica e della merlatura del palazzo (chiaramente leggibili nella documentazione fotografica ottocentesca come tamponate) e l'invenzione della scala esterna. \nAl 1922 si data anche la nuova e attuale denominazione della piazza, gi\u00e0 intitolata a San Biagio. \nDanneggiata dall'esplosione delle mine poste dall'esercito tedesco in ritirata nell'agosto del 1944, la piazza ha subito ulteriori interventi di restauro negli edifici che la caratterizzano, anche in tempi molto recenti. Nel suo complesso ha tuttavia conservando l'immagine conferitale nei primi decenni del Novecento sulla base delle preesistenze tre e quattrocentesche, sicuramente con interventi ben lontani dai criteri filologici oggi imperanti, e tuttavia di grande suggestione. Per tali motivi e per quanto ancora oggi conserva di memorie antiche, lo spazio \u00e8 da considerare di eccezionale valore storico e artistico.\nDescrizione.\nEdifici.\nGli edifici con voce propria hanno le note bibliografiche nella voce specifica.\nLapidi.\nSulla scalinata esterna del palagio di Parte Guelfa si trova una lapide del 1962, dedicata alle donne di Firenze durante la Resistenza:\nPARI AI COMPAGNI PARTIGIANI CONTRO GLI OPPRESSORI&lt;br&gt;\nLE DONNE DI FIRENZE&lt;br&gt;\nRESISTERONO, CONFORTARONO, SPERARONO&lt;br&gt;\nTESTIMONIANDO ANCHE CON LA VITA&lt;br&gt;\nCHE IL FOCOLARE \u00c8 PRIGIONE IL LAVORO SCHIAVIT\u00d9&lt;br&gt;\nSE MANCANO PACE LIBERT\u00c0 GIUSTIZIA&lt;hr&gt;\nNEL DICIASSETTESIMO ANNIVERSARIO DELLA LIBERAZIONE&lt;br&gt;\nLA CITT\u00c0 DI FIRENZE&lt;br&gt;\n25 APRILE 1962&lt;br&gt;\nTabernacoli.\nLa piazzetta non presenta tabernacoli, ma nell'attiguo vicolo del panico, in fondo, si trova entro una cornice in pietra una \"Madonna col Bambino\" in terracotta, databile agli anni 1950-1960.\nVicoli.\nSu piazza di Parte Guelfa confluiscono tre vicoli: "}
