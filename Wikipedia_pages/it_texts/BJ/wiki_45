{"id": "9111510", "revid": "125986930", "url": "https://it.wikipedia.org/wiki?curid=9111510", "title": "Episodi de La casa di carta (terza stagione)", "text": "La terza e ultima stagione della serie televisiva La casa di carta, pubblicata da Netflix, rappresenta la quinta parte della serie, per un totale di 10 episodi. I primi 5 episodi sono stati resi disponibili a partire dal 3 settembre mentre i restanti 5 episodi dal 3 dicembre 2021.\n\"Fine della corsa\".\nTrama.\nL'ispettore Sierra, considerata ora una fuorilegge, \u00e8 riuscita a trovare autonomamente il nascondiglio del professore, legandolo ed interrogandolo brutalmente senza avvertire le autorit\u00e0.\nLisbona \u00e8 riuscita ad entrare nella banca assediata, concludendo cos\u00ec il \"piano Parigi\" e rifocillandosi. Seguendo le direttive del professore apprese durante l'addestramento, sostituisce Palermo al comando e d\u00e0 inizio al \"piano Roma\", ordinando di concentrarsi solo sul trasporto dell'oro gi\u00e0 fuso e preparando i complici all'arrivo dell'esercito. Una chiamata del professore, ormai prigioniero di Sierra, manda a picco il morale dei presenti.\nBogot\u00e0 ritiene che l'evasione di Lisbona abbia stravolto e compromesso il piano: l'umiliazione delle autorit\u00e0 ha infatti reso furioso Tamayo, che ordina un'irruzione con un battaglione di militari molto esperti, anche a costo di oltrepassare i limiti della brutalit\u00e0 poliziesca e della sospensione dei diritti civili.\nMarsiglia, pilota dell'elicottero militare con cui Lisbona \u00e8 giunta nella banca, si lascia attirare in un luogo desertico, dove lo aspettano i suoi complici, che depistano nuovamente le indagini delle autorit\u00e0.\nTanti anni prima, nella citt\u00e0 di Copenaghen, Andres \"Berlino\" Fonollosa ebbe un teso incontro con suo figlio per convincerlo ad intraprendere una vita criminale al suo fianco.\n\"Tu credi nella reincarnazione?\".\nTrama.\nLisbona, Tokyo e Stoccolma escono dalla banca sventolando bandiera bianca. Il colonnello Tamayo fornisce un ultimatum prima di procedere con l'esercito a fare irruzione, chiedendo ed ottenendo la liberazione di Gandia. Dalle parole di Tamayo, Lisbona intuisce che il Professore non \u00e8 suo prigioniero (tenuto in ostaggio solo da Alicia): decidono quindi di liberare Gand\u00eda non prima di averlo fatto picchiare dai commilitoni contrariati. Il Governatore fa presente ad Arturo che l'esercito, in caso di intervento, si porr\u00e0 come unico obiettivo l'uccisione dei componenti della banda, anche a costo di ferire o uccidere gli ostaggi. Approfittando di una distrazione, alcuni ostaggi rubano armi da fuoco e si rifugiano in un hangar che, a sorpresa, \u00e8 adibito a santabarbara. Arturito d\u00e0 battaglia agli uomini della banda ed all'odiato Denver, ma viene infine ferito da Stoccolma e gli altri ostaggi si arrendono.\nMarsiglia e Logro\u00f1o si recano al rifugio del Professore, ma vengono catturati da Alicia. Esaurita ormai ogni speranza di fuga, il professore continua ad essere interrogato e tenta in ogni modo di convincere Sierra che Tamayo e la polizia l'abbiano completamente screditata.\n\"Benvenuti allo spettacolo della vita\".\nTrama.\nStoccolma si pente immediatamente del gesto fatto e cerca di rianimare Arturo, nonostante l'uomo fosse sul punto di spararle.\nCon l'uomo in gravissime condizioni, Lisbona decide di farlo uscire dalla banca su una barella trasportata dal Governatore in modo tale che possa essere curato da un'equipe medica. A fronte di ci\u00f2, il colonnello Tamayo partecipa ad una conferenza stampa straordinaria in cui definisce la banda del Professore come degli spietati assassini senza scrupoli per screditarli agli occhi dell'opinione pubblica; oltre a questo, infanga il nome di Alicia accusandola di aver fatto perdere le sue tracce e di collaborare adesso con il Professore.\nNell'hangar, Alicia \u00e8 furiosa per il voltafaccia di Tamayo e medita di consegnare il Professore, ma all'improvviso si rompono le acque: la donna, inizialmente restia nel farsi aiutare, si trova cos\u00ec costretta a dover liberare i tre uomini per poter essere aiutata con il parto.\nLa banda, con Palermo al comando, si prepara a fronteggiare i militari. I difensori vengono colti di sorpresa dall'irruzione dei militari, che fanno esplodere il tetto della Banca nello stesso momento in cui Sierra partorisce, aiutata dal Professore, Marsiglia e Benjamin, che assistono all\u2019esplosione, con grande preoccupazione. In quel momento inizia la guerra.\n\"Un bel posticino su in cielo\".\nTrama.\nI militari delle Forze Speciali (formati dal maggiore Sagasta, da Gand\u00eda, da Arteche, da Ramiro, da Canalejas, da Torrecilla, da Tosco e da Hernando) hanno fatto esplodere il soffitto sopra il museo dell'oro per sorprendere la banda. A causa dell'esplosione, Helsinki resta gravemente ferito ad una gamba per via del crollo di una statua che non gli permette di muoversi, ma viene subito aiutato da Palermo, Bogot\u00e0 e Rio che lo mettono in salvo.\nIl Professore, dopo aver aiutato Alicia a partorire, riprende in mano la situazione, dando consigli alla banda su come fronteggiare l'esercito.\nCon un ingegnoso piano di contrattacco, Tokyo, Manila e Denver riescono ad intrufolarsi nel salone di gala, ormai devastato, approfittando del buco creato dagli stessi militari; la banda riesce cos\u00ec a circondare la squadra di Sagasta.\nPer fermare l'attacco di un secondo plotone pronto ad entrare, il Professore riesce a telefonare a Tamayo ricattandolo con registrazioni audio che provano l'illegalit\u00e0 delle sue dichiazioni nello screditare la banda (facendoli passare per assassini) e nel suo ruolo di punitore al di sopra della legge: si scopre cos\u00ec che Lisbona, con la scusa di lasciare uscire dalla banca Arturo in barella scortato dal Governatore della Banca di Spagna, aveva inserito un microfono all'interno delle manette di quest'ultimo che nel frattempo ha registrato tutti i discorsi di Tamayo alla tenda.\nI militari, nonostante siano stati abbandonati da Tamayo al proprio destino, riescono a dividere e rinchiudere nel Museo dell\u2019Oro alcuni componenti della banda, grazie al prezioso contributo di Gandia, intrappolandoli e mettendoli fuori gioco.\nTokyo, Manila e Denver si ritrovano cos\u00ec da soli contro l\u2019esercito e si rifugiano nella cucina della Banca; ormai sono accerchiati e Gandia pu\u00f2 finalmente vendicarsi e riuscire nel suo intento: uccidere Tokyo.\nL'episodio, tramite flashback, mostra come anni prima Berlino insieme a Rafael realizz\u00f2 un audace colpo al castello di Frederiksborg durante un concerto di pianoforte della moglie Tatiana: 12 kg di oro vichingo rubato e sostituito con una replica in ottone. Si tratta del primo colpo di Rafael, riuscito grazie alle sue abilit\u00e0 in cybersecurity, che sembra voler abbracciare lo stesso destino di ladro del padre.\nSempre in un altro flashback, durante la preparazione della rapina, Tokyo discusse con Nairobi sull'aldil\u00e0 e su quello che succede dopo la morte.\n\"Vivere molte vite\".\nTrama.\nIn alcuni flashback viene mostrato un retroscena inedito del primo episodio riguardo Tokyo: fu notata da Berlino per la sua abilit\u00e0 dimostrata nello sfuggire alle autorit\u00e0, dopo che il suo ragazzo Ren\u00e8 mor\u00ec durante una rapina in banca e di come lei in seguito abbia sviluppato dei sentimenti per Rio al casale di Toledo, nei mesi di preparazione al colpo alla Zecca.\nTokyo, Denver e Manila si trovano ora nelle cucine della banca costretti ad affrontare il commando di militari da soli, non potendo fare affidamento sui loro compagni bloccati dall'altra parte. In tutto ci\u00f2 Rio si separa dal gruppo prendendo un martello pneumatico per andare a salvare Tokyo, in seguito all\u2019esplosione di una granata che uccide un militare; la granata era stata lanciata da Gandia, provocato da Tokyo, ma poi rilanciata indietro a loro appena in tempo. Arteche, unica soldatessa donna del gruppo, \u00e8 furiosa con Gandia per l'ingenuit\u00e0 dimostrata e minaccia di ucciderlo, ma desiste per prestare soccorso ai suoi compagni feriti.\nNel frattempo, alla cisterna, Alicia Sierra ha nascosto in una borsa lasciata in bagno una misteriosa arma.\nI tiratori scelti appostati fuori dalla Banca di Spagna sparano a Tokyo che viene ferita gravemente da 5 colpi. Denver e Manila cercano di aiutarla e i tre si barricano cos\u00ec dietro ad una trincea.\nNei sotterranei Stoccolma, in preda ad allucinazioni dopo aver sparato ad Arturo, si prende cura di Helsinki e suggerisce a Denver di utilizzare il montavivande della cucina per sfuggire all'attacco della squadra di Sagasta, che di l\u00ec a poco irrompe nelle cucine aggirando la difesa di Tokyo con un'esplosione alla parete della cella frigorifera.\nTokyo, intuendo che ormai sia troppo tardi, decide di coprire Denver e Manila affinch\u00e9 possano fuggire dal montavivande; riesce a salutare Rio, che, nel mentre, \u00e8 riuscito a fare un foro sul soffitto sbucando dal pavimento delle cucine, troppo piccolo per\u00f2 per farla passare e salvarla. I militari avanzano e la crivellano di colpi. Gli uomini di Sagasta si avvicinano al corpo morente di Tokyo, che per\u00f2 rivela di aver tolto le sicure dalle granate che portava con s\u00e9, facendosi esplodere assieme a Gand\u00eda e ai suoi compagni: Tokyo si sacrifica cos\u00ec per la banda e per il Professore, che cade nello sconforto pi\u00f9 totale.\n\"Valvola di sfiato\".\nTrama.\nLisbona, Palermo, Denver, Manila ed il Professore sono affranti per la morte di Tokyo.\nApprofittando di una distrazione, Sierra fugge con Victoria rubando un auto del Professore. L'auto \u00e8 tracciata e viene inseguita, ma riesce a mettere fuori gioco Marsiglia. Attirando il professore in uno stallo alla messicana, lo cattura nuovamente smascherandone le vere motivazioni dietro l'assalto alla banca.\nNella banca, Sagasta conferma a Tamayo il decesso di quattro militari, tra cui Gand\u00eca. Un militare sopravvissuto \u00e8 gravemente ferito, e Sagasta riesce ad ottenere una tregua con i nemici per soccorrerlo con un team medico in loco: consegna quindi la ricetrasmittente e la pistola a Palermo e si consegna come ostaggio. La soldatessa Arteche, ferita non gravemente, \u00e8 scomparsa nel nulla dopo che Sagasta ha simulato la sua morte mostrando la piastrina identificativa.\nDenver riallaccia i rapporti con Stoccolma e contemporaneamente riesce a dichiararsi a Manila.\nTornata a Madrid con il professore legato in auto, Sierra ricatta Tamayo minacciandone la moglie in casa sua per poter tornare in polizia da donna innocente, ma le forze dell'ordine irrompono nell'edificio. Il professore, frattanto liberatosi ed entrato nel palazzo, si nasconde insieme a Sierra in un appartamento vicino.\nIn un flashback nel passato ambientato in una piattaforma petrolifera nel Mare di Barents, Andres \"Berlino\" e Palermo studiarono il furto di un'enorme pompa industriale, prevedendone un'importanza fondamentale nella rapina alla banca di Spagna. In tale occasione conobbero per la prima volta Bogot\u00e0, allora ancora incensurato, convincendolo ad unirsi a loro.\n\"Velleitarismo\".\nTrama.\nTamayo fa circondare il suo quartiere madrileno di residenza dall'esercito e ordina perquisizioni a rastrellamento. Sierra ed il professore riescono a nascondersi alle autorit\u00e0 ed a fuggire grazie a Logrono e Marsiglia, contattati fortunosamente. Sierra sembra infine volersi unire al professore ed alla banda.\nLa gigantesca pompa trafugata in Norvegia \u00e8 necessaria al trasporto dell'oro attraverso la tubazione fognaria diretta verso la cisterna d'acqua piovana, sfruttando l'acqua del caveau allagato. Nella banca sorgono dubbi sulla reale efficacia della pompa, ma grazie ai calcoli di Palermo il trasporto dell'oro viene completato in appena 90 minuti. La polvere d'oro giunta alla cisterna/hangar viene nuovamente fusa in lingotti da nuovi complici del professore, sotto la guida di Logrono.\nArantxa Arteche sta raggiungendo furtivamente ogni angolo della banca. La donna, bench\u00e8 ferita, riesce a disinnescare gli esplosivi apposti dalla banda.\n\"La teoria dell\u2019eleganza\".\nTrama.\nIn un flashback ambientato qualche anno prima della rapina alla Zecca, Tatiana decise di divorziare da Andres De Fonollosa \"Berlino\" per fidanzarsi con il figlio Raphael: l'uomo ebbe un accesso d'ira finendo per farsi arrestare. Scontata la sua pena, scelse di seguire il professore e progettare le rapine alla Zecca ed alla Banca nazionali.\nNel presente, le autorit\u00e0 intercettano rumori all'interno della banca che fanno sospettare l'uso di pompe idrauliche: la polizia viene mandata a controllare ogni collegamento fognario e idrico in direzione della banca, tra cui la cisterna piovana/hangar. Nella banca i membri esprimono entusiasmo e speranza intonando \"Bella Ciao\", sentendosi al sicuro. Denver confessa a Stoccolma il bacio a Manila ma si riappacificano e si isolano per fare l'amore. In un delirio psicotico Stoccolma intravede Arantxa nel montavivande, ma la confonde per un'allucinazione di Arturo.\nArantxa ha raggiunto la cucina, carnaio dello scontro a fuoco con Tokyo, e trova attrezzature dei suoi compagni morti, curandosi e terminando lo sminamento degli esplosivi nel perimetro esterno.\nLa polizia raggiunge la cisterna poco prima della partenza dei furgoni carichi d'oro ed i presenti -su ordine del professore- non oppongono resistenza, venendo arrestati. Tamayo e Su\u00e0rez sono stati ingannati finendo in una cisterna piovana simile in un'altra direzione. Nel blindato di trasporto al commissariato, Sierra Marsiglia ed il professore si accorgono di essere stati imbrogliati: i falsi poliziotti erano dei doppiogiochisti rapinatori al servizio di Raphael De Fonollosa e Tatiana, che fuggono indisturbati. \n\"Conversazioni intime\".\nTrama.\nRaphael De Fonollosa ha saputo del piano grazie a Tatiana, confidente di Berlino, ed intercettava le comunicazioni tra il professore ed i complici; \u00e8 riuscito a sfuggire ad autorit\u00e0 e criminali ed ha sotterrato l'oro in un terreno camuffandolo sotto un'abitazione privata. Marsiglia e Logrono danno inizio al piano Pollicino, una serie di depistaggi alla polizia, mentre Sierra ed alcuni complici cercano di rintracciare l'oro. \nIl professore comunica la notizia ai complici nella banca, gettandoli nello sconforto: l'oro era necessario come merce di scambio per uscire liberi dall'assedio.\nLe azioni di Arantxa sono solo una parte dell'operazione per facilitare l'irruzione finale delle forze armate, disinnescando esplosivi ed aprendo varchi tra il perimetro esterno dell'edificio. I militari e le forze speciali circondano l'edificio e, non appena Arantxa e Sagasta immobilizzano Palermo ed Helsinki, irrompono nell'edificio: liberano gli ostaggi, disarmano tutti i rapinatori in pochi minuti e li trattengono nel salone principale. L'edificio \u00e8 tornato sotto il controllo dello stato e Tamayo entra per parlare con il professore via radio. Il professore ha perso ogni speranza e si consegna spontaneamente a Tamayo nella banca, passando di fronte alla folla di civili che lo acclamano come un eroe; prima di lasciare Sierra le ha lasciato un appunto da consegnare a Raphael nel caso dovessero incontrarsi.\nTamayo e il governatore della banca accedono al caveau e constatano personalmente il furto dell'intera riserva monetaria aurea spagnola. La notizia viene immediatamente censurata: le riserve d'oro di una nazione infatti, oltre ad essere un fattore di prestigio internazionale, sono necessarie sia per emettere denaro che per garantire la stabilit\u00e0 finanziaria e politica di un intero paese. I due leader ordinano di simulare scontri a fuoco per prendere tempo e cercare di risolvere la gravissima emergenza nazionale prima di doversi confrontare con i mass media, nonostante la guerra sia ormai conclusa.\n\"Una tradizione di famiglia\".\nTrama.\nIl professore, fingendo di possedere l'oro, sta trattando con Tamayo per gestirne la restituzione e al contempo la salvezza dei suoi compagni. Tamayo cerca di estorcere l'informazione anche con la violenza fisica, e riceve pressioni sempre crescenti dallo stato maggiore e dal primo ministro. Gli hacker del professore trasmettono ai mass media internazionali diversi video in cui i rapinatori hanno ripreso le fasi di estrazione e lavorazione dell'oro come fossero videolezioni scolastiche: si tratta di un piano del professore, studiato per spingere lo stato spagnolo ad accettare l'oro rubato in cambio di un salvacondotto ai catturati, all'ombra della minaccia del crollo dell'economia spagnola fino a farla sprofondare in bancarotta. Le autorit\u00e0 spagnole continuano ad impedire qualsiasi fuga di notizia e a simulare finti scontri a fuoco con i rapinatori.\nIn un flashback, Berlino ed il professore al bar ricordano la morte del loro padre, ucciso durante una rapina decenni prima. Il professore ammette di avere assistito di persona all'uccisione del padre, e di esserne ancora molto legato. Al bar \u00e8 presente anche Raphael, che sembra finalmente dimostrare un sincero legame affettivo con il padre e lo zio.\nLa polizia raggiunge la vera cisterna/hangar e, cadendo in pieno nelle false piste del piano \"Pollicino\", \u00e8 convinta che l'oro sia stato gettato nell'oceano atlantico. I mass media mondiali sono sempre pi\u00f9 convinti delle menzogne delle autorit\u00e0, e lo stato fa chiudere la Borsa di Madrid. Dopo aver trattato con successo con il professore, Tamayo tiene una conferenza stampa in cui mente publicamente sugli scontri a fuoco, mentre furgoni colmi di lingotti d'oro giungono alla banca di Spagna; ci\u00f2 si rivela un piano segretissimo del professore (ispirato allo scambio dei cimeli vichinghi in Danimarca), in quanto i lingotti non sono d'oro bens\u00ec di ottone. Tamayo accetta con estrema riluttanza di farli spacciare per la riserva monetaria rubata, facendo apporre il segreto di stato sulla vicenda e insabbiando cos\u00ec la menzogna. I rapinatori, ora a conoscenza di una realt\u00e0 che potrebbe compromettere l'intera nazione, vendono la loro omert\u00e0 in cambio della dichiarazione pubblica della loro morte in conferenza stampa, nuove identit\u00e0 e fedina penale pulite.\nSierra e i serbi scoprono il punto esatto della sepoltura dell'oro: sul posto vengono raggiunti dalla banda rivale di Raphael e Tatiana, e uno scontro a fuoco appare probabile. L'ex poliziotta consegna per\u00f2 a Raphael il foglio del professore e l'appunto convince il ragazzo a rinuncia all'oro, \"restituendolo\" alla banda e al professore. I membri della banda, ora liberi e ricchi, sono trasferiti dai militari spagnoli in un altro luogo per iniziare la loro nuova vita."}
{"id": "9111512", "revid": "599013", "url": "https://it.wikipedia.org/wiki?curid=9111512", "title": "Norman Campbell", "text": "Carriera.\nClub.\nHa svolto un provino con lo ed \u00e8 stato vicino a firmare con l'.\nL'8 ottobre 2020, l' decide di girare in prestito Campbell ai serbi del . Il 26 ottobre ha esordito con il Grafi\u010dar nella vittoria per 2-1 sul in Prva Liga Srbija.\nNazionale.\nIl 14 novembre 2020 ha esordito con la nazionale giamaicana nella sconfitta per 3-0 contro l'Arabia Saudita."}
{"id": "9111517", "revid": "122825750", "url": "https://it.wikipedia.org/wiki?curid=9111517", "title": "Struttura reticolare spaziale", "text": ""}
{"id": "9111526", "revid": "640277", "url": "https://it.wikipedia.org/wiki?curid=9111526", "title": "Teresa Portela", "text": "Durante la sua carriera ha preso parte a sei Olimpiadi. In precedenza \u00e8 arrivata quarta in un'occasione (Olimpiadi estive 2012 nel K-1 200 m) e quinta in tre occasioni (2004 nel K-2 500 m e K-4 500 m; 2008 nel K-4 500 m). \nHa vinto 15 medaglie ai Campionati del mondo ICF Canoa Sprint con 2 ori (K-1 200 m: 2002, 2005 ), 6 argenti (K-1 200 m: 2003, K-2 200 m: 2003, 2005; K-4 200 m: 2001, 2002, 2003) e 7 bronzi (K-4 200 m: 2005, K-4 500 m: 2001, 2002, 2003, 2009, K-1 200 m: 2015, 2019). "}
{"id": "9111545", "revid": "309289", "url": "https://it.wikipedia.org/wiki?curid=9111545", "title": "Viled'", "text": "Il Viled () \u00e8 un fiume della Russia europea orientale, affluente di sinistra della Vy\u010degda nel bacino della Dvina Settentrionale. Scorre nell'Oblast' di Arcangelo, nei \"rajon\" Kotlasskij, Vilegodskij e Lenskij.\nDescrizione.\nIl fiume inizialmente scorre in direzione est, quindi descrive un ampio cerchio antiorario dirigendosi a sud-ovest; prende infine la direzione di nord-ovest. Nella parte superiore, le sue rive sono spopolate, la corrente \u00e8 veloce, la larghezza del canale \u00e8 fino a 20\u00a0m, aumenta in seguito fino a 40\u00a0m. Quasi tutti gli insediamenti del distretto Vilegodskij si trovano nella pianura alluvionale del fiume (incluso il centro del distretto - il villaggio di Il'insko-Podomskoe). Nella parte centrale, il Viled' ha una pianura alluvionale abbastanza ampia, fino a 5\u00a0km; vicino a Il'insko-Podomskoe il canale misura 80\u00a0m. \nSfocia nella Vy\u010degda a 48\u00a0km dalla foce, a nord-est della citt\u00e0 di Korja\u017ema. Ha una lunghezza di 321\u00a0km, il suo bacino \u00e8 di 5\u00a0610\u00a0km\u00b2. Il suo maggior affluente \u00e8 la Velikaja Ochta (lungo 113\u00a0km) proveniente dalla sinistra idrografica.\nIl fiume Viled' \u00e8 irregolarmente navigabile sino al villaggio di Terinskaja (a 106\u00a0km dalla foce)."}
{"id": "9111547", "revid": "709565", "url": "https://it.wikipedia.org/wiki?curid=9111547", "title": "Little Dracula", "text": "Little Dracula \u00e8 il titolo di una serie animata realizzata negli Stati Uniti d'America dalla casa di produzione Fox Kids e andata in onda nel 1991 e nel 1999. Essa venne trasmessa anche in Italia.\nTrama.\nIn Transilvania si erge un sinistro castello nel quale abita una famiglia di vampiri dalla pelle verde. Protagonista delle vicende \u00e8 Little Dracula, un bambino figlio del capostipite, il quale vive diverse avventure assieme agli altri mostruosi ma simpatici abitanti della sua dimora. Fra gli antagonisti spicca la figura dell'ammazza-vampiri AmmirAglio.\nEpisodi.\nLa serie animata \u00e8 composta da due stagioni. La prima venne trasmessa negli Stati Uniti d'America dal 3 settembre al 31 ottobre 1991 su Fox Kids, la seconda invece dal 12 settembre al 13 ottobre 1999 su Fox Family Channel. Le due stagioni ebbero un totale di 26 episodi.\nIn Italia venne trasmessa dal 1992 su Italia 7 e altre emittenti locali nel corso degli anni successivi.\nLinea di giocattoli.\nDalla serie Little Dracula scatur\u00ec anche una linea di giocattoli di action figures dei vari personaggi del cartone, prodotta da Bandai e commercializzata in Italia da Giochi Preziosi."}
{"id": "9111550", "revid": "2202618", "url": "https://it.wikipedia.org/wiki?curid=9111550", "title": "Campionati del mondo di mountain bike 2021", "text": "I Campionati del mondo di mountain bike 2021 (en. \"2021 UCI Mountain Bike World Championships\"), trentaduesima edizione della competizione, si sono svolti in Val di Sole, in Italia, dal 24 al 29 agosto 2021.\nSono stati assegnati diciassette titoli in tre specialit\u00e0 della mountain bike, cross country (nove titoli), downhill (quattro titoli), E-Bike cross country (due titoli), Four-cross (due titoli). In questa edizione \u00e8 stata introdotta la prova di short track che assegna anch'essa la maglia iridata. \nMedagliere.\nVengono assegnate 51 medaglie in 17 gare."}
{"id": "9111554", "revid": "768068", "url": "https://it.wikipedia.org/wiki?curid=9111554", "title": "Decreti di Copto", "text": ""}
{"id": "9111557", "revid": "181699", "url": "https://it.wikipedia.org/wiki?curid=9111557", "title": "Luogotenente governatore dell'Isola di Man", "text": "Il Luogotenente governatore dell'Isola di Man (in inglese: \"Lieutenant Governor of the Isle of Man\", in mannese: \"Lhiass-chiannoort Vannin\") \u00e8 il rappresentante vicereale del Signore di Man nell'omonima isola.\nHa l'autorit\u00e0 di dare l'assenso reale alle leggi ed \u00e8 chiamato \"Vostra Eccellenza\". Pi\u00f9 recentemente, il luogotenente governatore \u00e8 sempre stato un ex diplomatico o un membro anziano dell'esercito. Finora nessun mannese locale ha ricoperto la carica, sebbene un first deemster (vice luogotenente governatore \"ex officio\") abbia esercitato le stesse funzioni nel periodo di transizione tra due luogotenenti governatori.\nStoria.\nUna volta il luogotenente esercitava tutti i poteri giudiziari, finanziari ed esecutivi e nel 1900 aveva pi\u00f9 potere sul suo territorio di qualsiasi altro rappresentante nel Commonwealth. Perse per\u00f2 la carica di capo della magistratura, nel 1980 quella di presidente del Consiglio legislativo e nel 1990 quella di presidente del Tynwald. Oggi il luogotenente governatore svolge principalmente compiti formali e di rappresentanza, ma contribuisce in modo significativo alla vita sull'isola attraverso la sua opera di beneficenza.\nNell'ottobre 2005 il Tynwald voleva cambiare il titolo da \"Luogotenente governatore\" a \"Barrantagh y Chrooin\" in mannese e \"Crown Commissioner\" (in inglese: Commissario della Corona). La proposta \u00e8 stata inviata al Dipartimento degli affari costituzionali per l'inoltro al Signore di Mann Elisabetta II. Nell'aprile 2006, il Tynwald ha ritirato la propria proposta, inclusa una richiesta di approvazione reale, dopo gravi critiche pubbliche. L'ufficio ha quindi mantenuto il precedente titolo."}
{"id": "9111562", "revid": "363629", "url": "https://it.wikipedia.org/wiki?curid=9111562", "title": "Toyota (citt\u00e0)", "text": ""}
{"id": "9111564", "revid": "15756", "url": "https://it.wikipedia.org/wiki?curid=9111564", "title": "Pediluvio disintossicante ionizzante", "text": "I pediluvi disintossicanti ionizzanti, noti anche come disintossicazione dei piedi, detox dei piedi, pulizia ionica, pediluvio ionico e disintossicazione acquatica sono dispositivi pseudoscientifici commercializzati allo scopo di rimuovere le tossine dal corpo umano. Funzionano fornendo una corrente elettrica a una serie di elettrodi immersi in una soluzione di acqua salata. Quando vengono accesi, gli elettrodi si ossidano rapidamente in un processo chimico chiamato elettrolisi che fa s\u00ec che l'acqua diventi marrone. Questa reazione si verifica indipendentemente dal fatto che i piedi di una persona siano immersi o meno nell'acqua, inoltre le tossine del corpo umano non sono mai state rilevate nell'acqua dopo l'uso.\nDescrizione.\nI pediluvi detox sono diventati popolari tra i consumatori nei primi anni 2000, guadagnando rapidamente popolarit\u00e0 nelle spa e nei centri estetici a causa del cambiamento di colore dell'acqua in marrone, nonch\u00e9 dalla presenza di residui prodotti dai dispositivi stessi. Un produttore del dispositivo, noto come \"Aqua Detox\", afferma che il concetto si basa sulle ricerche di Royal Rife, un inventore che ha affermato che tali dispositivi potrebbero \"devitalizzare gli organismi patogeni\" facendoli vibrare a determinate frequenze.\nI pediluvi detox sono costituiti da due componenti principali: un contenitore per posizionare i piedi e una serie di elettrodi. Generalmente, come elettrolita viene utilizzata acqua calda, salata e profumata, nella quale vengono immersi i piedi del cliente insieme ai vettori. All'interno di quest'ultima ci sono due elettrodi metallici, attraverso i quali scorre la corrente, che provoca la rapida ossidazione degli elettrodi a causa dell'elettrolisi. Questa reazione trasforma l'acqua salata in una soluzione marrone, con particelle ossidate visibili nell'acqua. I vettori degli elettrodi si degradano rapidamente e generalmente devono essere sostituiti dopo circa 16 ore di utilizzo.\nAffermazioni.\nI promotori dei pediluvi detox affermano che questi ultimi siano in grado di aiutare il corpo umano in molti modi; effetti come il \"riequilibrio dell'energia cellulare\" nel corpo, alleviare il mal di testa e l'insonnia e sostenere la funzione renale, epatica e immunitaria sono regolarmente propagandati come efficaci. Alcune affermazioni pi\u00f9 ardite includono benefici contro la tossicit\u00e0 dei metalli pesanti, cos\u00ec come con il disturbo dello spettro autistico.\nAlcuni centri termali e produttori forniscono anche dei grafici per mostrare ai loro clienti le diverse aree del corpo da cui potrebbero provenire le loro tossine. Questo \u00e8 presumibilmente definito dal colore dell'acqua dopo il trattamento:\nCritiche.\nNel 2011, \"Inside Edition\" ha visitato vari centri termali di New York City per studiare i pediluvi disintossicanti. In ogni spa visitata, \u00e8 stato detto loro che questi trattamenti avrebbero migliorato la loro salute generale e che il cambiamento del colore dell'acqua sarebbe derivato dal rilascio di tossine dal loro corpo. Il trattamento \u00e8 stato poi acquistato da \"Inside Edition\" per essere esaminato dall'ingegnere elettrico Steve Fowler nel suo laboratorio. Dopo aver esaminato il dispositivo, Fowler ha concluso: \"Tutto ci\u00f2 che vedi qui non sono altro che due pezzi di metallo che si arrugginiscono, il che non ha nulla a che fare con le tossine nel corpo umano. Questo \u00e8 semplicemente un elementare esperimento di chimica\".\nNel suo libro \"Bad Science\", Ben Goldacre ha raccontato la sua esperienza di ricerca sulla scienza dietro i pediluvi disintossicanti. Dopo aver letto un articolo sul \"Daily Telegraph\", sospett\u00f2 che l'acqua marrone potesse essere un risultato della marcescenza. Pertanto organizz\u00f2 il suo esperimento utilizzando un secchio d'acqua, una batteria per auto e due grosse unghie. Il colore dell'acqua cambi\u00f2 rapidamente in marrone scuro con dei residui sulla superficie.\nUna volta acquisiti i risultati dell'esperimento, mand\u00f2 un amico ad una spa locale per ottenere dei campioni dell'acqua prima e dopo il trattamento. I campioni furono inviati all'Unit\u00e0 di Tossicologia Medica del \"St Mary's Hospital\" di Londra affinch\u00e9 fossero analizzati. Il campione dell'acqua prima del trattamento conteneva solo 0,54 mg di ferro per litro e dopo il trattamento completo ne conteneva 23,6 mg per litro. Come riferimento, Goldacre us\u00f2 il campione d'acqua del suo esperimento originale, che conteneva 97 mg per litro.\nGoldacre contatt\u00f2 numerosi produttori di dispositivi per la disintossicazione. Nessuno fu in grado di dire esattamente quali tossine fossero state estratte dal corpo, o addirittura se ce ne fossero state. Con queste informazioni, decise di mandare ad analizzare i suoi campioni di acqua al fine di rilevare la creatinina e l'urea, due delle pi\u00f9 piccole molecole di degradazione nel corpo umano. Nessuna di queste molecole fu trovata nei campioni, bens\u00ec del semplice ossido di ferro.\nJoe Schwarcz ha spiegato inoltre, che inserendo il ferro e gli elettrodi di alluminio in acqua si produce ossido di ferro, rivelandosi in forma di residui brunastri di diverse sfumature. Magnesio e calcio, naturalmente presenti nel sudore umano, aumentano la reazione elettrolitica. Dopo aver testato il dispositivo e aver ottenuto il residuo marrone anche senza la presenza di piedi umani, Timothy Caulfield ha concluso che \"questo \u00e8 un ottimo esempio di ci\u00f2 che in definitiva \u00e8 una truffa di marketing\"."}
{"id": "9111576", "revid": "2149408", "url": "https://it.wikipedia.org/wiki?curid=9111576", "title": "Lola 91", "text": "La Lola 91 (chiamata anche Lola LC91 o L91) \u00e8 una monoposto di Formula 1, costruita dalla britannica Lola e utilizzata dalla scuderia francese Larrousse per partecipare al Campionato mondiale di Formula 1 1991. \nProgettata da Eric Broadley e Mark Williams, la vettura rispetto alla precedente 90 che montava un propulsore Lamborghini, era alimentata dal motore Ford DFR con architettura V8 da 3,5 litri. Fu ultima monoposto realizzata dalla Lola per il team francese. \nLa vettura, guidata dai piloti \u00c9ric Bernard e Aguri Suzuki, fece il suo debutto al Gran Premio degli Stati Uniti del 1991. La monoposto ottene durante l'arco del suo utilizzo nella sua carriera solo 2 punti iridati e 21 ritiri."}
{"id": "9111577", "revid": "122826504", "url": "https://it.wikipedia.org/wiki?curid=9111577", "title": "Lola LC91", "text": ""}
{"id": "9111579", "revid": "729019", "url": "https://it.wikipedia.org/wiki?curid=9111579", "title": "Trasmettitore radio di Vileyka", "text": "Il trasmettitore radio di Vileyka \u00e8 un'installazione militare della Marina militare russa situata ad ovest della citt\u00e0 di Vilejka, in Bielorussia. \u00c8 sede del 43\u00ba centro comunicazioni della Marina militare russa ed ospita un importante trasmettitore in banda VLF per comunicare con i sottomarini in immersione a bassa profondit\u00e0. Viene anche utilizzato per trasmettere il segnale orario Beta.\nPossiede 15 antenne di 270 metri di altezza e tre da 305 metri."}
{"id": "9111580", "revid": "6923", "url": "https://it.wikipedia.org/wiki?curid=9111580", "title": "Suspense (film 1913)", "text": "Suspense \u00e8 un cortometraggio del 1913, diretto da Phillips Smalley e Lois Weber, basato sull'opera teatrale \"Au t\u00e9l\u00e9phone\" di Andr\u00e9 de Lorde del 1901 (gi\u00e0 utilizzata da David Wark Griffith nel 1909 per il suo The Lonely Villa).\nNel 2020 il film \u00e8 stato ammesso nel National Film Registry della Biblioteca del Congresso in quanto \"culturalmente, storicamente o esteticamente rilevante\".\nTrama.\nL'atmosfera di quella casa solitaria \u00e8 troppo oppressiva per la governante, che, un giorno, la abbandona senza preavviso lasciando un biglietto per la padrona, impegnata in camera col suo bambino piccolo. Il marito aveva provveduto ad avvertirla che sarebbe rincasato tardi dal lavoro, ma quando la moglie scorge uno strano individuo aggirarsi nei pressi dell'entrata di casa, ed anzi penetrare in essa, richiama al telefono il marito esternandole la sua preoccupazione. In quel mentre l'effrattore recide i cavi telefonici.\nIl marito, estremamente allarmato, non vede di meglio da fare che uscire dall'ufficio, impadronirsi di un'automobile parcheggiata l\u00ec di fronte, e recarsi a tutta birra con essa verso la moglie ed il figlioletto; egli, nella sua corsa verso casa, travolge un passante, si ferma per verificare che non sia ferito, e prosegue. Il proprietario dell'auto si era accorto del furto, aveva avvisato la polizia, e, in compagnia degli agenti, aveva iniziato l'inseguimento.\nFrattanto l'effrattore, all'interno della casa, aveva provveduto in primo luogo a sfamarsi, sottraendo dei sandwiches dal frigorifero, poi si era messo a vagare all'interno delle altrui mura domestiche brandendo un coltello. Stava per riuscire a penetrare nella camera della moglie, che in essa si era barricata, quando il marito arriva seguito poco dopo dalla polizia, che arresta l'uomo. Il proprietario dell'auto, resosi conto della situazione, non sporge denuncia verso il marito.\nProduzione.\nIl film presenta uno dei primi esempli di Split screen nella storia del cinema, nonch\u00e9 alcune ardite \u2013 all'epoca \u2013 tecniche cinematografiche quali riprese dall'alto o scene mostrate come riflesso in uno specchio retrovisore.\nIl British Film Institute custodisce una pellicola positiva di \"Suspense\", in nitrato, 35mm, variamente virata, del 1913, della lunghezza di 490 piedi (149 metri), in addizione ad altre copie datanti dal 1925 al 1982; altre copie della pellicola sono presenti, fra l'altro, presso il Museum of Modern Art di New York, la Cineteca del Friuli, il Film &amp; Television Archive dell'UCLA.\nDistribuzione.\nIl film, distribuito dalla Universal Film Manufacturing Company \u00e8 uscito nelle sale cinematografiche statunitensi il 6 luglio 1913.\nIn tempi recenti il film \u00e8 stato programmato nel corso dell'Uppsala Kortfilmfestival del 2001, e del festival Il Cinema Ritrovato, organizzato dalla Cineteca di Bologna nel 2021.\n\"Suspense\" \u00e8 stato edito in DVD nel 2005 a cura della Film Preservation Associates/Anthology Film Archives (nel cofanetto \"Unseen Cinema: Early American Avant-Garde Film\", solo NTSC, Regione 1, non visionabile in Europa), tratto da una copia 35mm in possesso della medesima Film Preservation Associates, e dotato di una colonna sonora di Eric Beheim; nel 2017, a cura della Flicker Alley, \u00e8 uscito in DVD e Blu-ray (rispettivamente Regione1 e Regione A \u2013 non visionabile in Europa) nel cofanetto \"Early Women Filmmakers: An International Anthology\"; e infine \u00e8 stato edito dalla Kino Lorber nel 2018, in DVD/Blu-ray, nel cofanetto \"Pioneers: First Women Filmmakers\" (contenente diversi film in versioni che la casa produttrice pubblicizza come \"meticolosamente restaurati in 2K e 4K\"), dotato di colonna sonora di Skylar Nam."}
{"id": "9111583", "revid": "265038", "url": "https://it.wikipedia.org/wiki?curid=9111583", "title": "1\u00aa Divis\u00e3o 1978 (hockey su pista)", "text": "La 1\u00aa Divis\u00e3o 1978 \u00e8 stata la 38\u00aa edizione del torneo di primo livello del campionato portoghese di hockey su pista; disputato tra il 1\u00ba febbraio e il 6 agosto 1978 si \u00e8 concluso con la vittoria dello , al suo quinto titolo.\nStagione.\nFormula.\nLa 1\u00aa Divis\u00e3o 1978 vide ai nastri di partenza venti club divisi in due gironi; ogni girone fu organizzato con un girone all'italiana, con gare di andata e ritorno. Erano assegnati tre punti per l'incontro vinto, due punti a testa per l'incontro pareggiato ed era attribuito uno solo per la sconfitta. Al termine della prima fase le prime quattro squadre di ogni gruppo si qualificarono alla fase finale; la vincitrice venne proclamata campione del Portogallo.\nPrima fase.\nRegional do Norte.\nLegenda:\nNote:\nRegional do Sul.\nLegenda:\nNote:\nFase finale.\nLegenda:\nNote:"}
{"id": "9111588", "revid": "123015137", "url": "https://it.wikipedia.org/wiki?curid=9111588", "title": "PLFA II 2016", "text": "La PLFA II 2016 \u00e8 la 5\u00aa edizione del campionato di football americano di terzo livello, organizzato dalla PZFA.\nStagione regolare.\nClassifica.\nLa classifica della regular season \u00e8 la seguente:\nV PLFA II Fina\u0142.\nLa VI PLFA II Fina\u0142 \u00e8 stata disputata il 15 ottobre 2016 al Pi\u0142ka Siatkowa Azs Uwm di Olsztyn. L'incontro \u00e8 stato vinto dai Panthers Wroc\u0142aw B sugli Olsztyn Lakers con il risultato di 26 a 13."}
{"id": "9111592", "revid": "84184", "url": "https://it.wikipedia.org/wiki?curid=9111592", "title": "Battaglia di Okinawa nella cultura popolare", "text": "La battaglia di Okinawa ha avuto varie rappresentazioni nella cultura popolare, tra cui in particolare diversi film e puntate di serie televisive."}
{"id": "9111605", "revid": "767487", "url": "https://it.wikipedia.org/wiki?curid=9111605", "title": "Major Grom - Il medico della peste", "text": "Major Grom - Il medico della peste () \u00e8 un film del 2021 diretto da Oleg Trofim.\nIl film \u00e8 basato sulla serie a fumetti russa \"Major Grom\", e in particolare sull'arco narrativo intitolato \"Il medico della peste\"."}
{"id": "9111617", "revid": "287204", "url": "https://it.wikipedia.org/wiki?curid=9111617", "title": "Pianura della Tessaglia", "text": "La pianura della Tessaglia () \u00e8 la caratteristica geografica dominante della regione greca della Tessaglia.\nLa pianura \u00e8 formata dal fiume Pineios e dai suoi affluenti ed \u00e8 circondata da montagne: la catena montuosa del Pindo a ovest, che separa la Tessaglia dall'Epiro; il monte Otri e i suoi rilievi a sud; Monte Pelio a est; Monte Ossa e Monte Olimpo a nord-est, con il passo della Valle di Tempe che conduce alla Macedonia; e le montagne di Chasia e Kamvounia a nord.\nLa pianura era estremamente fertile e fino all'inizio del XX secolo l'area era un granaio per la Grecia. L'esistenza della pianura rendeva inoltre la Tessaglia una delle poche zone dell'antica Grecia in grado di schierare un gran numero di cavalieri; la cavalleria tessalica era una componente importante dell'antico esercito macedone di Filippo II e Alessandro Magno."}
{"id": "9111620", "revid": "2168999", "url": "https://it.wikipedia.org/wiki?curid=9111620", "title": "Tetsuya Kumakawa", "text": "Primi anni.\nTetsuya Kumakawa \u00e8 nato il 5 marzo 1972 a Asahikawa, Hokkaido, Giappone. Ha iniziato a studiare balletto a 10 anni. A 15 anni, si \u00e8 trasferito nel Regno Unito e si \u00e8 unito alla Royal Ballet School, prima di entrare a far parte del The Royal Ballet dopo il diploma nel 1989 e diventare il pi\u00f9 giovane solista della loro storia. \u00c8 stato promosso a Primo Solista nel 1991 e Primo Ballerino nel 1993.\nCarriera.\nKumakawa ha vinto la Medaglia d'Oro e l'allora appena istituito Premio Prince Takamado al Prix de Lausanne del 1989 ed \u00e8 tornato come giuria membro nel 2013.\nNel 1998, Kumakawa e altri cinque ballerini del Royal Ballet, Stuart Cassidy, Gary Avis, Matthew Dibble, Michael Nunn e William Trevitt hanno lasciato la compagnia per formare il K-Ballet.\nRepertorio.\nCon il Royal Ballet, Kumakawa ha ballato ruoli come 'Lead Mandolin Player' in Romeo and Juliet di Kenneth MacMillan, Act 1 pas de trois in Pyotr Ilyich Tchaikovsky di Swan Lake, L'idolo di bronzo in La Bayad\u00e8re e 'The Fool' nella prima di Kenneth MacMillan di Il principe delle pagode."}
{"id": "9111627", "revid": "265038", "url": "https://it.wikipedia.org/wiki?curid=9111627", "title": "1\u00aa Divis\u00e3o 1979 (hockey su pista)", "text": "La 1\u00aa Divis\u00e3o 1979 \u00e8 stata la 39\u00aa edizione del torneo di primo livello del campionato portoghese di hockey su pista; disputato tra il 1\u00ba febbraio e il 22 luglio 1979 si \u00e8 concluso con la vittoria del , al suo tredisesimo titolo.\nStagione.\nFormula.\nLa 1\u00aa Divis\u00e3o 1979 vide ai nastri di partenza venti club divisi in due gironi; ogni girone fu organizzato con un girone all'italiana, con gare di andata e ritorno. Erano assegnati tre punti per l'incontro vinto, due punti a testa per l'incontro pareggiato ed era attribuito uno solo per la sconfitta. Al termine della prima fase le prime quattro squadre di ogni gruppo si qualificarono alla fase finale; la vincitrice venne proclamata campione del Portogallo.\nPrima fase.\nRegional do Norte.\nLegenda:\nNote:\nRegional do Sul.\nLegenda:\nNote:\nFase finale.\nLegenda:\nNote:"}
{"id": "9111632", "revid": "1355461", "url": "https://it.wikipedia.org/wiki?curid=9111632", "title": "Stato islamico dell'Iraq e del Levante - Provincia di Khorasan", "text": ""}
{"id": "9111633", "revid": "1442080", "url": "https://it.wikipedia.org/wiki?curid=9111633", "title": "Alexander Agadzhanov", "text": "\u00c8 stato Primo Ballerino con il Moscow Ballet Theatre. Attualmente \u00e8 Senior Teacher e R\u00e9p\u00e9titeur del Royal Ballet.\nBiografia.\nAgadzhanov \u00e8 nato a Mary, in URSS, e ha studiato con Alexander Zaitsev, Margarita Nazarova e Genrikh Mayorov a Kiev. \u00c8 entrato a far parte del Moscow Ballet Theatre come Solista nel 1969 ed \u00e8 diventato Primo Ballerino nel 1972. \nHa danzato ruoli principali come solista ospite a New York, Pittsburgh, Baltimora e al Deutsche Oper Ballet, e come Primo Ballerino con il Bonn Opera Ballet. \nCome insegnante alla Royal Ballet School 1985-8 i suoi allievi includevano Stuart Cassidy, Tetsuya Kumakawa, Michael Nunn, Sergiu Pobereznic e William Trevitt. \n\u00c8 stato Maestro/Insegnante di Ballo al Teatro alla Scala, Milano, dal 1988 al 1989.\n\u00c8 stato anche Guest Ballet Master/Insegnante allo Scottish Ballet, al Northern Ballet Theatre e al Paris Opera Ballet, tra gli altri. \nHa lavorato con coreografi tra cui Alvin Ailey, Flemming Flindt, Yuri Grigorovich, Serge Lifar, Kenneth MacMillan, Rudolf Nureyev e Roland Petit.\n\u00c8 Senior Teacher e R\u00e9p\u00e9titeur del Royal Ballet dal 1989."}
{"id": "9111636", "revid": "767487", "url": "https://it.wikipedia.org/wiki?curid=9111636", "title": "Tones on Tail", "text": "I Tones on Tail sono stati un gruppo post-punk britannico formato nel 1982, originariamente come side project di Daniel Ash del gruppo gothic rock Bauhaus.\nStoria.\nI Tones on Tail furono formati all'inizio del 1982 da Daniel Ash quando era ancora un membro dei Bauhaus. La band era originariamente un duo con Glenn Campling, un amico di scuola d'arte e coinquilino che era stato anche un roadie per il Bauhaus. Il nome della band era un riferimento al modo in cui i toni di calibrazione venivano registrati sulla \"coda\" del nastro da bobina a bobina.\nI Tones on Tail pubblicarono il loro EP di debutto omonimo su 4AD nel marzo 1982, seguito dal singolo \"There's Only One!\", pubblicato da Beggars Banquet Records il 24 settembre. Ash cantava e suonava la chitarra, Campling suonava il basso ed entrambi suonavano percussioni e tastiere.\nDopo lo scioglimento dei Bauhaus nel 1983, Ash e Campling furono raggiunti dal batterista dei Bauhaus Kevin Haskins e la band divenne un impegno a tempo pieno per tutti e tre i membri. La loro prima uscita come trio fu l'EP \"Burning Skies\", pubblicato da Situation Two il 6 maggio 1983.\nIl loro unico album in studio, \"Pop\", \u00e8 stato pubblicato da Beggars Banquet il 6 aprile 1984 nel Regno Unito; con i singoli \"Performance\" (uscito il 9 marzo) e \"Lions\" (uscito l'11 maggio). L'album \u00e8 stato pubblicato anche in Nord America in forma modificata come \"The Album Pop\". \"Go!\", il popolare lato B di \"Lions\", \u00e8 stato pubblicato da solo come singolo in Canada, su licenza della Vertigo Records. Nell'ottobre 1984, il gruppo intraprese un breve tour di 12 date negli Stati Uniti; in concerto, la band indossava solo abiti bianchi.\nL'ultimo singolo di Tones on Tail, \"Christian Says\", fu pubblicato il 9 novembre 1984.\nLa band si sciolse alla fine del 1984 e Ash e Haskins formarono rapidamente I Love and Rockets con l'ex bassista dei Bauhaus David J.\nNel 1998 usc\u00ec \"Everything!\", una raccolta con tutti i brani dei Tones on Tail in forma rimasterizzata, oltre a un'intervista radiofonica con Ash e Haskins."}
{"id": "9111637", "revid": "1564499", "url": "https://it.wikipedia.org/wiki?curid=9111637", "title": "Romulea (disambigua)", "text": ""}
{"id": "9111642", "revid": "311148", "url": "https://it.wikipedia.org/wiki?curid=9111642", "title": "Centro per la biodiversit\u00e0 Naturalis", "text": ""}
{"id": "9111646", "revid": "941725", "url": "https://it.wikipedia.org/wiki?curid=9111646", "title": "Piero l'Aratore", "text": "Piero l'aratore (datato tra il 1370 e il 1390) anche noto come \"Visio Willelmi de Petro Plowman\" ( \"La visione di William di Piero Plowman\" ) \u00e8 un poema allegorico in medio inglese di William Langland . \u00c8 scritto in versi non rimati, allitterativi, divisi in sezioni chiamate passus.\nCome il \"Sir Gawain e il Cavaliere Verde\", \"Piero l'Aratore\" \u00e8 considerato da molti critici una delle pi\u00f9 grandi opere della letteratura inglese del Medioevo, avendo preceduto e influenzato \"i Racconti di Canterbury\" di Chaucer. L'opera contiene inoltre il primo riferimento noto ad una tradizione letteraria dei racconti di Robin Hood.\nEsistono tre versioni distinte del poema note come testi A, B e C. Il B \u00e8 la versione che ha subito pi\u00f9 modifiche e adattamenti, rivedendo ed estendendo il testo A di oltre quattromila righe.\nStruttura.\nIl poema ruota attorno ad un misto di allegoria teologica e satira sociale, riguarda la ricerca del narratore/sognatore per la vera vita cristiana nel contesto del cattolicesimo medievale . Questo viaggio si svolge all'interno di una serie di visioni oniriche; il sognatore ricerca, tra le altre cose, i personaggi allegorici Dowel ( \"\"Do-Well\", fa bene\" ), Dobet ( \"\"Do-Better\", fa meglio\") e Dobest ( \"\"Do-Best\", fa il meglio\"). Il poema \u00e8 diviso in \"passus\" (\"passi\"), le cui divisioni variano a seconda della versione.\nTitolo e autore.\n\u00c8 ormai comunemente accettato che \"Piero l'Aratore sia\" stato scritto da William Langland, di cui si sa poco. Questa attribuzione si basa principalmente su un manoscritto di inizio XV secolo del testo C conservato al Trinity College di Dublino (MS 212), che attribuisce l'opera a un uomo, chiamato 'Willielmus de Langlond ':\nAltri manoscritti nominano anche l'autore come \"Robert o William Langland\" o \"Wilhelmus W.\" (che potrebbe essere l'abbreviazione di \"William of Wychwood\").\nAdattamenti.\nNel 2017, una produzione teatrale britannica del poema \u00e8 stata sviluppata da Tom Chivers, con il nome di \"Fair Field\". Comprendeva una mostra alla National Poetry Library e una serie di podcast pubblicati dal \"Guardian\" ."}
{"id": "9111647", "revid": "287204", "url": "https://it.wikipedia.org/wiki?curid=9111647", "title": "Campionato europeo di baseball 1973", "text": "Il campionato europeo di baseball 1973 \u00e8 stato la tredicesima edizione del campionato continentale. Si svolse ad Haarlem, nei Paesi Bassi, dal 30 giugno al 7 agosto, e fu vinto dai , alla loro decima affermazione in ambito europeo."}
{"id": "9111649", "revid": "6923", "url": "https://it.wikipedia.org/wiki?curid=9111649", "title": "Rita Lejeune", "text": "Biografia.\nMarguerite, detta \"Rita\", \u00e8 la figlia del poeta vallone Jean Lejeune, detto Jean Lamoureux, impiegato comunale a Liegi, e di sua moglie Adrienne, detta \"Driette\", Vercheval.\nFrequenta la scuola primaria comunale di Herstal, di cui conserver\u00e0 per tutta la vita un vivo ricordo. Durante l'invasione del Belgio, nell'agosto del 1914, \u00e8 testimone dell'ingresso dell'esercito tedesco a Liegi. Nel 1918, a dodici anni, perde suo padre, colpito dall'influenza spagnola che devasta l'Europa. Jean Lamoreux muore \u00abdans les flons-flons de la Victoire en novembre 1918\u00bb, come lei stessa racconter\u00e0. Rita aiuter\u00e0 sua madre (che confezionava lavori di cucito) a crescere suo fratello minore Jean Lejeune, nato nel 1914. Nascer\u00e0 tra i due bambini un affetto molto forte che li legher\u00e0 per tutta la vita.\nNonostante la grande modestia delle risorse familiari, Rita Lejeune prosegue i suoi studi entrando nella scuola Bracaval di Liegi, riservata alle ragazze. Qui termina brillantemente i suoi studi secondari e in seguito figura tra le prime donne a iscriversi all'Universit\u00e0 di Liegi, dove completa, sempre con successo, quattro anni di studi alla Facolt\u00e0 di Filosofia e Lettere (sezione di lingue romanze).\nNe esce con una laurea, cosa che le permette di insegnare nella scuola secondaria.\nMa non le basta. Pioniera dell'affermazione delle donne nel mondo accademico, vuole prendervi posto e dunque ottiene l'abilitazione all'insegnamento superiore, sotto la supervisione del professor Maurice Wilmotte. Quest'ultimo indirizza Rita verso degli studi complementari a Parigi, cosa che lei far\u00e0, aiutata dal Fondo Nazionale della Ricerca Scientifica, che era appena stato istituito per volont\u00e0 di Re Alberto I, e dalla Fondation Biermans-Lap\u00f4tre, che ospitava studenti belgi nella capitale francese. Rita parte, insieme a un giovane giurista che vuole seguire lo stesso percorso: si tratta di Fernand Dehousse, che poi sposer\u00e0 e che diventer\u00e0 professore di Diritto Pubblico Internazionale all'Universit\u00e0 di Liegi, poi Ministro della Pubblica Istruzione.\nDurante il suo soggiorno a Parigi, Rita Lejeune si \u00e8 distinta agli occhi di diversi professori, tra i quali Mario Roques.\nTornata a Liegi, rediger\u00e0 la sua tesi, che difender\u00e0 con successo nel 1935. Rita Lejeune diventa del 1939, dieci anni dopo Marie Delcourt, la seconda donna a insegnare all'Universit\u00e0, prima come docente e poi, nel 1954, come professoressa ordinaria.\nDopo aver vissuto in un moderno appartamento nel cuore popolare della Citt\u00e0 Ardente, la giovane coppia prende in affitto una casa a Mont Saint-Martin, vicino a casa del loro collega L\u00e9opold Levaux. Anche Fernand Dehousse ottiene l'abilitazione all'insegnamento superiore e diventa, nel 1935, professore ordinario, titolare della cattedra di Diritto Internazionale. Avvertendo l'imminente nuova guerra, egli denuncia, nella rivista \"L'Action wallone\", la politica di neutralit\u00e0 nei confronti della Germania di Adolf Hitler. Le sue analisi lo portano a pensare che la Vallonia \u00e8 progressivamente abbandonata dallo Stato belga in tutti i settori, e che lo Stato stia sacrificando il territorio vallone per difendere Bruxelles e le Fiandre. Diventa un attivista vallone, coinvolgendo anche la moglie nelle sue idee, nonostante ella si dedichi interamente alla ricerca, all'insegnamento e ai suoi allievi.\nNel 1936, Rita Lejeune d\u00e0 alla luce il suo primo figlio, al quale d\u00e0 un doppio nome: Jean, come suo padre, e Maurice, come il suo maestro Maurice Wilmotte, che accetta di fare da padrino laico. Questo figlio non intacca in alcun modo alla sua attivit\u00e0 professionale.\nSpecializzata in letteratura francese e occitana del Medioevo, pubblicher\u00e0 per tutta la vita numerosi lavori sulla letteratura dialettale vallone e contribuir\u00e0 a una migliore comprensione dei testi medievali.\nTuttavia, per lei e per suo marito l'accordo di Monaco del 1938 indica la fine della pace. Rita non vuole rivivere l'occupazione tedesca e cerca dunque di emigrare, almeno temporaneamente, con la sua famiglia. Con questo obiettivo, richiede e ottiene una borsa di studio all'Istituto cattolico di Tolosa, dove vuole approfondire la conoscenza della lingua provenzale grazie a uno specialista che opera all'Istituto, l'abate Joseph Salvat. Rita parte per Tolosa portando con s\u00e9 suo figlio, sua madre e altri membri della sua famiglia. Fernand Dehousse resta invece a Liegi, trattenuto dall'insegnamento e dal suo impegno politico.\nLa famiglia Lejeune \u00e8 ormai ben radicata a Tolosa quando avviene l'invasione tedesca del maggio 1940. Immediatamente, in collaborazione con il consolato belga, Lejeune prender\u00e0 parte sempre pi\u00f9 attiva nell'organizzazione dell'accoglienza di rifugiati belgi, che arrivano prima in piccoli gruppi e poi in numerose ondate, cosa che crea problemi di ogni tipo: alloggio, cibo, cure mediche, in un'atmosfera da fine del mondo, causata dal collasso, in pochi giorni, dell'esercito francese.\nA Tolosa Rita Lejeune vive una profonda crisi psicologica. Scrive molto, in particolare una \"Preghiera per l'Assente\" che la aiuter\u00e0 fino ai suoi ultimi giorni. Rita domanda all'abate Salvat di battezzare suo figlio alla religione cattolica, a cui lei non appartiene, e di diventare il suo padrino spirituale. Rita non lascia Tolosa che per due o tre giorni, quando vuole mostrare al bambino i resti della fortezza di Monts\u00e9gur, ultima roccaforte catara contro la quale la Chiesa cattolica aveva proclamato una guerra, la cosiddetta Crociata contro gli Albigesi (1208-1249).\nFernand Dehousse, che aveva dovuto lasciare Liegi a causa dell'invasione, riesce a raggiungere i familiari, dopo un viaggio fatto per lo pi\u00f9 a piedi.\nRita Lejeune \u00e8 madre di due bambini: Jean-Maurice Dehousse, che seguir\u00e0 le tracce del padre nella carriera accademica e nell'impegno politico, e Fran\u00e7oise Dehousse, che invece sceglier\u00e0 la strada di sua madre studiando Filologia romanza. Pubblicher\u00e0 uno studio sui corsi di Sainte-Beuve a Liegi e sposer\u00e0 Jean-Marie Bronkart.\nRita Lejeune \u00e8 morta nel 2009, all'et\u00e0 di 102 anni. \u00c8 sepolta nel cimitero di Licour, a Herstal.\nOpere.\nRita Lejeune-Dehousse \u00e8 una medievalista di fama internazionale. Oltre ai suoi lavori sulle c\"hansons de geste\", e in particolare sulla \"Chanson de Roland\", e sulla letteratura occitana, che ha contribuito a far conoscere meglio in Belgio, si \u00e8 dedicata particolarmente all'opera di Jean Renart, che non ha mai smesso di studiare, dalla sua tesi di abilitazione nel 1985 (dal titolo \"L'\u0153uvre de Jean Renart, contribution \u00e0 l'\u00e9tude du genre romanesque au Moyen \u00c2ge\") al 1997 (\"Du nouveau sur Jean Renart\").\nSi \u00e8 poi dedicata alla storia della letteratura della Vallonia, attraverso numerosi articoli e contributi scientifici di cui l\"'Histoire sommaire de la litt\u00e9rature wallonne\" (1942). Lejeune \u00e8 anche autrice de \"La Wallonie, le Pays et les Hommes\", enciclopedia di cui ha diretto la parte culturale insieme a Jacques Stiennon, essendo stata affidata la parte propriamente storica e Herv\u00e9 Hasquin. La sua ultima opera \u00e8 una \"Anthologie de la po\u00e9sie wallonne\", da lei tradotta in francese moderno nel 2004.\n\u00c8 stata membro dell'Accademia Reale del Belgio, dell'Acad\u00e9mie des Jeux floraux di Tolosa, dell'Acad\u00e9mia de Barcelona, presidente onoraria dell'Associazione Internazionale Arturiana e detentrice di numerose altre onorificenze, tra le quali il titolo di dottoressa \"honoris causa\" all'Universit\u00e0 di Bordeaux.\nNella sua corrispondenza si trovano lettere di Andr\u00e9 Gide e di Jules Romains.\nPubblicazioni.\n\"Elenco non esaustivo\""}
{"id": "9111650", "revid": "767487", "url": "https://it.wikipedia.org/wiki?curid=9111650", "title": "Welcome Venice", "text": "Welcome Venice \u00e8 un film del 2021 diretto da Andrea Segre.\nIl film \u00e8 stato presentato in anteprima il 1\u00ba settembre 2021 alla 78\u00aa Mostra internazionale d'arte cinematografica di Venezia nella selezione ufficiale delle Giornate degli Autori.\nTrama.\nPietro e Alvise sono i due eredi di una famiglia di pescatori di moeche della Giudecca, l'isola pi\u00f9 popolare di Venezia. Si scontrano nel cuore della trasformazione inarrestabile che sta cambiando la vita e l'identit\u00e0 di Venezia e della sua gente: l'impatto sempre pi\u00f9 profondo del turismo globale ha modificato il rapporto stesso tra citt\u00e0 e cittadini, tra casa e vita e la pandemia ha reso ancora pi\u00f9 evidente questa crisi. Pietro nonostante fatiche e solitudini, vorrebbe continuare a pescare moeche, i granchi tipici della laguna; Alvise, invece, vede nella loro casa di Giudecca lo strumento ideale per ripartire tentando di entrare nell'\u00e9lite del potere immobiliare che governa la citt\u00e0. Il loro scontro coinvolge tutta la famiglia in un racconto corale su come stia cambiando il nostro mondo.\nDistribuzione.\nIl film \u00e8 stato distribuito nelle sale italiane dal 9 settembre 2021 e in anteprima nelle sale della regione Veneto dal 2 settembre 2021."}
{"id": "9111652", "revid": "287204", "url": "https://it.wikipedia.org/wiki?curid=9111652", "title": "Nogometni klub Valpovka Valpovo", "text": " \nIl Nogometni klub Valpovka Valpovo (in italiano \"Associazione Calcistica Valpovka Valpovo\"), meglio noto come Valpovka, \u00e8 una societ\u00e0 calcistica croata con sede nella citt\u00e0 di Valpovo.\nStoria.\nFondato il 14 giugno 1926 come \"\u0160portski klub Jovalija\" dal nome dell'insediamento militare romano su cui sorge Valpovo. Nell'immediato dopo guerra il club cambia denominazione in \"Naprijed\" per poi riprendere la denominazione originaria nel 1949. Il 1\u00ba dicembre 1969 si passa alla denominazione attuale. Nella stagione 1994-1995 milita in 2.HNL, maggior traguardo nella storia del club. \nIl 19 ottobre 2016 viene disputata con l' la partita amichevole, terminata con la vittoria degli ospiti per 6-1, per celebrare il novantesimo avversario dalla fondazione del club. \nStrutture.\nStadio.\nIl 5 settembre 1945 inizia la costruzione del Sportski park Valpovo, costruzione terminata nello stesso anno. Il 22 maggio 1960 viene inaugurato il nuovo campo da gioco con la partecipazione della e del . "}
{"id": "9111653", "revid": "599013", "url": "https://it.wikipedia.org/wiki?curid=9111653", "title": "C\u00e9sar Yanis", "text": "Carriera.\nClub.\nHa giocato nella massima serie panamense.\nNazionale.\nNel 2020 ha esordito in nazionale. In seguito viene convocato per la CONCACAF Gold Cup 2021."}
{"id": "9111654", "revid": "31789", "url": "https://it.wikipedia.org/wiki?curid=9111654", "title": "Salvia splendens", "text": "La Salvia splendente (Salvia splendens ) \u00e8 una pianta perenne originaria del Brasile e usata in Italia e in molti paesi del mondo come pianta da aiuola, per la spettacolare fioritura tra il rosso puro e lo scarlatto.\nIn Brasile, cresce spontaneamente in ambienti intorno a di altitudine, dove \u00e8 caldo tutto l'anno e l'umidit\u00e0 elevata. La forma selvatica raggiunge di altezza, mentre le variet\u00e0 coltivate in genere non superano i ; alcune di esse hanno colori dei fiori anche diversi dal rosso: bianco, viola, rosa.\nTassonomia.\nLa \"Salvia splendens\" fu descritta per la prima volta nel 1822, con il nome comune \"salvia scarlatta di Lee\". Prima che venissero selezionate variet\u00e0 di dimensioni ridotte, si diffuse la cultivar olandese \"Van Houttei\", che raggiunge un\u2019altezza compresa tra 1 e 1,3 metri; \u00e8 ancora in commercio.\nDescrizione.\nLe foglie sono opposte, cuoriformi, di circa , con vistose nervature, margine dentato e lunghi piccioli.\nI fiori sono riuniti in spighe erette che spuntano dal centro della pianta in gruppi da due a sei da ciascun nodo fogliare; il colore \u00e8 scarlatto sia nel calice, sia nella corolla, tendente al rosso puro; la forma \u00e8 tubolare o a campana, la lunghezza circa , con due lobi verso l'apice; il lobo superiore \u00e8 lungo . La pianta fiorisce per buona parte dell'estate e dell'autunno.\nL'apparato radicale \u00e8 fascicolato, con numerose radici secondarie avventizie di colore biancastro.\nColtivazione.\n\u00c8 ampiamente coltivata come pianta ornamentale, con un gran numero di cultivar selezionate con diversi colori: anzitutto rosso, ma anche tutte le sfumature dal bianco al viola scuro. Essendo una specie subtropicale, non sopravvive alle gelate, ma pu\u00f2 crescere in climi freddi utilizzandola come pianta annuale; nei climi miti pu\u00f2 essere coltivata come pianta perenne. Cresce bene in posizioni soleggiate, o a mezz'ombra; tra una pianta e l'altra \u00e8 bene lasciare una distanza di circa . \u00c8 adatta alla coltivazione in piena terra o anche in vaso; tipicamente si piantano numerosi esemplari insieme, per ottenere vivaci aiuole colorate.\nVariet\u00e0 coltivate.\nEsistono numerose variet\u00e0 coltivate della salvia splendente."}
{"id": "9111655", "revid": "997853", "url": "https://it.wikipedia.org/wiki?curid=9111655", "title": "Personaggi di Disincanto", "text": "Questa voce contiene un elenco dei personaggi presenti nella serie animata Disincanto.\nPersonaggi principali.\nPrincipessa Tiabienie.\nPrincipessa Tiabienie detta Bean (parti 1-in corso), doppiata in originale da Abbi Jacobson e in italiano da Rossa Caputo.\nLa protagonista della serie, \u00e8 una principessa diciannovenne che passa gran parte delle sue giornate ad ubriacarsi con i suoi amici, spesso mettendosi nei guai, ha un rapporto brusco col padre Z\u00f8g, e sente la mancanza di sua madre, trasformatasi in pietra quando aveva solo 4 anni. \u00c8 una ragazza molto avventurosa, preferisce la semplicit\u00e0 all'eleganza ed ama essere e sentirsi se stessa. Ama avventurarsi e scoprire cose nuove, \u00e8 molto aperta al progresso e odia qualsiasi discriminazione. Nella sesta puntata della terza parte si dichiara ufficialmente bisessuale, amando uomini delle prime due parti e una donna la sirena Mora nella terza parte. \nElfo.\nElfo (parti 1-in corso), doppiato in originale da Nat Faxon e in italiano da Edoardo Stoppacciaro.\nUn elfo ingenuo e ottimista che odia il suo mondo degli Elfi e va a Dreamland. Dopo aver lasciato Elfwood, si ritrova catapultato in un nuovo mondo, di cui non conosce niente e nessuno. \u00c8 un elfo molto ingenuo, il che lo porter\u00e0 spesso a cacciarsi in molte peripezie. Afferma spesso \"Ciao, io sono Elfo\", apparendo buffo e spesso andando contro a brutte conseguenze. Viene considerato spesso iperattivo, talvolta lascia per\u00f2 traspirare le sue emozioni e dimostra di essere un buon amico. Ha una cotta per Bean, con la quale condivide le avventure.\nLuci.\nLuci (parti 1-in corso), doppiato in originale da Eric Andre e in italiano da Alessandro Quarta.\nIl demone personale di Bean. A differenza di molti altri esemplari della sua specie, Luci non ha le ali poich\u00e9 \u00e8 un sub-demone: \u00e8 rifiutato dalle altre creature infernale. Tuttavia Luci riesce ad elevarsi fino a super-demone di quarto livello, ma la sua promozione dura un solo episodio per poi tornare al livello di sub-demone. Nonostante mostri un indole cinica e insensibile all'inizio, Luci \u00e8 buono e si affeziona quasi subito a Bean e ad Elfo. Per lealt\u00e0 verso la principessa e l'elfo, Luci rinuncer\u00e0 ai suoi poteri, alla sua immortalit\u00e0 e alla sua natura di demone, diventando pi\u00f9 simile ad un amico che a un demone. Viene scambiato spesso per un gatto da tutti, anche perch\u00e9 lui difficilmente rivela di essere un demone. \nRe Z\u00f8g.\nRe Z\u00f8g (parti 1-in corso), doppiato in originale da John DiMaggio e in italiano da Stefano Thermes.\nL'arrogante sovrano di Dreamland e padre di Bean e Derek. \u00c8 un re tirannico che pensa solo al suo piacere e non al bene del suo regno, odia essere criticato, dato che fa giustiziare chiunque provi a rivolgergli una critica. Ha rapporti bruschi con entrambi i suoi figli, tuttavia ha un cuore d'oro. Sovente cela i suoi sentimenti con mugugni e lamenti, facendo la parte del classico vecchio burbero. \u00c8 molto saggio, tuttavia preferisce passare il tempo mangiando e dando ordini. \u00c8 stato sposato con la regina Degmar, da cui ha avuto Bean e successivamente con Oona, da cui ha avuto Derek.\nDerek.\nDerek (parti 1-in corso), doppiato in originale da Tress MacNeille e in italiano da Francesca Guadagno.\nFiglioletto di Re Zog e Regina Oona, erede al trono di Dreamland. \u00c8 un bambino molto pauroso e ingenuo e passa la giornata a giocare con le sue bambole. Anch'egli anfibio, \u00e8 una creatura che appare molto ambiguo, sia per il look sia per il carattere, che spesso \u00e8 passivo. Difficilmente prende decisioni da solo, accettando spesso i consigli senza pensarci troppo. Appare disinteressato e depresso, non nel pieno di alcuna emozione, per questo rischia di essere manipolato da chiunque nonostante assuma posizioni molto importanti all'interno del regno\nRegina Oona.\nRegina Oona (parte 1, ricorrente parti 2-3, guest star stagione 4) , doppiata in originale da Tress MacNeille e in italiano da Francesca Guadagno. \nDopo la morte di Degmar diventa la seconda moglie Z\u00f8g. Durante il loro matrimonio nasce Derek, erede al trono. \u00c8 un anfibio di colore verde-acqua e il suo matrimonio con Z\u00f8g \u00e8 nato per stipulare un'alleanza. \u00c8 una creatura abbastanza strana, spesso sembra cattiva nonostante nasconda qualcosa di buono. Ha un rapporto altalenante con Bean, che va rafforzandosi nel corso delle stagioni. Per camminare spesso striscia sui muri o sul soffitto e ha un debole per le droghe.\nRegina Dagmar.\nRegina Dagmar (parti 2-3, guest star parti 1 e 4), doppiata in originale da Sharon Horgan, in italiano da Roberta Pellini.\n\u00c8 la creduta defunta madre di Bean. Viene descritta positivamente da Bean, tuttavia quando viene riportata in vita da quest'ultima rivela la sua natura malvagia e manipolatoria, portando alla luce una serie di eventi che cambiano l'idea che Bean si era fatta delle situazioni nel regno"}
{"id": "9111657", "revid": "6923", "url": "https://it.wikipedia.org/wiki?curid=9111657", "title": "Craps (After Hours)", "text": "Craps (After Hours) \u00e8 un album comico parlato dell'attore statunitense Richard Pryor pubblicato nel 1971 su etichetta Laff Records.\nL'album usc\u00ec durante un periodo di transizione nella comicit\u00e0 di Pryor, che lo vide passare da monologhi \"in stile Bill Cosby\" a un umorismo pi\u00f9 irriverente ed improvvisato, dal forte connotato socioculturale, del quale Pryor sarebbe stato uno dei pionieri negli anni settanta.\nIl disco venne registrato dal vivo al Redd Foxx Club di Hollywood, Los Angeles, California."}
{"id": "9111667", "revid": "287204", "url": "https://it.wikipedia.org/wiki?curid=9111667", "title": "Anna Cataldi", "text": "Biografia.\nAnna Cataldi, torinese, ha frequentato il Liceo Artistico di Torino e poi il Politecnico di Torino, dove ha studiato presso la Facolt\u00e0 di Architettura.\nSulle orme di Karen Blixen.\nA partire dal 1981, Anna Cataldi ha viaggiato in Danimarca e Kenya per ricercare la vita della scrittrice Karen Blixen. Questo programma \u00e8 durato tre anni, al termine dei quali ha scritto un saggio originale per un film basato sul libro di memorie di Blixen, \"La mia Africa\" pubblicato usando lo pseudonimo Isak Dinesen. Nel 1984, la Columbia Pictures acquist\u00f2 il lavoro della Cataldi che nel 1985 fu produttrice associata per il film vincitore dell'Oscar La mia Africa, diretto da Sydney Pollack e interpretato da Meryl Streep e Robert Redford.\nLavoro umanitario.\nSomalia.\nNel settembre 1992, Anna Cataldi ha fatto la sua prima missione umanitaria con la sua buona amica, attrice e ambasciatrice di buona volont\u00e0 dell'UNICEF Audrey Hepburn. Insieme si recarono in Somalia, che soffriva di una grave siccit\u00e0. La prima di molte missioni umanitarie di Cataldi e l'ultima della Hepburn che mor\u00ec all'inizio dell'anno successivo.\nSarajevo.\nDopo essere tornata dalla Somalia, Cataldi ottenne un incarico presso la rivista italiana \"Panorama\" come corrispondente di guerra da Sarajevo, che all'epoca era sotto assedio. Dopo aver riferito sugli eventi del 1992, \u00e8 stata nominata Consulente Internazionale per i Media dell'UNICEF, una posizione che ha ricoperto tra il 1993 e il 1994, durante la quale si \u00e8 recata a Sarajevo diverse volte.\nMessaggera di Pace.\nNel 1998, il neo-nominato Segretario Generale delle Nazioni Unite Kofi Annan ha reso la Cataldi uno dei dieci messaggeri di pace originali delle Nazioni Unite. Annan ha presentato i messaggeri di pace appena nominati dicendo: \"Sono individui che possiedono talenti ampiamente riconosciuti nel campo delle arti, della letteratura, della musica e dello sport, che hanno accettato di contribuire a focalizzare l'attenzione mondiale sul lavoro delle Nazioni Unite\". In questo ruolo di ambasciatrice ha viaggiato in missione in Ruanda, Burundi, Kenya, Sudan, Zambia, Afghanistan e Angola. Cataldi si \u00e8 dimessa dall'incarico nel 2006 dopo che Kofi Annan ha lasciato la sua posizione di Segretario Generale.\nOrganizzazione Mondiale della Sanit\u00e0.\nNel 2007 Cataldi diventa Goodwill Ambassador per l'Organizzazione Mondiale della Sanit\u00e0 nel programma Stop TB. Per sensibilizzare sulla difficile situazione della tubercolosi, Cataldi si rec\u00f2 in Afghanistan, Pakistan, Angola, Zambia, Sud Africa, Algeria, Marocco e Giordania durante il suo periodo come ambasciatrice. Ha lasciato l'Organizzazione Mondiale della Sanit\u00e0 e le Nazioni Unite nel 2011.\nECRE.\nDopo aver lasciato le Nazioni Unite, Cataldi \u00e8 stata nominata Ambasciatrice di buona volont\u00e0 per il Consiglio europeo per i rifugiati e gli esuli, noto come ECRE. Nell'arco di due anni ha viaggiato in Ungheria, Malta, Tunisia e Libia. Durante questo periodo e dopo il 2012, quando ha lasciato ECRE, Cataldi \u00e8 stata sempre pi\u00f9 coinvolta nella questione dei rifugiati, cos\u00ec come il destino dei Paesi che si stavano riprendendo dalla primavera araba. Si \u00e8 infatti recata in Tunisia nel 2015 per riferire sulla situazione politica per la rivista italiana F. L\u00ec, ha intervistato diverse donne di spicco, alcune delle quali facevano parte del Quartetto per il dialogo nazionale tunisino, che in seguito ha vinto il Premio Nobel per la pace.\nProgetto Crimini di Guerra.\nCataldi \u00e8 stata anche uno dei fondatori del Crimes of War Project, insieme ad altri cinque tra cui il precedente procuratore capo a Guantanamo Bay, il colonnello Morris Davis. Per pi\u00f9 di dieci anni Cataldi \u00e8 stata coinvolta nella promozione del progetto (ed \u00e8 stata anche membro del consiglio di amministrazione) che \u00e8 \"dedicato alla sensibilizzazione dell'opinione pubblica sulle leggi di guerra e sulla loro applicazione a situazioni di conflitto armato\".\nPeriodici e giornali.\nAnna Cataldi ha contribuito ai seguenti giornali e riviste durante la sua carriera giornalistica: \"El Pa\u00eds\", \"Panorama\",\"Epoca\", \"La Repubblica\", \"L'Espresso\", \"La Stampa\", \"La R\u00e8gle du Jeu\", \"The Nation\", Rolling Stone, \"The International Herald Tribune\", Front Linee UN Chronicle.\nMorte.\n\u00c8 morta l'1\u00ba settembre 2021 a 81 anni.\nVita privata.\n\u00c8 stata sposata la prima volta con Giorgio Falck. Tre i figli: Giovanni (scomparso nel 1993 all'et\u00e0 di 27 anni dopo una immersione all'isola d'Elba), Guia e Jacaranda (avuta da una relazione con Carlo Caracciolo). Si \u00e8 sposata una seconda volta con Urbano Cairo."}
{"id": "9111679", "revid": "228587", "url": "https://it.wikipedia.org/wiki?curid=9111679", "title": "David J", "text": ""}
{"id": "9111683", "revid": "22356", "url": "https://it.wikipedia.org/wiki?curid=9111683", "title": "Proscinetes", "text": "Il proscinete (gen. Proscinetes) \u00e8 un pesce osseo estinto, appartenente ai picnodontiformi. Visse nel Giurassico superiore (circa 160 - 145 milioni di anni fa) e i suoi resti fossili sono stati ritrovati in Europa.\nDescrizione.\nQuesto pesce, come molti suoi simili quali \"Pycnodus\", possedeva un corpo quasi discoidale, alto e appiattito lateralmente. Solitamente non superava i 30 centimetri di lunghezza. Era caratterizzato da una piccola bocca rivolta all'ingi\u00f9, con forti denti tondeggianti. Erano presenti tre file di denti vomerini, con otto o nove denti sulla fila di denti vomerini principale.\nLa pinna caudale non era biforcuta ma possedeva un margine posteriore fortemente concavo. Altre caratteristiche includevano due grandi raggi branchiostegi in contatto, gli arcocentri emali e neurali corrispondenti che non circondavano la notocorda (eccetto in poche vertebre caudali), le pinne dorsali e anali falcate o acuminate, la presenza di un assone dorsale libero, la presenza di 30/46 assonosti anali, due urodermici, 16-19 scaglie del margine dorsale e due scaglie cloacali modificate anteriori pi\u00f9 tre posteriori.\nClassificazione.\n\"Proscinetes\" \u00e8 un tipico picnodontiforme, un gruppo di pesci attinotterigi forse vicini all'origine dei teleostei, generalmente dotati di corpi appiattiti lateralmente e di denti bulbosi e robusti. In particolare, \"Proscinetes\" era un picnodonte derivato, appartenente alla famiglia Pycnodontidae e alla sottofamiglia Proscinetinae, comprendente anche l'affine ma successivo \"Neoproscinetes\".\nIl genere \"Proscinetes\" venne istituito da Gistel nel 1848, per accogliere la specie precedentemente descritta nel 1833 da Louis Agassiz come Microdon elegans. Oltre alla specie tipo Proscinetes elegans, tipica dei giacimenti della Germania meridionale (come Solnhofen ed Eichstatt) e della Francia (Cerin), sono note anche altre specie: \"P. bernardi\" (anch'essa della Germania meridionale e di Cerin), \"P. itieri\" (esclusiva del giacimento di Cerin) e \"P. radiatus\" (dell'Inghilterra meridionale). Queste specie differivano per dettagli della forma del corpo, del numero dei raggi delle pinne e degli assonosti e della forma della pinna caudale. "}
{"id": "9111691", "revid": "1745361", "url": "https://it.wikipedia.org/wiki?curid=9111691", "title": "Panshir", "text": ""}
{"id": "9111694", "revid": "287204", "url": "https://it.wikipedia.org/wiki?curid=9111694", "title": "Running mate", "text": "Running mate negli Stati Uniti \u00e8 la designazione per il candidato per una seconda posizione, ad esempio vicepresidente, vicegovernatore o vicesindaco.\nI \"running mate\" soprattutto dei presidenti e dei candidati presidenziali (che sono candidati vicepresidenti degli Stati Uniti) attirano molta attenzione. Il vicepresidente sotto l'ex presidente George W. Bush Dick Cheney ha ricoperto due volte la carica. Anche sotto Bill Clinton Al Gore ha detenuto due volte la vicepresidenza. Entrambi sono diventati vicepresidenti dopo aver vinto le elezioni presidenziali. Di solito, il vicepresidente non viene sostituito alle successive elezioni, anche se non risulta essere eletto (come nel caso di Dan Quayle, due volte vicepresidente di George H. W. Bush).\nNon \u00e8 mai successo che il \"running mate\" sia un ex presidente. Dato che il vicepresidente \u00e8 il primo successore diretto del presidente, non \u00e8 chiaro se un ex presidente rieletto possa essere eletto vicepresidente poich\u00e9 il ventiduesimo emendamento alla costituzione degli Stati Uniti vieta ai presidenti di servire pi\u00f9 di due mandati."}
{"id": "9111695", "revid": "628767", "url": "https://it.wikipedia.org/wiki?curid=9111695", "title": "Zalavas", "text": "Zalavas (; ) \u00e8 un centro abitato del distretto di \u0160ven\u010dionys della contea di Vilnius, nell'est della Lituania al confine con la Bielorussia, la quale \u00e8 possibile raggiungere uscendo dal centro abitato e superando il fiume Mera. Secondo un censimento del 2011, la popolazione ammonta a 140 abitanti.\nL'insediamento \u00e8 conosciuto soprattutto perch\u00e9 luogo di nascita del maresciallo J\u00f3zef Pi\u0142sudski (1867-1935), divenuto nel corso della sua vita Capo di Stato della Seconda Repubblica di Polonia. Tra il 1920 e il 1922, Zalavas fin\u00ec per rientrare nella Repubblica della Lituania Centrale e, pi\u00f9 avanti, nella Polonia fino al 1939, quando torn\u00f2 in mano alla Lituania.\nStoria.\nGranducato di Lituania.\nIl nome pi\u00f9 antico del villaggio di cui si ha notizia \u00e8 \"Mieciany\", mentre in un secondo momento, il nome vari\u00f2 in Zalavas (). Il villaggio venne menzionato per la prima volta alla fine del XVII secolo come feudo di Aleksander Wojna-Jasieniecki, un castellano di Navahrudak. Ceduto poi alla nobile famiglia degli Giedrai\u010diai, nel XVIII secolo pass\u00f2 in mano agli Ogi\u0144ski, di dinastia rjurikide, uno dei clan di magnati pi\u00f9 influenti presenti sul territorio del Granducato di Lituania.\nImpero russo.\nAll'inizio del XIX secolo, il villaggio fu ereditato dai Micha\u0142owski. Come parte della dote di Helena Micha\u0142owska, pass\u00f2 a suo marito, Antoni Billewicz, che poi lo lasci\u00f2 a sua volta in eredit\u00e0 alla figlia Maria Billewicz\u00f3wna. Nel 1863, dopo aver sposato J\u00f3zef Wincenty Pi\u0142sudski, l'insediamentk divenne propriet\u00e0 della famiglia Pi\u0142sudski: fu l\u00ec che entrambi i suoi figli nacquero, ovvero Bronis\u0142aw, il 2 novembre 1866, e J\u00f3zef, il 5 dicembre 1867.\nNel luglio 1874, la tenuta locale and\u00f2 a fuoco e la famiglia si trasfer\u00ec a Vilnius. Poco dopo, questa dovette vendere la maggior parte delle loro propriet\u00e0 in Lituania, inclusi Zalavas e altri diciannove piccoli agglomerati, per far fronte alle spese legali e alla cauzione fissata per Bronis\u0142aw, accusato di essere coinvolto in un complotto per assassinare lo zar Alessandro III. Nel 1882 il villaggio fin\u00ec acquistato da Micha\u0142 Ogi\u0144ski, erede della famiglia che aveva gi\u00e0 posseduto Zalavas nel XVIII secolo. Tuttavia, poich\u00e9 le politiche della russificazione delle antiche terre della Confederazione polacco-lituana vietavano ai polacchi di acquisire qualsiasi propriet\u00e0 immobiliare, fu costretto a venderla a un mercante russo di Riga chiamato Klim. Quest'ultimo vendette il villaggio a un certo ufficiale imperiale di nome Kuronosov, il quale divise il paese in varie zone e rese accessibile ai commercianti di legname la maggior parte delle foreste fino al 1915, anno in cui dovette abbandonare l'area per via della prima guerra mondiale.\nImpero tedesco.\nL'Impero tedesco occup\u00f2 l'area nel 1916 e la forte domanda di legname nel corso della Grande Guerra fece s\u00ec che maggior parte delle foreste rimaste venissero abbattute.\nSeconda Repubblica di Polonia.\nNel 1920 in seguito alla guerra polacco-lituana, l'area divenne parte dello stato fantoccio della Repubblica della Lituania Centrale. Nel 1922, dopo contestate elezioni, la Lituania Centrale fu annessa dalla Seconda Repubblica di Polonia, con Zalavas incorporata a livello amministrativo nel Voivodato di Wilno. Poich\u00e9 quanto possedevano i Pi\u0142sudski era andato a un funzionario russo che l'aveva lasciata in stato di abbandono, si prefer\u00ec nazionalizzare l'area e limitarla come estensione a 65 ettari. Inoltre, si procedette ad allestire una piccola base militare nelle vicinanze. Nel 1934 un'associazione di veterani della guerra polacco-sovietica compr\u00f2 il sito dall'esercito e fu creato un comitato il cui scopo era quello di ricostruire la vecchia struttura del maresciallo Pi\u0142sudski. Questa and\u00f2 riedificata e ufficialmente aperta al pubblico come museo il 10 ottobre 1937. Tuttavia, fin\u00ec distrutto dall'Unione Sovietica poco dopo l'invasione della Polonia nel 1939. Una quercia e una lapide segnano ancora la posizione dell'antica residenza.\nRestituzione alla Lituania.\nAi sensi del trattato di mutua assistenza sovietico-lituano del 1939, Zalavas fu restituito alla Lituania.\nSu iniziativa di due scultori lituani, nel 2017 \u00e8 stata realizzata una lapide raffigurante sia J\u00f3zef Pi\u0142sudski che il fratello Bronis\u0142aw."}
{"id": "9111698", "revid": "628767", "url": "https://it.wikipedia.org/wiki?curid=9111698", "title": "Zu\u0142\u00f3w", "text": ""}
{"id": "9111706", "revid": "110157", "url": "https://it.wikipedia.org/wiki?curid=9111706", "title": "Abri\u00e8s-Ristolas", "text": "Abri\u00e8s-Ristolas \u00e8 un nuovo comune francese costituito il 1\u00ba gennaio 2019 con la fusione dei comuni di Abri\u00e8s e Ristolas. Esso si trova nel dipartimento Alte Alpi, regione Provenza-Alpi-Costa Azzurra. \nCircondato dal Piemonte a nord, sud ed est, confina rispettivamente con i territori dei comuni di Cesana Torinese, Pontechianale e Bobbio Pellice e a ovest con il comune francese di Aiguilles."}
{"id": "9111707", "revid": "125930895", "url": "https://it.wikipedia.org/wiki?curid=9111707", "title": "Kupa na B\u0103lgarija 2021-2022", "text": "La Coppa di Bulgaria 2021-2022 \u00e8 la 40\u00aa edizione di questo trofeo, e l'82\u00aa in generale di una coppa nazionale bulgara di calcio, iniziata il 4 settembre 2021, terminer\u00e0 l'11 maggio 2022. Il \u00e8 squadra campione in carica.\nTurno preliminare.\nA questo turno hanno partecipato 16 vincitori delle competizioni amatoriali regionali e 17 squadre della Seconda Lega (le squadre riserve non erano ammesse). Il sorteggio per il turno preliminare e per il primo turno \u00e8 stato effettuato il 27 agosto 2021. Il , il e il hanno ricevuto un bye per il turno successivo.\nPrimo turno.\nA questo turno partecipano i 15 vincitori del turno preliminare, le 3 squadre che hanno ricevuto un bye e 14 squadre della Prima Lega.\nOttavi di finale.\nIl sorteggio \u00e8 stato effettuato il 23 settembre 2021.\nQuarti di finale.\nIl sorteggio \u00e8 stato effettuato il 28 ottobre 2021."}
{"id": "9111709", "revid": "73843", "url": "https://it.wikipedia.org/wiki?curid=9111709", "title": "Emmanuel Berl", "text": "Era marito della cantante Mireille Hartuch e cugino di Lisette de Brinon.\nBiografia.\nNacque in una famiglia ebrea dell'alta borghesia francese imparentata con Henri Bergson, Marcel Proust e con la sceneggiatrice Monique Lange. Diplomatosi al liceo Condorcet di Parigi, inizi\u00f2 a studiare filosofia prima di arruolarsi come volontario per le forze armate allo scoppio della prima guerra mondiale, nel 1914. Congedato nel 1917 a causa di una malattia respiratoria, ricevette la croce di guerra (\"croix de guerre\") come premio per il suo impegno al fronte.\nSi un\u00ec quindi agli artisti surrealisti, frequentando soprattutto Louis Aragon, Gaston Bergery e Pierre Drieu La Rochelle, che era stato suo ex compagno di scuola. Nel 1927, Berl e La Rochelle pubblicarono il periodico \"Les Derniers Jours\". L'anno successivo, assieme a \u00c9douard Berth, Marcel D\u00e9at, Bertrand de Jouvenel e Pierre Mend\u00e8s-France, partecip\u00f2 alla redazione dei \"Cahiers bleus\", editi dal Partito sindacalista repubblicano di Georges Valois. Negli stessi mesi incontr\u00f2 Andr\u00e9 Malraux, a cui dedic\u00f2 la sua \"Mort de la pens\u00e9e bourgeoise\", una satira in cui Berl reclamava una cultura e una letteratura pi\u00f9 impegnate.\nDurante gli anni '30 entr\u00f2 in politica dalla parte dei radicali. Dopo aver lavorato per il settimanale \"Monde\", nel 1932 lanci\u00f2 il settimanale \"Marianne\", che divenne il principale settimanale di sinistra fino alla creazione di \"Vendredi\" nel 1935. Nei suoi articoli difese una linea politica favorevole al Fronte popolare, ma il suo pacifismo intransigente e il rifiuto del totalitarismo sia fascista che comunista lo spinsero ad adottare posizioni eterodosse e a mostrare simpatia per il neosocialismo. Nel 1937, Berl si dimise da \"Marianne\" e fond\u00f2 il nuovo settimanale \"Le Pav\u00e9 de Paris\", che condusse fino all'esodo da Parigi nel 1940.\nPartito per il sud-ovest dopo l'occupazione nazista, il 17 giugno 1940 venne richiamato a Bordeaux per scrivere un discorso del maresciallo Philippe P\u00e9tain, capo del Governo collaborazionista. Dopo un breve periodo a Vichy, decise per\u00f2 di voltare le spalle al nuovo regime e tornare dalla moglie Mireille a Cannes, stabilendosi quindi ad Argentat nel luglio 1941.\nDopo la seconda guerra mondiale lasci\u00f2 la politica per concentrarsi sulla letteratura e sulla redazione di opere autobiografiche, tra cui il romanzo \"Sylvia\" (1952). Nel 1967 l'Acad\u00e9mie fran\u00e7aise gli confer\u00ec il Gran premio di letteratura.\nMor\u00ec a Parigi nel 1976, venendo sepolto al cimitero di Montparnasse."}
{"id": "9111710", "revid": "400518", "url": "https://it.wikipedia.org/wiki?curid=9111710", "title": "HD 80869", "text": "HD 80869 \u00e8 una stella situata nella costellazione del Leone. Si tratta di un astro molto simile al Sole, lievemente pi\u00f9 massiccio, che dista circa dal sistema solare. La sua magnitudine \u00e8 di 8,45 e pertanto risulta invisibile ad occhio nudo, anche se pu\u00f2 essere individuata con l'ausilio di un buon binocolo o di un piccolo telescopio.\nAttorno alla stella orbita un pianeta extrasolare, HD 80869 b, che fa parte della categoria dei gioviani caldi. Al 2021, il pianeta ha una delle pi\u00f9 alte eccentricit\u00e0 orbitali conosciute (\"e\" = 0,862).\nCaratteristiche.\nLa stella \u00e8 una nana gialla di classe spettrale G1 V, con una massa di 1,08 masse solari e un raggio 1,06 volte quello solare, mentre la sua temperatura superficiale \u00e8 di circa . Ha un'abbondanza di elementi pi\u00f9 pesanti dell'idrogeno e dell'elio (in astronomia detta metallicit\u00e0) maggiore rispetto al Sole, del 48%.\nSistema planetario.\nNel 2021 \u00e8 stato scoperto un pianeta extrasolare in orbita attorno alla stella, mediante il metodo della velocit\u00e0 radiale con osservazioni tramite lo spettrografo SOPHIE installato al telescopio dell'osservatorio dell'Alta Provenza.\nIl pianeta \u00e8 un massiccio gigante gassoso avente una massa minima quasi 5 volte quella di Giove. Orbita in circa attorno alla propria stella madre e il suo semiasse maggiore \u00e8 di , tuttavia a causa della sua alta eccentricit\u00e0 orbitale, rientra nella categoria dei gioviani caldi ed eccentrici. La sua temperatura di equilibrio media \u00e8 di , ma a causa della sua orbita notevolmente eccentrica l'irraggiamento del pianeta \u00e8 notevolmente superiore quando si trova al periastro rispetto a quando si trova all'apoastro. La sua eccentricit\u00e0 orbitale \u00e8 di 0,862, di conseguenza la distanza dalla stella varia da 0,397 a .\nProspetto.\nSegue un prospetto con i principali dati del pianeta orbitante."}
{"id": "9111712", "revid": "1684799", "url": "https://it.wikipedia.org/wiki?curid=9111712", "title": "Hodel", "text": ""}
{"id": "9111713", "revid": "1613450", "url": "https://it.wikipedia.org/wiki?curid=9111713", "title": "Thomas Barbusca", "text": "Ha anche recitato nel film ' e ha interpretato Drew nella serie televisiva di Netflix '. Ha anche recitato nella quinta stagione di \"American Horror Story\".\nBiografia.\nPrimi anni.\nThomas Barbusca \u00e8 nato a Toms River, New Jersey, il 3 marzo 2003. Figlio di Louie e Debra Re Barbusca, ha una sorella maggiore, Brielle, anch'essa attrice. Attualmente vive in California. \u00c8 di origini italiane.\nCarriera.\nAll'et\u00e0 di sei anni si \u00e8 trasferito a Los Angeles con la famiglia quando la sorella entr\u00f2 a far parte del cast della serie televisiva \"The Starter Wife\". Notato da alcune agenzie pubblicitarie, Thomas inizi\u00f2 a comparire in alcuni spot commerciali, come quelli dei prodotti Dominos, Ford, Kraft, J. C. Penney e Lunchables.\nHa esordito come attore nel 2012 recitando sia nel cortometraggio \"Microeconomics\" che in un episodio della serie televisiva \"Conan\".\nNel 2016 \u00e8 entrato a far parte del cast della serie televisiva \"The Mick\" nel ruolo di Chip Pemberton. In quello stesso anno ha anche recitato nel film \"\" tratto dall'omonimo romanzo di James Patterson e Chris Tebbetts.\nHa recitato prevalentemente in serie televisive come \"Body of Proof\", \"The New Normal\", \"Sam &amp; Cat\", \"Grey's Anatomy\", \"Shameless\", \"\", \"American Horror Story\", \"Arrested Development - Ti presento i miei\", \"The Real Bros of Simi Valley\", \"Chad\" e \"Black Monday\".\nPer il cinema ha anche recitato in \"Tag\" (2015), \"Searching\" (2018), \"Big Time Adolescence\" (2019) e \"North Hollywood\" (2021).\nDoppiatori italiani.\nNelle versioni in italiano delle opere in cui ha recitato, Thomas Barbusca \u00e8 stato doppiato da:"}
{"id": "9111715", "revid": "5695", "url": "https://it.wikipedia.org/wiki?curid=9111715", "title": "Contro Simone", "text": "Contro Simone (nota anche come \"Risposta a Simone\") \u00e8 un'orazione di Lisia.\nIl discorso, il terzo nel moderno corpus lisiaco, riguarda un caso di \"ferimento con premeditazione\" o con l'intenzione di commettere omicidio. Questo delitto non fu discusso davanti a un tribunale ordinario, ma invece dal consiglio dell'Areopago dove non solo le parti in causa, ma anche i testimoni, dovevano prestare un giuramento speciale chiamato diomosia. In questi procedimenti, c'era anche un'enfasi sulla citazione solo del materiale che era specificamente correlato al caso. Sebbene non sia del tutto chiaro come gli ateniesi distinguessero tra ferimento premeditato e semplice aggressione, gli studiosi hanno suggerito che il possesso di un'arma potrebbe essere stato un fattore determinante.\nPersone coinvolte.\nTeodoto.\nIl conflitto in questo caso nasce da un interesse amoroso condiviso tra un imputato senza nome e il pubblico ministero, Simone. L'interesse amoroso \u00e8 un giovane uomo di Platea di nome Teodoto (i rapporti pederastici non erano rari all'epoca, n\u00e9 socialmente inaccettabili: vedi Pederastia nell'antica Grecia), il cui status di cittadinanza non \u00e8 chiaro. \u00c8 possibile che facesse parte di una sottoclasse di uomini liberi, ma \u00e8 anche possibile che fosse uno schiavo. La questione \u00e8 importante per quanto riguarda un reclamo fatto da Simone che afferma di aver stipulato un contratto con il ragazzo. Come schiavo, Teodoto non sarebbe stato in grado di stipulare un accordo in modo indipendente. Tuttavia, non \u00e8 possibile dimostrare che l'affermazione di Simone sia vera.\nL'oratore senza nome.\nL'oratore del caso, un uomo di mezza et\u00e0 che manteneva Lisia come suo scrittore di discorsi, rimane anonimo e non si sa nulla di lui a parte le informazioni che fornisce su se stesso durante il caso. Afferma che lui, cos\u00ec come i suoi antenati, hanno diligentemente servito Atene e hanno fornito grandi benefici e molti servizi pubblici, suggerendo che sono membri ricchi dell'\u00e9lite politica della societ\u00e0. Questo, tuttavia, \u00e8 un luogo comune e pu\u00f2 essere un'esagerazione perch\u00e9 l'imputato si dipinge, durante il discorso, come troppo rispettabile e troppo vecchio per subire l'imbarazzo di rendere questi incidenti una questione pubblica, nonostante affermi che i torti sono stati commessi da entrambe le parti e erano, in definitiva, pi\u00f9 colpa di Simone. Si pu\u00f2 sostenere che se l'imputato si fosse sentito totalmente innocente, allora lui stesso avrebbe accusato Simone, specialmente se era una figura potente ad Atene.\nSimone, il pubblico ministero.\nIl pubblico ministero Simone, sebbene la sua versione della storia non sia ascoltata nel discorso, sembra essere un uomo di rango molto pi\u00f9 basso nella societ\u00e0. L'imputato caratterizza Simone come un uomo con una famigerata reputazione di violenza e comportamento illegale. L'imputato risponde a una precedente affermazione, fatta da Simone, secondo la quale lui e Teodoto avevano un accordo tra loro. \u00c8 stato affermato, da Simone, che deteneva i servizi sessuali del giovane di Platea per trecento dracme, accordo che l'imputato ha scandalosamente ignorato e ha proceduto a distogliere illegalmente il ragazzo da lui. Questa affermazione \u00e8 tuttavia contestata perch\u00e9 si scopre che le propriet\u00e0 di Simone valgono solo duecentocinquanta dracme, un valore che \u00e8 inferiore al valore del suo contratto con Teodoto. Sarebbe stato quindi impossibile per Simone aver assunto Teodoto come suo amante per pi\u00f9 soldi di quelli che effettivamente possedeva.\nNote sul caso.\nUn altro fattore degno di nota in questo caso \u00e8 il fatto che sono trascorsi quattro anni tra il momento dell'accaduto e quello della discussione. Anche se non possiamo esserne certi, sembra che sia successo di pi\u00f9 tra questi due uomini in quel momento e Simone stia semplicemente tentando di ferire l'imputato per ragioni diverse da quelle presentate nel caso. Usando il discorso di Lisia, l'imputato cerca di chiarire che Simone ha sopravvalutato la gravit\u00e0 delle ferite che ha subito nel loro precedente litigio e che anche lui ha subito numerose ferite. Fa anche un breve attacco al personaggio di Simone notando la sua disdicevole esperienza in una spedizione militare a Coronea (che collocherebbe il caso intorno al 394 a.C.). L'imputato afferma che la condotta di Simone fu cos\u00ec disdicevole che, di tutti gli ateniesi, solo lui fu formalmente licenziato dai generali per cattiva condotta. Il discorso si conclude affermando ancora una volta che Simone \u00e8 stato l'istigatore in tutti gli incontri."}
{"id": "9111716", "revid": "124525379", "url": "https://it.wikipedia.org/wiki?curid=9111716", "title": "KO Magazine", "text": "KO Magazine fu una popolare rivista statunitense di pugilato. Fu pubblicata per la prima volta nel 1980, in competizione con la rivista \"The Ring\".\nFu fondata da Stanley Weston, editore di lunga data di numerose riviste di boxe e wrestling professionistico, il quale voleva che \"KO\" si distinguesse da tutte le altre riviste di boxe sul mercato, comprese quelle da lui pubblicate. Doveva competere con la rivista \"The Ring\" e in effetti per alcun anni vendette pi\u00f9 copie. Peter King \u00e8 stato redattore dalla fondazione fino al 1987. Altri membri chiave dello staff furono Steven Farhood, Richard Countis, Stu Saks, Jeff Ryan, Bill Apter e Ken Morgan.\nI giornalisti che hanno contribuito includevano importanti e storici reporter come Al Bernstein e Richard Hoffer.\n\"KO Magazine\", soprannominata \"The Knockout Boxing Magazine\", conteneva alcune sezioni diventate molto popolari, come la sezione round-by-round in cui i pugili pi\u00f9 importanti erano descritti pugno per pugno; poster con i record completi del pugile sul retro, e una domanda e risposta nella sezione intervista. Ogni numero conteneva classifiche in 12 classi di peso compilate dagli editori e includeva anche le lettere dei fan (\"Between Rounds\"), una cartella centrale a colori e un rapporto internazionale (\"International Report\") che presentava i risultati degli incontri di tutto il mondo.\nNel settembre 2007, \"KO Magazine\" ha cessato le pubblicazioni a seguito dell'acquisizione da parte della Golden Boy Enterprises, insieme a \"The Ring\"."}
{"id": "9111718", "revid": "439868", "url": "https://it.wikipedia.org/wiki?curid=9111718", "title": "Habermann", "text": ""}
{"id": "9111719", "revid": "287204", "url": "https://it.wikipedia.org/wiki?curid=9111719", "title": "Campionato europeo di baseball 1975", "text": "Il campionato europeo di baseball 1975 \u00e8 stato la quattordicesima edizione del campionato continentale. Si svolse a Barcellona, in Spagna, dal 25 luglio al 3 agosto, e fu vinto dall\u2019, alla sua seconda affermazione in ambito europeo."}
{"id": "9111721", "revid": "31789", "url": "https://it.wikipedia.org/wiki?curid=9111721", "title": "Salvia splendente", "text": ""}
{"id": "9111728", "revid": "6923", "url": "https://it.wikipedia.org/wiki?curid=9111728", "title": "Insurrezioni anticomuniste nell'Europa Orientale", "text": "Le Insurrezioni anticomuniste in Europa orientale e centrale sono state una serie di episodi della Guerra fredda dove gruppi di partigiani anticomunisti prov\u00f2 a rovesciare i governi comunisti nei loro paesi.\nNei paesi baltici.\nNei paesi baltici il movimento di resistenza dei Fratelli della foresta \u00e8 stato in lotta contro le autorit\u00e0 sovietiche tra il 1940 e la met\u00e0 degli anni '50. Quando i tedeschi si ritirarono verso ovest, l'Armata Rossa avanz\u00f2 nei territori baltici nel 1944, momento in cui si riaccesero le ostilit\u00e0 tra le popolazioni locali, filo-indipendentiste, e i nuovi occupanti.\nIn Polonia.\nIn Polonia, verso la fine della Seconda Guerra Mondiale, si formarono vari gruppi di resistenza contro l'Unione Sovietica e il governo comunista polacco.\nIn Ucraina.\nIn Ucraina l' esercito insurrezionale, tent\u00f2 di ottenere l'indipendenza del Paese.\nIn Ungheria.\nNel paese magiaro si verific\u00f2 una sollevazione armata di spirito antisovietico che dur\u00f2 dal 23 ottobre al 10 - 11 novembre 1956. Inizialmente contrastata dall'\u00c1VH, venne alla fine duramente repressa dall'intervento armato delle truppe sovietiche del maresciallo Ivan Stepanovi\u010d Konev.."}
{"id": "9111732", "revid": "36426", "url": "https://it.wikipedia.org/wiki?curid=9111732", "title": "Giugno Pisano", "text": ""}
{"id": "9111733", "revid": "36426", "url": "https://it.wikipedia.org/wiki?curid=9111733", "title": "Regata delle antiche Repubbliche marinare", "text": ""}
{"id": "9111735", "revid": "484362", "url": "https://it.wikipedia.org/wiki?curid=9111735", "title": "Itil", "text": "Itil o Atil (\u0418\u0442\u0438\u043b\u044c o \u0410\u0442\u0438\u043b\u044c in russo, \"\u0130til\" in turco) fu la capitale della Cazaria dalla met\u00e0 dellVIII secolo alla fine del IX. Il nome significa \"grande fiume\" ed \u00e8 utilizzato in diverse lingue turche per indicare il Volga.\nStoria.\nItil era situata sul delta del Volga all'estremit\u00e0 nordoccidentale del Mar Caspio. In seguito alla sconfitta dei Cazari nella seconda guerra arabo-cazara, Itil divenne la capitale della Cazaria. La citt\u00e0 \u00e8 indicata come \"Khamlij\" nelle fonti arabe del IX secolo, ed il nome \"Itil\" appare nel X secolo. Al suo apice, la citt\u00e0 era un grande emporio commerciale, ed era formata da the parti separate dal Volga. La parte occidentale comprendeva il centro amministrativo della citt\u00e0, con un tribunale e una grande guarnigione militare. La parte orientale fu costruita successivamente e fungeva da centro commerciale di Itil, con molti bagni pubblici e negozi. Tra di esse vi era un'isola sulla quale sorgevano i palazzi del Khagan dei Cazari e del Khagan Bek. L'isola era collegata a una delle altre parti della citt\u00e0 da un ponte di barche. Secondo le fonti arabe, solo una parte della citt\u00e0 portava il nome di Itil, mentre l'altra era denominata Khazaran.\nItil era una citt\u00e0 multietnica e con la presenza di diverse religioni, abitata da ebrei, cristiani, musulmani, seguaci dello sciamanesimo e pagani, molti dei quali erano mercanti provenienti da paesi stranieri. Ogni gruppo religioso aveva i propri luoghi di culto in citt\u00e0, e c'erano sette giudici incaricati di dirimere le questioni (due cristiani, due ebrei, due musulmani e uno per gli adepti dello sciamanesimo e gli altri pagani).\nSvjatoslav I di Kiev saccheggi\u00f2 Itil nel 968 o 969. Ibn Hawqal e al-Muqaddasi citano Itil dopo il 969, cosa che indica che la citt\u00e0 potrebbe essere stata ricostruita. Al-Biruni, a met\u00e0 dell'XI secolo, riport\u00f2 che Itil era di nuovo in rovina, e non menzion\u00f2 la successiva citt\u00e0 di Saqsin che fu costruita nelle vicinanze.\nSito presunto.\nI resti archeologici di Itil non sono mai stati identificati con certezza. Si \u00e8 ipotizzato che siano stati sommersi dall'aumento di livello del Mar Caspio. Comunque, a partire dal 2003, Dmitri Vasiljev dell'Universit\u00e0 statale di Astrachan' ha condotto una serie di scavi nel sito di Samosdelskoe site presso il villaggio di Samosdelka (\u0421\u0430\u043c\u043e\u0441\u0434\u0435\u043b\u043a\u0430) nel delta del Volga. Vasiljev ha collegato i reperti del sito con le culture cazara, oghuz e bulgara, portandolo a credere di avere scoperto il sito di Saqsin. La questione non \u00e8 ancora risolta. Nel 2006 Vasiljev rivel\u00f2 la sua opinione che lo strato pi\u00f9 basso nel sito di Samosdelka corrisponda al sito di Itil. Nel 2008, un gruppo di archeologi russi annunci\u00f2 di avere scoperto le rovine di Itil."}
{"id": "9111736", "revid": "767487", "url": "https://it.wikipedia.org/wiki?curid=9111736", "title": "Gunpowder Milkshake", "text": "Gunpowder Milkshake \u00e8 un film statunitense del 2021 diretto da Navot Papushado, con la sceneggiatura co-scritta da Papushado e Ehud Lavski.\nTrama.\nTre donne lottano contro coloro che le hanno private di ogni cosa e decidono di vendicarsi tramite le loro armi.\nProduzione.\nIl progetto \u00e8 stato annunciato durante l'annuale American Film Market nell'aprile 2018, con StudioCanal e The Picture Company che si sono aggiudicati i diritti del film. Nel gennaio 2019, Karen Gillan \u00e8 stata scelta per il film. A febbraio \u00e8 stata scritturata Lena Headey, Angela Bassett si \u00e8 unita ad aprile e Paul Giamatti, Michelle Yeoh, Carla Gugino e Ivan Kaye si sono uniti a maggio. Nel giugno 2019, Adam Nagaitis e Ralph Ineson si sono uniti al cast del film. Le riprese sono iniziate il 3 giugno 2019 e sono terminate il 20 agosto 2019 a Berlino.\nDistribuzione.\nNel febbraio 2020, STXfilms acquis\u00ec i diritti di distribuzione, ma li vendette a Netflix l'aprile successivo.\nIl film \u00e8 stato distribuito su Netflix in Nord America il 14 luglio 2021, in contemporanea con una limitata distribuzione cinematografica. In Italia \u00e8 disponibile dallo stesso giorno su Prime Video.\nSequel.\nIl 30 aprile 2021 Deadline Hollywood ha annunciato che The Picture Company e StudioCanal stavano lavorando al sequel. Il 6 luglio 2021 StudioCanal ha confermato durante una presentazione speciale per il suo trentesimo anniversario a Cannes che un sequel \u00e8 ufficialmente in sviluppo."}
{"id": "9111737", "revid": "125917756", "url": "https://it.wikipedia.org/wiki?curid=9111737", "title": "Walker (serie televisiva)", "text": "Walker \u00e8 una serie televisiva statunitense, in onda sul canale The CW, dal 21 gennaio 2021, con protagonista il ranger Cordell Walker, interpretato da Jared Padalecki.\nLa serie \u00e8 un reboot della serie TV \"Walker Texas Ranger\", in onda dal 1993 al 2001, con protagonista Chuck Norris.\nTrama.\nCordell Walker \u00e8 uno dei migliori Texas Ranger della citt\u00e0 di Austin. Dopo la morte dell'amata moglie Emily decide di entrare in una missione sotto copertura che lo terr\u00e0 lontano dai suoi figli, dai suoi genitori e da suo fratello per undici lunghi mesi. Ritornare al suo lavoro non sar\u00e0 semplice: il suo ex-partner Larry James \u00e8 diventato il nuovo Capitano dei Ranger, i suoi figli si sono sentiti abbandonati nel momento del bisogno e Walker ha una nuova partner, la Texas Ranger Micki Ramirez, con cui dovr\u00e0 fare amicizia. Ma il passato non ha finito con Walker, sia per il suo lavoro sotto copertura, sia per la morte della moglie, un caso non ancora del tutto risolto e che porter\u00e0 Walker a scoprire dure verit\u00e0.\nProduzione e distribuzione.\nNel febbraio 2021, la serie viene rinnovata per una seconda stagione, che verr\u00e0 trasmessa dal 28 ottobre 2021.\nIn Italia la prima stagione della serie viene trasmessa, ogni domenica, dal 12 settembre 2021, su Italia 1."}
{"id": "9111742", "revid": "439868", "url": "https://it.wikipedia.org/wiki?curid=9111742", "title": "Slevogt", "text": ""}
{"id": "9111755", "revid": "73843", "url": "https://it.wikipedia.org/wiki?curid=9111755", "title": "Giuramento buleutico", "text": "Il giuramento buleutico era un giuramento prestato dai nuovi consiglieri della Boul\u00e9. Il giuramento veniva prestato dopo che i consiglieri avevano superato la loro docimasia (indagine) dal Boul\u00e9 uscente. Secondo Aristotele, il giuramento fu introdotto ad Atene nel 501/500 a.C., durante l'arcontato di Ermocreonte.\nContenuto del giuramento.\nIl contenuto del giuramento pu\u00f2 essere costruito utilizzando un'ampia gamma di fonti diverse. Tuttavia, queste fonti coprono duecento anni ed \u00e8 improbabile che il contenuto del giuramento sia rimasto lo stesso durante questi duecento anni. Secondo Senofonte, i consiglieri giuravano \"di consigliare secondo le leggi\". Lisia ci dice che giuravano \"di consigliare ci\u00f2 che era meglio per la citt\u00e0\" e Demostene ci dice che avrebbero fatto \"ci\u00f2 che era meglio per il popolo\"."}
{"id": "9111757", "revid": "1872770", "url": "https://it.wikipedia.org/wiki?curid=9111757", "title": "The Quest (programma televisivo)", "text": "The Quest \u00e8 un reality statunitense in cui i concorrenti affrontano una serie di sfide a tema fantasy.\nLa prima edizione \u00e8 andata in onda sul canale ABC dal 31 luglio all'11 settembre 2014.\nFormat.\nDodici persone si sfidano in una serie di gare che si svolgono sullo sfondo di un'ambientazione high fantasy, la terra di Everealm. Mentre la trama \u00e8 sceneggiata e i concorrenti interagiscono con gli attori durante la competizione, le sfide e le eliminazioni effettive sono autentiche e determinate dalle abilit\u00e0 e dalle decisioni dei concorrenti.\nIn ogni episodio i concorrenti, chiamati \"Paladini\", si sfidano in una gara legata agli eventi della trama. Il Paladino vincitore riceve un \"Marchio di virt\u00f9\" corrispondente alla sfida: una medaglia da indossare che, tuttavia, non garantisce l'immunit\u00e0 dall'eliminazione (\"esilio\"). Un numero predeterminato di Paladini perdenti viene sottoposto a una sfida successiva, la \"Sfida delle Parche\", e il vincitore di questa si salva dall'eliminazione. I restanti Paladini, compreso il vincitore della \"Sfida delle Parche\", decidono quale dei perdenti deve essere eliminato, quindi deliberano in gruppo e poi ciascuno si posiziona dietro al Paladino che desidera salvare dall'esilio. L'ultimo concorrente rimasto vince il titolo di \u201cUnico Vero Eroe\u201d.\nAmbientazione.\n\"The Quest\" \u00e8 stato sviluppato da un team di produzione che aveva prodotto la trilogia de \"Il Signore degli Anelli\", \"The Amazing Race\" e \"Queer Eye\". La societ\u00e0 di servizi locale era la Gebhardt Service Productions.\nLa prima stagione \u00e8 stata ambientata nel Regno di Saenctum ed \u00e8 stata girata in Austria, per la maggior parte al castello Burg Kreuzenstein, appena a nord di Vienna. Arie Bohrer di \u201cLocation Austria of The National Film Commission of Austria\u201d afferm\u00f2 che la location era molto adatta al cinema e aveva un enorme cortile che si prestava alla costruzione del set. Il castello venne chiuso al pubblico per un mese e gli arredi furono spostati e sostituiti con oggetti di scena. \u201cLocation Austria\u201d concede sussidi per il finanziamento di produzioni cinematografiche e televisive, ma \"The Quest\" non era ammissibile poich\u00e9 i reality show sono in gran parte estemporanei.\nIl 29 gennaio 2020, Disney annunci\u00f2 che sarebbe stato prodotto un reboot di \"The Quest\" per la sua piattaforma streaming Disney+, con Bertram van Munster ed Elise Doganieri come showrunner. La nuova versione avr\u00e0 un tipo di struttura che, differentemente dall'edizione del 2014, si concentrer\u00e0 maggiormente sulla narrazione scriptata, e avr\u00e0 concorrenti principalmente adolescenti, poich\u00e9 van Munster dichiar\u00f2 che la trasmissione dello spettacolo originale aveva attirato un'alta fascia demografica di ragazzi. Le riprese si sarebbero dovute tenere nuovamente al castello Burg Kreuzenstein ma, a causa della pandemia di COVID-19, la produzione si \u00e8 infine spostata al Castello di Amorosa nella Napa Valley di Calistoga, in California, dove le riprese sono state effettuate da gennaio a marzo 2021.\nTrama.\nPrima edizione.\nEverealm \u00e8 una terra magica formata da dodici regni pacificamente coesistenti, e che \u00e8 periodicamente minacciata da un essere oscuro, Verlox, apparso per la prima volta mille anni fa. Ogni volta che Verlox appare, le tre Parche evocano dodici Paladini, persone comuni del nostro mondo. Ciascuno di essi riceve un pezzo di un'arma mistica chiamata Lancia del Sole, e insieme vengono messi alla prova finch\u00e9 non rimarr\u00e0 l'eroe destinato a sconfiggere Verlox con la Lancia del Sole.\nOgni Paladino riceve una pergamena che lo proclama tale, ed \u00e8 quindi chiamato a salvare Everealm da Verlox. I Paladini giungono in un passaggio tra le due realt\u00e0 dove le Parche spiegano loro la ricerca che si apprestano a intraprendere, poi vengono inviati a Everealm per trovare i pezzi della Lancia del Sole e incontrare la loro guida, Crio, un seguace delle Parche che \u00e8 anche sovrintendente reale del castello di Saenctum, la roccaforte dell'unico regno che ancora resiste a Verlox. I Paladini vengono accolti dalla regina Ralia XXIII e vengono addestrati da Sir Ansgar, che inizialmente dubita del valore dei Paladini, ma che alla fine arriva a rispettarli. Tuttavia, il Gran Visir sembra ostile nei confronti degli eroi...\nAccoglienza.\nIl debutto dello show \u00e8 stato accolto con recensioni generalmente positive.\nLily Sparks di \"Gawker\" ha elogiato lo spettacolo dicendo: \u00ab\"The Quest\" \u00e8 l'adempimento di un desiderio vicario, e una delle sue pi\u00f9 grandi gioie \u00e8 testimoniare la pura e genuina felicit\u00e0 sui volti dei concorrenti. Non ho mai visto le persone godersi cos\u00ec tanto il loro tempo in reality TV, mai, e lo amo\u00bb. Whoopi Goldberg ha pubblicato su Facebook il commento: \u00abAdoro questo spettacolo!\u00bb.\nAndy Dehnart di \"Reality Blurred\" ha paragonato favorevolmente lo show al suo grande predecessore, \"Survivor\", affermando: \u00abGuardare \"Survivor\" per la prima volta \u00e8 stata un'esperienza che ha ispirato soggezione, la sua alta qualit\u00e0 e la ricca narrazione creano un nuovo mondo che ha attinto da elementi familiari. Ecco come \"The Quest\" si sente e si costruisce in modo simile, con il contesto e i concorrenti che offrono continuamente sorprese epiche\u00bb. Geoff Berkshire di \"Variety\" ha elogiato lo spettacolo per essersi preso un rischio e per essersi differenziato dagli altri reality televisivi, e l'ha definito \u00abun'avventura epica\u00bb.\nIl reality \u00e8 stato citato in numerosi elenchi di programmi \u00abda vedere\u00bb, tra cui quelli \"Entertainment Weekly\", \"The Wall Street Journal\", \"Parade\", \"Los Angeles Times\", \"New York Post\", \"The Huffington Post\" e \"TV Guide\"."}
{"id": "9111763", "revid": "439868", "url": "https://it.wikipedia.org/wiki?curid=9111763", "title": "Weisgerber", "text": ""}
{"id": "9111764", "revid": "594360", "url": "https://it.wikipedia.org/wiki?curid=9111764", "title": "Independence Hall Coreana", "text": ""}
{"id": "9111769", "revid": "125326241", "url": "https://it.wikipedia.org/wiki?curid=9111769", "title": "Bake Off Italia - Dolci in forno (nona edizione)", "text": "La nona edizione di \"Bake Off Italia - Dolci in forno\" va in onda dal 3 settembre 2021 su Real Time. La location di quest'anno \u00e8, per il terzo anno consecutivo, Villa Borromeo d'Adda, ad Arcore.\nLa presentatrice della gara continua ad essere Benedetta Parodi, mentre il terzetto dei giudici torna ad essere composto come nella settima edizione (Ernst Knam, Clelia d'Onofrio e Damiano Carrara).\nTabella eliminazioni.\nLegenda:\nLegenda:\nRiassunto episodi.\nEpisodio 1.\nPrima TV: 3 settembre 2021\nIn questo primo episodio i 20 migliori pasticceri risultanti dai casting hanno inizialmente affrontato una prova creativa nel giardino della villa, al termine della quale hanno ricevuto un giudizio dal terzetto dei giudici: in caso di esito positivo, hanno guadagnato la salvezza e l'accesso alla puntata successiva; in caso di esito negativo, sono dovuti entrare nel tendone per disputare la prova tecnica.\nAnalogamente, anche al termine della prova tecnica sono stati individuati dai giudici i concorrenti migliori, che si sono dunque assicurati un posto nel prossimo episodio.\nI pasticceri restanti, invece, si sono dovuti giocare il tutto per tutto in una prova salvezza che avrebbe dovuto determinare il concorrente peggiore, ovvero il primo eliminato.\nEpisodio 2.\nPrima TV: 10 settembre 2021 \nIn questa seconda puntata rimane invariato il meccanismo utilizzato per la puntata precedente. L'unica differenza si riscontra nella prova tecnica, che stavolta permette (ai primi cinque posti assegnati) di salvarsi dalla prova salvezza e di passare direttamente alla puntata successiva. Rispetto la prima puntata, Clelia d'Onofrio, in questa, giudica solo nella terza prova. \nEpisodio 3.\nPrima TV: 17 settembre 2021 \nIn questa terza puntata per la prova creativa i 18 concorrenti rimasti sono stati divisi in tre gruppi, e ad ognuno di questo \u00e8 stato assegnata una coppia di ingredienti \"falsi amici\", ovvero all'aspetto buoni da abbinare, ma nell'essenza molto diversi nel sapore. All'interno dei tre gruppi sono state formate (con sorteggio da parte della conduttrice) 3 coppie che si sfideranno in un duello dal quale potranno uscirne salvi o meno. A giudicare i duelli e quindi la prova creativa sono esclusivamente Ernst Knam e Damiano Carrara. \nCome nelle precedenti puntate, i concorrenti che non hanno superato la prova creativa, sono chiamati ad affrontare la prova tecnica, che in questa puntata ha permesso solo al primo classificato di salvarsi, mentre il resto dei concorrenti ha dovuto partecipare alla prova salvezza (questa giudicata anche da Clelia d'Onofrio).\nEpisodio 4.\nPrima TV: 24 settembre 2021\nIn questa quarta puntata non si sono svolte regolarmente le tre prove, perch\u00e9 ognuna di questa ha portato all\u2019eliminazione di uno dei concorrenti. Ciascuna delle tre prove salvezza ha visto sfidarsi un certo numero di concorrenti (due gruppi da 6 ed uno da 5), che se salvi, hanno avuto accesso diretto alla puntata successiva, altrimenti hanno dovuto abbandonare la gara.\nEpisodio 5.\nPrima TV: 1\u00ba ottobre 2021\nIn questo quinto episodio, si ritorna alle origini. I quattordici concorrenti rimasti si sfidano sotto il tendone, l\u2019uno contro l\u2019altro, in tutte le prove. Al termine delle tre sfide, il concorrente che mediamente sar\u00e0 risultato il peggiore rispetto agli altri, sar\u00e0 eliminato e dovr\u00e0 abbandonare definitivamente il gioco. In questa puntata la seconda prova (quella tecnica), si \u00e8 svolta in esterna, a Perugia.\nEpisodio 6.\nPrima TV: 8 ottobre 2021\nIn questo sesto episodio i tredici pasticceri amatoriali si sfidano nelle solite tre prove, giudicate per\u00f2 nelle prime due solo da Ernst Knam e Damiano Carrara. Per la prova creativa, Patrizia pu\u00f2 scegliere per prima, grazie al bonus vinto nella scorsa puntata, quale verdura utilizzare, e pu\u00f2 scegliere anche cosa utilizzer\u00e0 un concorrente che vuole. Da qui si genera una catena di scelte per assegnare tutte le verdure.\nEpisodio 7.\nPrima TV: 15 ottobre 2021\nIn questo settimo episodio i dodici pasticceri amatoriali si sfidano nelle solite tre prove, giudicate anche questa volta solo da Ernst Knam e Damiano Carrara. Per la prova creativa, Simone pu\u00f2 scegliere, grazie al bonus vinto nella scorsa puntata, 5 pasticceri che riceveranno un tempo supplementare di 10 minuti, insieme a lui stesso. I pasticceri scelti sono: Daniela, Gerardo, Pedro, Natascia, Enrico.\nEpisodio 8.\nPrima TV: 22 ottobre 2021\nIn questo ottavo episodio gli undici pasticceri amatoriali si sfidano nelle solite tre prove, giudicate anche questa volta solo da Ernst Knam e Damiano Carrara (nelle prime due). Per la prova salvezza, Enrico ha la possibilit\u00e0 di evitare una delle quattro preparazioni.\nEpisodio 9.\nPrima TV: 29 ottobre 2021\nIn questo nono episodio i dieci pasticceri amatoriali si sfidano nelle solite tre prove, giudicate anche questa volta solo da Ernst Knam e Damiano Carrara (nelle prime due). Per la prova tecnica, Lola, vincitrice del grembiule blu, pu\u00f2 decidere di usufruire di un massimo di tre suggerimenti durante la preparazione del dolce (Lola decide di non usarne nessuno). Per via di un malessere temporaneo, Patrizia non partecipa alla prova tecnica.\nEpisodio 10.\nPrima TV: 5 novembre 2021\nIn questo decimo episodio i dieci pasticceri amatoriali rimasti si sfidano nelle solite tre prove, giudicate anche questa volta solo da Ernst Knam e Damiano Carrara (nelle prime due). Per la prova tecnica, Peperita, vincitrice del grembiule blu, pu\u00f2 usufruire del suo bonus, ricevendo una dimostrazione privata e pratica della decorazione in stile merletto, del dolce.\nEpisodio 11.\n Prima TV: 12 novembre 2021\nIn questo undicesimo episodio i nove pasticceri amatoriali rimasti si sfidano nelle solite tre prove, tutte giudicate questa volta da Ernst Knam, Damiano Carrara e Clelia d'Onofrio. In questa puntata subito dopo la prova creativa viene eliminato il primo concorrente il quanto reputato peggiore della prova. Sempre per la prima prova, Simone, con il grembiule blu ottenuto nella scorsa puntata, pu\u00f2 usufruire del suo bonus: 10 minuti insieme al maestro Knam, per consigli sulla sua preparazione. Inoltre, sempre in questa puntata, i tre concorrenti sul podio, nella prova tecnica, sono salvi e passano automaticamente alla prossima puntata. \nEpisodio 12.\nPrima TV: 19 novembre 2021\nIn questo dodicesimo episodio i sette pasticceri amatoriali rimasti si sfidano nelle solite tre prove, giudicate anche questa volta solo da Ernst Knam e Damiano Carrara (nelle prime due). Per la prova salvezza Daniela, grazie al grembiule blu ottenuto nella scorsa puntata, pu\u00f2 usufruire del suo bonus: scegliere quale bambola utilizzare per la sua torta e assegnare una di queste ad un altro concorrente. Da qui parte una reazione a catena di scelte per tutti i pasticceri.\nEpisodio 13.\nPrima TV: 26 novembre 2021\nIn questo tredicesimo episodio i sei pasticceri amatoriali rimasti si sfidano nelle solite tre prove, giudicate anche questa volta solo da Ernst Knam e Damiano Carrara (nelle prime due). Per la prova tecnica Daniela, grazie al grembiule blu e al bonus vinto, pu\u00f2 conoscere le dimensioni del dolce (nonch\u00e9 passaggio misterioso della puntata). Sempre per la prova tecnica, Peperita, non vi partecipa a causa di un malessere temporaneo.\nEpisodio 14.\nPrima TV: 3 dicembre 2021\nIn questo quattordicesimo episodio i cinque pasticceri amatoriali rimasti si sfidano nelle solite tre prove, giudicate anche questa volta solo da Ernst Knam e Damiano Carrara (nelle prime due). Per la prova creativa, Daniela pu\u00f2 scegliere per prima, grazie al bonus vinto nella scorsa puntata, quale dolce preparare, e pu\u00f2 scegliere anche cosa utilizzer\u00e0 un concorrente che vuole. Da qui si genera una catena di scelte per assegnare tutti i dolci natalizi.\nEpisodio 15 - \"Semifinale\".\n Prima TV: 10 dicembre 2021\nIn questo quindicesimo episodio (nonch\u00e9 semifinale dell\u2019ottava edizione) i quattro pasticceri amatoriali rimasti si sfidano nelle solite tre prove, giudicate anche questa volta solo da Ernst Knam e Damiano Carrara (nelle prime due). \nAl termine della prova creativa per\u00f2 il migliore otterr\u00e0 un bonus per la prova tecnica. Al termine di quest\u2019ultima si decreter\u00e0 il primo finalista (primo classificato della tecnica). I restanti tre pasticceri si sfideranno nella prova salvezza per decretare gli altri due finalisti, e di conseguenza l\u2019eliminato di puntata. \nPer la prova creativa Roberto, grazie al grembiule blu, pu\u00f2 usufruire del suo bonus, ovvero richiedere la preparazione di una delle due farciture per la torta. Daniela, vincitrice del bonus per la prova tecnica ha la ricetta completa del dolce. \nEpisodio 16 - \"Finale\".\n Prima TV: 17 dicembre 2021\nAscolti.\nAuditel riferito a Real Time "}
{"id": "9111772", "revid": "439868", "url": "https://it.wikipedia.org/wiki?curid=9111772", "title": "Zumbusch", "text": ""}
{"id": "9111775", "revid": "422900", "url": "https://it.wikipedia.org/wiki?curid=9111775", "title": "Eve Rimmer", "text": " \u00c8 stata una delle pi\u00f9 grandi sportive paralimpiche neozelandesi avendo vinto 32 medaglie, di cui 22 ori, in eventi sportivi internazionali.\nBiografia.\nRimmer crebbe nella piccola cittadina rurale di Edgecumbe. Gi\u00e0 ai tempi della scuola ebbe un grande talento nello sport e ci\u00f2 riusc\u00ec a compensare le sue scarse doti accademiche. Non appena fu abbastanza grande lasci\u00f2 la scuola. Nel 1952, all'et\u00e0 di quindici anni, Eve rimase paralizzata dalla vita in gi\u00f9 quando il veicolo su cui si trovava si schiant\u00f2 in una notte buia e umida. Questa esperienza le cambi\u00f2 la vita ma non le imped\u00ec di diventare una delle migliori atlete del mondo. Continu\u00f2 a vincere molte medaglie nel lancio del peso, del giavellotto, del disco, nel pentathlon, nel nuoto e nel tiro con l'arco. Nel 1973 le fu assegnata la medaglia dell'Impero britannico.\nSpos\u00f2 Kelvin Stanley \"Kel\" Rimmer, un ingegnere radiofonico, e nonostante le fosse stato detto che probabilmente non sarebbe mai stata in grado di concepire, diede alla luce due bambine sane. Fu attivamente coinvolta con le organizzazioni per paraplegici in tutta la Nuova Zelanda.\nCarriera sportiva.\nEve Rimmer fu la prima donna selezionata per rappresentare la Nuova Zelanda alle Paralimpiadi. Fu l'unica donna chiamata assieme a quattordici uomini per andare ai Giochi di Tel Aviv del 1968 nonch\u00e9 l'unica a portare a casa medaglie. Continu\u00f2 a rappresentare la Nuova Zelanda ai Giochi di Heidelberg (1972), Toronto (1976) e Arnhem (1980), vincendo un totale di 14 medaglie paralimpiche, di cui 8 d'oro. Eve ebbe anche molto successo nei Giochi del Commonwealth per paraplegici e nelle competizioni nazionali.\nNel 1990, fu inserita nella New Zealand Sports Hall of Fame. Inoltre, le \u00e8 stato dedicato un campo sportivo a Whakatane.\nMor\u00ec nel 1996 all'ospedale Tauranga, in Nuova Zelanda."}
{"id": "9111779", "revid": "1543377", "url": "https://it.wikipedia.org/wiki?curid=9111779", "title": "Giuramento efebico", "text": "Il giuramento efebico era un giuramento prestato da giovani uomini dell'Atene classica, tipicamente figli diciottenni di cittadini ateniesi, dopo l'ingresso nell'accademia militare, il Collegio Efebico, laurea che era richiesta per ottenere lo status di cittadini. Il richiedente sarebbe stato vestito con armatura completa, scudo e lancia nella mano sinistra, la mano destra alzata e toccante la mano destra del moderatore. Il giuramento \u00e8 citato dall'oratore attico Licurgo, nella sua opera \"Contro Leocrate\" (IV secolo a.C.), sebbene sia certamente arcaico (V secolo a.C.). L\"'Efebate\", un'organizzazione per l'addestramento dei giovani di Atene, principalmente in materia militare, esisteva dal V secolo a.C. ma fu riorganizzata da Licurgo. Il giuramento veniva prestato nel tempio di Aglauro, figlia di Cecrope, probabilmente all'et\u00e0 di diciotto anni quando il giovane veniva sottoposto a un esame (greco: \u03b4\u03bf\u03ba\u03b9\u03bc\u03b1\u03c3\u03af\u03b1) e faceva iscrivere il suo nome nel registro demografico. Era poi un efebo fino all'et\u00e0 di vent'anni.\nIl giuramento.\nIl giuramento efebico \u00e8 conservato su un'iscrizione di Acarnae, scritta alla met\u00e0 del IV secolo a.C. Altre versioni del giuramento sono conservate nelle opere di Stobeo e Polluce.\nTesto greco.\n\"\u039f\u1f50 \u03ba\u03b1\u03c4\u03b1\u03b9\u03c3\u03c7\u03c5\u03bd\u1ff6 \u03c4\u1f70 \u1f45\u03c0\u03bb\u03b1 \u03c4\u1f70 \u1f31\u03b5\u03c1\u1f70, \u03bf\u1f50\u03b4' \u03b1\u03c4\u03b1\u03bb\u03b5\u03af\u03c8\u03c9 \u03c4\u1f78\u03bd \u03c0\u03b1\u03c1\u03b1\u03c3\u03c4\u03ac\u03c4\u03b7\u03bd \u1f45\u03c4\u1ff3 \u1f02\u03bd \u03c3\u03c4\u03bf\u03b9\u03c7\u03ae\u03c3\u03c9\u00b7 \u03bc\u03c5\u03bd\u1ff6 \u03b4\u1f72 \u03ba\u03b1\u1f76 \u1f51\u03c0\u1f72\u03c1 \u1f31\u03b5\u03c1\u1ff6\u03bd \u03ba\u03b1\u1f76 \u1f41\u03c3\u03af\u03c9\u03bd \u03ba\u03b1\u1f76 \u03bc\u03cc\u03bd\u03bf\u03c2 \u03ba\u03b1\u1f76 \u03bc\u03b5\u03c4\u1f70 \u03c0\u03bf\u03bb\u03bb\u1ff6\u03bd. \u03b1\u1f76 \u03c4\u1f74\u03bd \u03c0\u03b1\u03c4\u03c1\u03af\u03b4\u03b1 \u03bf\u1f50\u03ba \u1f10\u03bb\u03ac\u03c3\u03c3\u03c9 \u03c0\u03b1\u03c1\u03b1\u03b4\u03ce\u03c3\u03c9, \u03c0\u03bb\u03b5\u03af\u03c9 \u03b4\u1f72 \u03ba\u03b1\u1f76 \u1f00\u03c1\u03b5\u03af\u03c9 \u1f45\u03c3\u03b7\u03c2 \u1f02\u03bd \u03c0\u03b1\u03c1\u03b1\u03b4\u03ad\u03be\u03c9\u03bc\u03b1\u03b9. \u03b1\u1f76 \u03b5\u1f50\u03b7\u03ba\u03bf\u03ae\u03c3\u03c9 \u03c4\u1ff6\u03bd \u1f00\u03b5\u1f76 \u03ba\u03c1\u03b1\u03b9\u03bd\u03cc\u03bd\u03c4\u03c9\u03bd \u03bc\u03c6\u03c1\u03cc\u03bd\u03c9\u03c2 \u03ba\u03b1\u1f76 \u03c4\u03bf\u1fd6\u03c2 \u03b8\u03b5\u03c3\u03bc\u03bf\u1fd6\u03c2 \u03c4\u03bf\u1fd6\u03c2 \u1f30\u03b4\u03c1\u03c5\u03bc\u03ad\u03bd\u03bf\u03b9\u03c2 \u03c0\u03b5\u03af\u03c3\u03bf\u03bc\u03b1\u03b9 \u03ba\u03b1\u1f76 \u03bf\u1f55\u03c3\u03c4\u03b9\u03bd\u03b1\u03c2 \u1f02\u03bd \u1f04\u03bb\u03bb\u03bf\u03c5\u03c2 \u03c4\u1f78 \u03c0\u03bb\u1fc6\u03b8\u03bf\u03c2 \u1f30\u03b4\u03c1\u03cd\u03c3\u03b7\u03c4\u03b1\u03b9 \u1f41\u03bc\u03bf\u03c6\u03c1\u03cc\u03bd\u03c9\u03c2 \u00b7\u03ba\u03b1\u1f76 \u1f00\u03bd\u03b1\u03b8\u03b5\u03c3\u03bc \u03bc \u03bf \u03bf\u03bc\u03bf \u03bf \u03b1\u1f76 \u1f31\u03b5\u03c1\u1f70 \u03c4\u1f70 \u03c0\u03ac\u03c4\u03c1\u03b9\u03b1 \u03c4\u03b9\u03bc\u03ae\u03c3\u03c9. \u1f35\u03c3\u03c4\u03bf\u03c1\u03b5\u03c2 \u03c4\u03bf\u03cd\u03c4\u03c9\u03bd \u1f0c\u03b3\u03bb\u03b1\u03c5\u03c1\u03bf\u03c2, \u1f18\u03bd\u03c5\u03ac\u03bb\u03b9\u03bf\u03c2, \u1f0c\u03c1\u03b7\u03c2, \u0396\u03b5\u03cd\u03c2, \u0398\u03b1\u03bb\u03bb\u03ce, \u0391\u1f50\u03be\u03ce, \u1f29\u03b3\u03b5\u03bc\u03cc\u03bd\u03b7.\nUso moderno.\nIl giuramento \u00e8 stato ripreso per essere utilizzato nelle istituzioni educative di tutto il mondo come una dichiarazione di virt\u00f9 civica."}
{"id": "9111786", "revid": "1442080", "url": "https://it.wikipedia.org/wiki?curid=9111786", "title": "Episodi di Walker (prima stagione)", "text": "La prima stagione della serie televisiva Walker, composta da 18 episodi, \u00e8 stata trasmessa in prima visione negli Stati Uniti d'America, sul canale The CW, dal 21 gennaio al 12 agosto 2021.\nIn Italia la stagione \u00e8 trasmessa in prima visione assoluta su Italia 1 dal 12 settembre al 14 novembre 2021.\n\"Un vuoto da colmare\".\nTrama.\nQuando la sua amata moglie Emily viene assassinata, il veterano dei Texas Ranger Cordell Walker seppellisce il suo dolore offrendosi volontario per un incarico sotto copertura di quasi undici mesi, durante il quale si allontana da sua figlia Stella e da suo figlio August. Al ritorno a casa, il suo amico ed ex-partner, il capitano Larry James, lo affianca a Micki Ramirez, una ex ufficiale della polizia stradale statale desiderosa di farsi un nome come Ranger. I due lavorano insieme per chiudere un falso ente di beneficenza gestito da un fratello e una sorella coinvolti nel traffico di eroina, ma Walker infastidisce Micki quando aggredisce un sospetto che ha insultato la memoria di sua moglie. Stella \u00e8 molto delusa da suo padre, affermando in malo modo che mette sempre il dovere prima della sua famiglia. Quando il Capitano James gli offre la possibilit\u00e0 di unirsi a una task force anti-cartello, Walker decide di rifiutare dopo aver realizzato che ha bisogno di sistemare i problemi con i suoi famigliari. Sua madre Abeline gli offre di trasferirsi in una vecchia fattoria nel ranch della famiglia Walker in modo che possa ricominciare da capo, ma Walker decide che vuole sistemare la casa che ha comprato con Emily.\n\"Di nuovo in sella\".\nTrama.\nWalker apprende che, in base alle nuove regole istituite dal Capitano James, non pu\u00f2 tornare in servizio sul campo senza aver superato un test di ricertificazione. Durante l'esame di equitazione, inizia a pensare a sua moglie e si ritrova incapace di terminare l'esame. Fregandosene dello Stop impostogli, Codell decide di partecipare comunque all'indagine di un incendio avvenuto in un ranch locale dove vengono ritrovati i resti di un cadavere.\n\"Un nuovo inizio\".\nTrama.\nMentre fervono i preparativi per riaprire il Side Step, Micki e Walker vengono contattati per una consulenza su un caso di furto con scasso. Micki riconosce subito il modus operandi ed \u00e8 convinta che la ladra sia una cantante di colore, Minnie Jayne, di cui Walker \u00e8 un grande fan. Stella si mette sulle tracce di Trevor; riesce a parlare col padre Clint, e da una foto scopre che Trevor si \u00e8 rifugiato dalla zia Harriett. Si presenta all'improvviso da lui, ma in quel momento tre uomini tentano di rapirli. Trevor \u00e8 convinto che sia stato Clint a mandarli. L'inaugurazione del locale \u00e8 anche l'occasione per dare il benvenuto a Hoyt appena uscito di galera."}
{"id": "9111793", "revid": "1310927", "url": "https://it.wikipedia.org/wiki?curid=9111793", "title": "Thierry Bin", "text": "Carriera.\nClub.\n\u00c8 cresciuto nel settore giovanile dello . Ha firmato il suo primo contratto con il CS Br\u00e9tigny nel 2008. Dopo aver giocato con alcune societ\u00e0 semiprofessionistiche francesi come il Saint-Jean-le-Blanc e l'Aubervilliers, nel 2012 si \u00e8 trasferito ai cambogiani del . Con il club di Phnom Penh ha vinto il campionato nel 2014 e nel 2015. Dopo aver collezionato 54 partite e 9 reti, nel 2017 si \u00e8 trasferito ai thailandesi del , in seconda divisione. In seguito \u00e8 stato girato in prestito all', altro club della massima serie cambogiana. Nel 2018 ha firmato un contratto con i malesi del , dove ha giocato 50 partite nella massima serie locale. Alla fine del 2019 si \u00e8 trasferito al , formazione militante nella massima serie thailandese. Dopo non aver giocato nessuna partita, a gennaio ha rescisso il contratto. Alla fine di gennaio 2020 \u00e8 tornato in Malesia, firmando un contratto con il , sempre in massima serie. Dopo aver giocato 8 partite di campionato, nel dicembre 2020 si \u00e8 trasferito nuovamente in Cambogia, accasandosi al .\nNazionale.\nNel 2007, ha giocato una partita con la nazionale francese Under-17. Nel 2013 ha giocato 8 partite con la nazionale cambogiana Under-23. Dal 2015 fa parte della nazionale cambogiana. Ha esordito in nazionale il 17 marzo 2015 in una gara di qualificazione ai Mondiali contro il Macao al Macau Olympic Complex a Macao."}
{"id": "9111795", "revid": "22356", "url": "https://it.wikipedia.org/wiki?curid=9111795", "title": "Macromesodon", "text": "Il macromesodonte (gen. Macromesodon) \u00e8 un pesce osseo estinto, appartenente ai picnodontiformi. Visse nel Giurassico superiore (Kimmeridgiano - Titoniano, circa 152 - 148 milioni di anni fa) e i suoi resti fossili sono stati ritrovati in Europa.\nDescrizione.\nQuesto pesce era di dimensioni piuttosto grandi, e poteva superare il mezzo metro di lunghezza. Possedeva un corpo pressoch\u00e9 ovale, appiattito lateralmente e molto alto. Era dotato di una sorta di gibbosit\u00e0 dorsale nella parte anteriore del dorso, che lo differenziava dalle forme simili quali \"Turbomesodon\". La testa era alta e dotata di una bocca diretta verso il basso, con forti denti emisferici. La pinna dorsale era ampia, semicircolare e posta nella parte posteriore del dorso, mentre la pinna anale era opposta ad essa e considerevolmente pi\u00f9 piccola. La pinna caudale non era biforcuta. \n\"Macromesodon\" era caratterizzato da una combinazione unica di caratteri primitivi e derivati: il peduncolo caudale non era differenziato, le ossa frontali erano curve e corte, erano presenti ossa infraorbitali di forma tubolare, tre file di denti prearticolari, quattro denti nell'osso dentale, vi erano pi\u00f9 di 34 vertebre e pi\u00f9 di 17 scaglie lungo il margine dorsale. \nClassificazione.\n\"Macromesodon\" \u00e8 un membro piuttosto arcaico dei picnodontiformi, un gruppo di pesci attinotterigi forse vicini all'origine dei teleostei e i cui membri erano solitamente dotati di corpi appiattiti lateralmente e di denti arrotondati. \nIl genere \"Macromesodon\" ha una storia tassonomica lunga e complicata, e gli esemplari a esso attribuiti sono stati attribuiti anche ai generi \"Eomesodon\" e \"Turbomesodon\". Il genere Apomesodon, istituito nel 2002 per accogliere la specie \"Mesodon gibbosus\" (descritta da Wagner nel 1851), \u00e8 in realt\u00e0 attribuibile alla specie tipo di \"Macromesodon\", \"M. macropterus\". Questa era stata inizialmente descritta da Louis Agassiz nel 1834 sulla base di resti fossili eccezionalmente conservati provenienti dal Giurassico superiore (Titoniano) di Solnhofen, in Germania meridionale. Un'altra specie affine, ma pi\u00f9 antica e arcaica, \u00e8 \"M. surgens\", del Giurassico superiore (Kimmeridgiano) di Cerin in Francia. "}
{"id": "9111796", "revid": "810736", "url": "https://it.wikipedia.org/wiki?curid=9111796", "title": "The Old Guard (fumetto)", "text": "The Old Guard \u00e8 una serie a fumetti statunitense sceneggiata da Greg Rucka, disegnata da Leandro Fernandez e inchiostrata da Daniela Miwa; la sua pubblicazione \u00e8 iniziata nel 2017 per la casa editrice Image Comics.\nDal fumetto, in particolare dalle avventure dei primi cinque numeri, \u00e8 stato tratto il film omonimo del 2020, per la regia di Gina Prince-Bythewood con protagonista Charlize Theron.\nTrama.\nLa storia narra le avventure di alcuni soldati, appartenenti a varie epoche che, dopo aver scoperto la loro immortalit\u00e0 sul campo di battaglia, si riuniscono per combattere in difesa dei principi in cui credono. I loro poteri non sono eterni e nonostante essi siano sopravvissuti a innumerevoli ferite infertegli durante molte battaglie nel corso dei secoli, potrebbe succedere che, in qualsiasi momento, i loro poteri si esauriscano improvvisamente.\nPersonaggi.\nI personaggi ricorrenti del fumetto sono:\nTitoli.\nGli albi regolari, usciti fino all'estate del 2021, comprendono:\ncui si aggiungono le collezioni:\nIn Italia il fumetto \u00e8 stato \u00e9dito dalla casa editrice Panini Comics che ha tradotto i primi due volumi antologici:"}
{"id": "9111797", "revid": "62004", "url": "https://it.wikipedia.org/wiki?curid=9111797", "title": "Campionati del mondo di mountain bike - Cross country short track femminile", "text": "Il Cross country short track femminile \u00e8 una delle prove inserite nel programma dei campionati del mondo di mountain bike. Si corre dall'edizione 2021.\nAlbo d'oro.\n\"Aggiornato all'edizione 2021.\""}
{"id": "9111802", "revid": "6923", "url": "https://it.wikipedia.org/wiki?curid=9111802", "title": "Giuramento eliastico", "text": "Il giuramento eliastico (; \"heliastikos horkos\") era un giuramento prestato dai giurati negli antichi tribunali ateniesi.\nNel discorso di Demostene \"Contro Timocrate\" \u00e8 stato citato il giuramento e, utilizzando citazioni da altri discorsi, possiamo ricostruire le linee principali dello stesso. Il giuramento veniva fatto nei nomi di Zeus, Apollo e Demetra. Alla fine del giuramento, il giurato pronunciava una maledizione contro se stesso se avesse infranto il suo giuramento. Tuttavia, il voto in tribunale era segreto, quindi un giurato non poteva essere accusato di aver infranto il giuramento. Tuttavia, avrebbe potuto subire una punizione divina per aver infranto il giuramento.\nGiuramento.\n\"Esprimo il mio voto in consonanza con le leggi e con i decreti approvati dall'Assemblea e dal Consiglio, ma, se non c'\u00e8 legge, in consonanza con il mio senso del pi\u00f9 giusto, senza favore n\u00e9 inimicizia. Voter\u00f2 solo sulle questioni sollevate nell'accusa e ascolter\u00f2 con imparzialit\u00e0 sia gli accusatori che i difensori.\" \nIl filologo tedesco Max Fr\u00e4nkel (1846 - 1903) ricostru\u00ec l'intero giuramento come segue: \"Voter\u00f2 secondo le leggi e i voti del Demos degli Ateniesi e del Consiglio dei Cinquecento, e su questioni per le quali non esistono leggi, dal pi\u00f9 giusto intendimento, e per amore n\u00e9 di favore n\u00e9 di inimicizia. E voter\u00f2 proprio sulle questioni di cui si occupa l'accusa, e ascolter\u00f2 sia gli accusatori che gli imputati, entrambi allo stesso modo. Giuro queste cose su Zeus, Apollo e Demetra, e potrei avere molte cose buone se lo giuro bene, ma distruzione per me e la mia famiglia se lo rinnego.\""}
{"id": "9111804", "revid": "709565", "url": "https://it.wikipedia.org/wiki?curid=9111804", "title": "Sound City (azienda)", "text": "Sound City \u00e8 un'azienda di amplificatori per chitarra e basso elettrico fondata in Inghilterra negli anni '60. Nel 2018 il marchio \u00e8 stato rilevato da Neal Ostberg e Steven Fryette e la produzione trasferita negli Stati Uniti.\nStoria.\nIl marchio Sound City nasce a Londra intorno al 1967, quando la Arbiter Electronics, che nella citt\u00e0 di Londra gestiva 3 negozi di elettronica e sistemi acustici, inizi\u00f2 a produrre una propria linea di amplificatori e casse per chitarra e basso elettrico. Per questa nuova linea di prodotti scelse il nome del suo negozio pi\u00f9 fornito, Sound City appunto collocato al n. 22 di Rupert Street. I primi modelli di amplificatori Sound City erano progettati da Dave Reeves, ingegnere e designer che cur\u00f2 la produzione del marchio fino alla sua dipartita ad inizio anni '70 per occuparsi a tempo pieno alla linea di amplificatori da lui stesso fondata, la Hiwatt. Dalla loro nascita gli amplificatori Sound City vennero utilizzati dai principali musicisti della emergente scena rock inglese, fra cui Pete Townsend degli Who, David Gilmour dei Pink Floyd e dal chitarrista americano Jimi Hendrix. \nArbiter, di propriet\u00e0 di Andrew Landesberg, \u00e8 entrato in amministrazione controllata nel Gennaio 2009. Landesberg ha continuato ad acquistare sei negozi di musica nel Regno Unito e li ha marchiati Reverb. Nel marzo 2010, anche Reverb \u00e8 entrato in amministrazione controllata. Arbiter, che possedeva il nome Sound City, aveva una divisione chiamata Arbiter Entertainment, anch'essa fondata da Landesberg. Anche Arbiter Entertainment era entrato in amministrazione controllata nel 2006. Nel 2018 il marchio Sound City \u00e8 stato rilevato da Neal Ostberg e Steven Fryette che hanno trasferito la produzione negli Stati Uniti, rinnovando le tecnologie costruttive e al contempo preservando il pi\u00f9 possibile il design originale degli amplificatori.\nCaratteristiche.\nLa caratteristica principale delle soluzioni Sound City \u00e8 quella di essere degli amplificatori per chitarra e chitarra basso realizzati con una circuitazione analogica saldata completamente a mano con una tecnica denominata \"point-to-point\" che non prevede l\u2019ausilio di macchinari e automazioni per le saldature che connettono tutti gli elementi elettronici del circuito. All\u2019interno di esso, gli elementi pi\u00f9 rilevanti da un punto di vista economico ma soprattutto da un punto di vista elettro-acustico sono le valvole e il trasformatore. Gli amplificatori Sound City nativamente venivano prodotti con l\u2019ausilio di Valvole Mullard EL34, trasformatori Partridge che conferivano al suono generato il tipico timbro caldo e pulito. Altra caratteristica iconica di questi amplificatori \u00e8 quella di essere amplificatori monocanale, dove il segnale di ingresso dello strumento viene processato e restituito alla cassa di amplificazione all'interno di un unico circuito elettrico. "}
{"id": "9111805", "revid": "1571097", "url": "https://it.wikipedia.org/wiki?curid=9111805", "title": "Una domenica al mare", "text": "Una domenica al mare \u00e8 un singolo della cantautrice italiana Carmen Consoli, pubblicato il 3 settembre 2021 come primo estratto dal nono album in studio \"Volevo fare la rockstar\".\nDescrizione.\nIl testo della canzone descrive l'atmosfera estiva, alludendo a quella siciliana in particolare. Di questa stagione viene presentato, con rassegnazione, l'insolito affollamento dovuto ai turisti, e viene espressa preoccupazione per gli incendi che fanno \"tremare\" la terra. C'\u00e8 anche la malinconia per il passato, che nella cantante \u00e8 suscitata dalla memoria del padre ormai scomparso e dai ricordi degli anziani (\u00abrimpiangono la primavera, amori nati in tempo di guerra e sguardi rubati durante la messa\u00bb). Nonostante ci\u00f2, il brano esorta l'ascoltatore a \u00abrespirare\u00bb ed \u00abascoltare col cuore\u00bb, sottraendosi alla frenesia della quotidianit\u00e0, e presenta un ottimismo di fondo verso la vita, paragonata ad \u00abun giorno da ricordare [...] nel bene o nel male\u00bb, ad \u00abuna domenica al mare\u00bb. La stessa cantante si sente rassicurata dalla mano del figlio, che \"afferra\" la sua, e invita ad \u00abun'alba nuova da guardare\u00bb.\nLa canzone, composta in chiave Si maggiore con un tempo di 78 battiti per minuto, presenta un arrangiamento elettro-acustico, con la presenza di chitarre, batteria ed archi.\nVideo musicale.\nIl video musicale del brano, pubblicato il 6 settembre 2021 attraverso il canale YouTube di Carmen Consoli, \u00e8 stato diretto da Attilio Cusani e girato nei pressi di Viagrande e Franchetto (frazione di Castel di Iudica), all'interno di una villa e nelle campagne circostanti. Il videoclip vede inoltre la partecipazione del figlio della cantante, Carlo Giuseppe, menzionato nei crediti come Doxy601.\nCarmen Consoli canta affacciata al balcone, al fianco del figlio oppure in mezzo alla radura. In altre scene, il bambino \u00e8 impegnato a giocare con gli amici, di diversa etnia, e ad apprezzare la semplicit\u00e0 della campagna, che gli viene mostrata da un signore anziano. Il filmato diventa in seguito pi\u00f9 malinconico, quando la cantautrice osserva alcune fotografie nel salotto di casa, mentre la campagna circostante ed alcuni oggetti della villa (una panchina e un trenino giocattolo) cominciano a bruciare. Nel finale del video, Carlo Giuseppe sbatte i pugni alla finestra invitando la madre ad uscire; i due si affacciano quindi al balcone ed ammirano il paesaggio, che gradualmente si colora.\nFormazione.\nCrediti tratti dall'edizione LP dell'album."}
{"id": "9111807", "revid": "22356", "url": "https://it.wikipedia.org/wiki?curid=9111807", "title": "Apomesodon", "text": ""}
{"id": "9111808", "revid": "31789", "url": "https://it.wikipedia.org/wiki?curid=9111808", "title": "Coleus scutellarioides", "text": "Il coleus (\"Coleus scutellarioides\") o coleo \u00e8 una specie di pianta da fiore della famiglia delle Labiate, originaria dell'area che va dal sud-est asiatico fino all'Australia. In genere cresce fino a di altezza e larghezza; \u00e8 una perenne sempreverde cespugliosa, a base legnosa, ampiamente coltivata come pianta ornamentale da aiuola per le foglie variegate e multicolori, altamente decorative, che sono tipiche nelle variet\u00e0 coltivate.\nIl coleus \u00e8 coltivato come pianta annuale o perenne di ciclo breve; dopo la fioritura pu\u00f2 essere facilmente potata oppure riprodotta. Pu\u00f2 essere alta fino a , con fusti ben ramificati, quadrangolari. La specie \u00e8 estremamente variabile nel colore e nella forma delle foglie.\nTassonomia.\nLa specie fu descritta per la prima volta da Carlo Linneo nel 1763, come \"Ocimum scutellarioides\". Il genere Ocimum \u00e8 meglio conosciuto per \"Ocimum basilicum\", il basilico. L'epiteto specifico \"scutellarioides\" significa \"simile al genere Scutellaria\", anch'esso della famiglia delle Labiate, il cui nome deriva dal latino \"scutella\", che significa piccolo piatto o scodella. Il nome \"coleus\" \u00e8 latino scientifico tratto dal greco \u03ba\u03bf\u03bb\u03b5\u03cc\u03c2 (\"cole\u00f2s\") ossia \"guaina\".\nDescrizione.\nL'infiorescenza \u00e8 una spiga, portata all'estremit\u00e0 del fusto e, come le foglie, \u00e8 di dimensioni molto variabili; pu\u00f2 essere lungo fino a , con pochi o molti fiori. Il calice \u00e8 a forma di campana, inizialmente solo di lunghezza, ma si allunga a . I petali sono color violetto chiaro, uniti per formare un tipico fiore labiato, lungo . Gli stami sono uniti per circa met\u00e0 della loro lunghezza e sono ricoperti dal labbro superiore del fiore. Il frutto \u00e8 nero, lungo circa .\nIl margine fogliare \u00e8 diviso in misura variabile. I peli sono presenti su entrambi i lati della foglia.\nLe foglie delle specie selvatiche possono essere alquanto variegate e questa caratteristica \u00e8 stata sviluppata in misura estrema nelle variet\u00e0 coltivate, le cui foglie possono includere una o pi\u00f9 sfumature di verde, bianco, crema, giallo, rosa, rosso, marrone e porpora. La colorazione verde \u00e8 dovuta alla quantit\u00e0 di clorofilla presente nei cloroplasti delle foglie. I colori rosso, porpora, rosa e arancione sono dovuti agli antociani, pigmenti biosintetici flavonoidi idrosolubili, presenti nel fogliame insieme alla clorofilla. L'aumento della produzione di antociani \u00e8 accompagnato da una diminuzione della produzione di clorofilla. La produzione di antociani e clorofilla \u00e8 influenzata dai livelli di luce; pi\u00f9 luce \u00e8 presente, pi\u00f9 antociani vengono prodotti, con una relazione inversa alla produzione di clorofilla. Gli antociani vengono creati all'interno della cellula e facilitano la fotosintesi nelle foglie esposte a luce solare molto intensa o prolungata fornendo protezione dai danni causati dalla luce ultravioletta.\nDistribuzione.\nIl coleus \u00e8 originario del sud-est asiatico (Cambogia, Laos, Birmania, Cina sudorientale, Malesia peninsulare, Giava, Borneo, Piccole Isole della Sonda, Molucche, Filippine, Sulawesi, Sumatra, Taiwan, Tailandia e Vietnam) e dell'Oceania (Arcipelago di Bismarck, Nuova Guinea, Territorio del Nord, Queensland, Isole Salomone e Australia occidentale). Nel suo habitat naturale, si trova ad altitudini di , dove fiorisce e fruttifica durante tutto l'anno.\nColtivazione come specie ornamentale.\nStoria.\nLa specie fu introdotta per la prima volta in Europa da Giava nel 1851 da un orticoltore olandese. A quel tempo, nei giardini europei, c'erano poche piante con foglie colorate. Gi\u00e0 nel 1877 era disponibile sul mercato un'ampia scelta di variet\u00e0. Tuttavia, selezionando per la produzione di semi, si crearono nuove combinazione e nella colorazione delle foglie vi fu una diminuzione di intensit\u00e0; a ci\u00f2 rimediarono successivi lavori di selezione e la propagazione per talea.\nL'allevamento di Coleus \u00e8 ripreso nei primi anni '40. In Italia il coleus \u00e8 stata, e in parte \u00e8 ancora oggi, una delle pi\u00f9 diffuse piante da aiuola, per la ricchezza di colori delle foglie.\nPi\u00f9 di recente, la propagazione vegetativa ha permesso di mettere in vendita cultivar con nuovi colori e forme delle foglie.\nVariet\u00e0 ornamentali.\nLe foglie delle cultivar di coleus variano di colore (dal giallo pallido al viola scuro); nella variegatura (da quasi un solo colore a molti colori); nel disegno (dal simmetrico all'irregolare); e di forma delle foglie (da larghe a strette e da margini dentati a margini ondulati)."}
{"id": "9111810", "revid": "1924342", "url": "https://it.wikipedia.org/wiki?curid=9111810", "title": "Quer voar", "text": "Quer voar \u00e8 un singolo del rapper brasiliano Matu\u00ea, pubblicato il 10 agosto 2021.\nVideo musicale.\nIl video musicale \u00e8 stato reso disponibile in concomitanza con l'uscita del brano."}
{"id": "9111829", "revid": "583609", "url": "https://it.wikipedia.org/wiki?curid=9111829", "title": "Lesley Collier", "text": "Nel 1972 divenne prima ballerina del Royal Ballet. Nel 1995 lasci\u00f2 la compagnia e inizi\u00f2 ad insegnare alla Royal Ballet School. \u00c8 r\u00e9p\u00e9titeur al Royal Ballet.\nCarriera.\nNata a Orpington nel Kent da Roy e Mavis, inizi\u00f2 a ballare all'et\u00e0 di due anni e vinse una borsa di studio per frequentare la Royal Ballet School. Nel 1965 complet\u00f2 i suoi studi e, in seguito allo spettacolo di diploma, venne scelta per il ruolo principale in \"The Two Pigeons\" di Frederick Ashton.\nDopo aver lasciato la Royal Ballet School, nel 1965, entr\u00f2 a far parte del Royal Ballet. Nel 1968 le furono assegnati i primi ruoli da solista. Continu\u00f2 ad esibirsi in tutti i pi\u00f9 importanti balletti classici, e nel 1972 divenne prima ballerina.\nIl 13 novembre 1978 danz\u00f2 con Wayne Sleep in una Royal Variety Performance al London Palladium.\nNel 1981 \"The Ballet Goer's Guide\" la defin\u00ec \"una ballerina di tecnica e velocit\u00e0 scintillanti\".\nDopo il ritiro, nel 1995, \u00e8 entrata a far parte del corpo docente della Royal Ballet School. Ed \u00e8 r\u00e9p\u00e9titeur al Royal Ballet.\nRepertorio (parziale).\nDurante la sua carriera \u00e8 stata la ballerina principale in \"Giselle\", \"La fille mal gard\u00e9e\", \"Anastasia\", \"Romeo e Giulietta\", Cenerentola\" e \"La bella addormentata nel bosco\", \"Lo schiaccianoci\" e \"Il lago dei cigni di P\u00ebtr Il'i\u010d \u010cajkovskij. \nRiconoscimenti.\n\u00c8 stata insignita dell'onorificenza di Commendatore dell'Ordine dell'Impero Britannico.\nFamiglia.\nAlla fine del 1977 a Westminster, spos\u00f2 Nicholas A. Dromgoole, un tempo preside della Pierepont House School, recentemente corrispondente di danza del \"Times\"."}
{"id": "9111836", "revid": "1442080", "url": "https://it.wikipedia.org/wiki?curid=9111836", "title": "1\u00aa Divis\u00e3o 1993-1994 (hockey su pista)", "text": "La 1\u00aa Divis\u00e3o 1993-1994 \u00e8 stata la 54\u00aa edizione del torneo di primo livello del campionato portoghese di hockey su pista. La competizione \u00e8 iniziata il 30 ottobre 1993 e si \u00e8 conclusa il 14 maggio 1994. Il torneo \u00e8 stato vinto dal per la diciassettesima volta nella sua storia.\nStagione.\nFormula.\nLa 1\u00aa Divis\u00e3o 1993-1994 vide ai nastri di partenza dodici club; la manifestazione fu organizzata con un girone all'italiana, con gare di andata e ritorno per un totale di 22 giornate: erano assegnati tre punti per l'incontro vinto e due punti a testa per l'incontro pareggiato, mentre ne era attribuito uno solo per la sconfitta. Al termine della stagione regolare le prime sei squadre classificate disputarono la poule per il titolo con la medesima formula della prima fase; la vincitrice venne proclamata campione del Portogallo. Le squadre classificate dal settimo al dodicesimo posto disputarono invece la poule salvezza dove le ultime tre classificate retrocedettero direttamente in 2\u00aa Divis\u00e3o, il secondo livello del campionato.\nClassifica stagione regolare.\nLegenda:\nNote:\nFase finale.\nClassifica poule titolo.\nLegenda:\nNote:\nClassifica poule salvezza.\nLegenda:\nNote:"}
{"id": "9111838", "revid": "1310927", "url": "https://it.wikipedia.org/wiki?curid=9111838", "title": "Samir Bertin d'Avesnes", "text": "Carriera.\nClub.\nCresciuto nel settore giovanile del , dal 2002 al 2008 gioca complessivamente 16 partite nella seconda divisione francese e 9 partite nella massima serie francese con i \"biancoblu\". Nella stagione 2008-2009 ha militato nella terza divisione francese con il . Dal 2009 al 2011 ha militato nel , altro club della terza divisione francese. Nel 2011 si accasa al Compi\u00e8gne, nella quarta divisione francese. Dal 2013 al 2016 ha giocato con il Roye-Noyon nella quarta divisione francese. Nel 2016 firma un contratto con il Pays Neslois, formazione della sesta divisione francese. Nel 2019 si trasferisce al Camon, sempre nella sesta divisione francese.\nNazionale.\nTra il 2011 e il 2015, ha giocato due partite con la nazionale comoriana."}
{"id": "9111841", "revid": "716642", "url": "https://it.wikipedia.org/wiki?curid=9111841", "title": "Karim Konat\u00e9", "text": "Caratteristiche tecniche.\n\u00c8 un centravanti.\nCarriera.\nClub.\nNella stagione 2021-2022 ha segnato 3 gol in 4 partite in CAF Champions League e 3 gol in 2 partite in Coppa della Confederazione CAF con l'.\nNazionale.\nIl 3 settembre 2021 debutta con la nazionale ivoriana disputando i minuti finali del match valido per le qualificazioni al Campionato mondiale di calcio 2022 pareggiato 0-0 contro il ; \u00e8 stato convocato per la Coppa delle nazioni africane 2021.\nStatistiche.\n\"Statistiche aggiornate al 3 settembre 2021\"."}
{"id": "9111842", "revid": "122829867", "url": "https://it.wikipedia.org/wiki?curid=9111842", "title": "Qurbani", "text": ""}
{"id": "9111845", "revid": "125864076", "url": "https://it.wikipedia.org/wiki?curid=9111845", "title": "EHF European League 2021-2022 (maschile)", "text": "LEHF European League 2021-2022 \u00e8 la 41\u00aa edizione della EHF European League, la seconda coppa per club pi\u00f9 importante d'Europa, organizzata dall'European Handball Federation (EHF).\nFormula.\nTurni di qualificazione.\nIn base al numero delle squadre iscritte vengono sorteggiati uno o pi\u00f9 turni di qualificazione: il turno si basa su gare di andata e ritorno che possono essere giocate a distanza di una settimana oppure, su accordo tra le societ\u00e0, possono essere giocate nella stessa sede in un solo weekend.\nFase a gironi.\nLe 12 squadre gi\u00e0 qualificate di diritto alla fase a gironi sono raggiunte da altrettante squadre qualificate tramite i turni di qualificazioni. Le 24 squadre vengono divise in quattro gironi da sei squadre ciascuno, dove le formazioni si scontrano con la formula del girone all'italiana con partite di andata e ritorno. Alla conclusione delle partite, le prime quattro squadre classificate si qualificano per i sedicesimi di finale.\nFase ad eliminazione diretta.\nLe posizioni ottenute al termine della fase a gironi producono l'abbinamento dei sedicesimi di finale. Dopo partite di andata e ritorno, la squadra vincente avanza al turno successivo fino ai quarti di finale.\nFinal Four.\nAl termine delle partite dei quarti di finale, le quattro squadre qualificate partecipano alle Final Four, che prevedono semifinali e finali da disputarsi in gara secca.\nRound 1.\nSi parte dal Round 1, dove partecipano 32 squadre.\nLe squadre sorteggiate per prime disputano gli incontri di andata in casa. Alcune squadre accettano di giocare sia l'andata che il ritorno nella stessa sede.\nL'andata si giocher\u00e0 tra il 27 e il 29 di agosto, mentre il ritorno tra il 4 e il 5 di settembre.\nFase a gironi.\nSorteggi e formula.\nLe 24 squadre qualificate alla fase a gironi sono state raggruppate in 6 fasce per il sorteggio in base al ranking.\nLe squadre della stessa nazione non saranno sorteggiate nello stesso girone.\nI criteri da seguire in caso di arrivo a pari punti sono:\nQualora questi criteri non soddisfino una squadra si proceder\u00e0 con l'estrazione a sorte, nella sede dell'EHF a Vienna davanti ai responsabili di ogni squadra.\nFasce d'estrazione.\nIl sorteggio per i gironi si \u00e8 tenuto nella sede EHF a Vienna, il 30 settembre 2021."}
{"id": "9111849", "revid": "92723", "url": "https://it.wikipedia.org/wiki?curid=9111849", "title": "Milka Milinkovi\u0107", "text": " Era una delle atlete paralimpiche pi\u00f9 vincenti della Croazia nonch\u00e9 la prima medaglia paralimpica della Croazia dopo l'indipendenza. Prese parte a nove Paralimpiadi rappresentando la Jugoslavia dal 1972 al 1988 e la Croazia dal 1992 al 2016.\nNel 1968, quando aveva solo 13 anni, Milinkovi\u0107 rest\u00f2 paralizzata a seguito di una caduta da un albero. Fu curato in un centro di riabilitazione a Porto Re.\nMor\u00ec nel 2017 a causa di una lunga malattia in un ospedale di Fiume a 62 anni."}
{"id": "9111850", "revid": "122929305", "url": "https://it.wikipedia.org/wiki?curid=9111850", "title": "L'Egitto che illumina l'Asia", "text": "L'Egitto che illumina l'Asia o L'Egitto che porta luce all'Asia (in francese: \"L'\u00c9gypte apportant la lumi\u00e8re \u00e0 l'Asie\") era un progetto per una scultura colossale in stile neoclassico, mai realizzata, realizzato dallo scultore francese Fr\u00e9d\u00e9ric-Auguste Bartholdi.\nStoria.\nLa scultura venne progettata verso la fine degli anni sessanta dell'Ottocento dallo scultore Fr\u00e9d\u00e9ric-Auguste Bartholdi ed avrebbe dovuto raffigurare una fell\u00e0\",\" o contadina egiziana, avvolta da un velo e con una torcia in mano. Questo faro doveva essere posto all'ingresso del canale di Suez presso la citt\u00e0 egiziana di Porto Said. La statua sarebbe dovuta essere alta 26 metri e il suo piedistallo doveva essere alto 15 metri. La scultura, tuttavia, venne rifiutata dal chediv\u00e8 d'Egitto Isma'il Pasci\u00e0 per mancanza di fondi. Nel 1869, al posto della statua colossale, venne costruito il faro di Porto Said, progettato da Fran\u00e7ois Coignet.\nL'idea per una statua presso la foce del canale di Suez venne a Bartholdi dopo la sua visita ad Abu Simbel, dove \u00e8 situato il tempio con le statue colossali di Ramesse II. Inoltre Bartholdi fece delle ricerce sul Colosso di Rodi, la statua alta 33 metri raffigurante il dio Elio e situata presso il porto di Rodi (ed una delle sette meraviglie del mondo antico).\nDopo il fallimento del progetto, Bartholdi riprese questa statua mai realizzata per creare una nuova statua colossale che fungesse da faro per il porto della citt\u00e0 statunitense di New York. La nuova scultura nuovaiorchese venne realizzata partendo dalla posa de \"L'Egitto che illumina l'Asia\" (successivamente influenzata dal dipinto \"La Verit\u00e0\" di Jules Lefebvre) e dall'aspetto del Colosso di Rodi: nacque cos\u00ec la \"Libert\u00e0 che illumina il mondo\", ossia la statua della Libert\u00e0."}
{"id": "9111852", "revid": "122829993", "url": "https://it.wikipedia.org/wiki?curid=9111852", "title": "L'Egitto che porta luce all'Asia", "text": ""}
{"id": "9111855", "revid": "775372", "url": "https://it.wikipedia.org/wiki?curid=9111855", "title": "Edward David Burt", "text": "Biografia.\nSua madre, Merlino, \u00e8 giamaicana, mentre suo padre, Gerald, \u00e8 bermudiano.\nBurt ha frequentato la George Washington University di Washington, D.C., doppia specializzazione in finanza e sistemi informativi e conseguendo un master in sviluppo di sistemi informativi. Durante il suo periodo alla GW, \u00e8 stato presidente della George Washington University Student Association.\nVita privata.\n\u00c8 sposato con Kristin e ha due figli, Nia ed Edward."}
{"id": "9111857", "revid": "422900", "url": "https://it.wikipedia.org/wiki?curid=9111857", "title": "Milka Milinkovic", "text": ""}
{"id": "9111866", "revid": "92723", "url": "https://it.wikipedia.org/wiki?curid=9111866", "title": "Vasilij Timofeevi\u010d Volskij", "text": ""}
{"id": "9111871", "revid": "963244", "url": "https://it.wikipedia.org/wiki?curid=9111871", "title": "Suore della misericordia di San Vincenzo de' Paoli", "text": "Le Suore della Misericordia di San Vincenzo de' Paoli (in slovacco \"Milosrdn\u00fdch sestier sv. Vincenta, Satm\u00e1rok\") sono un istituto religioso femminile di diritto pontificio.\nStoria.\nLa congregazione fu fondata da J\u00e1nos H\u00e1m, vescovo di Satu Mare: nel 1835 invi\u00f2 cinque postulanti a prepararsi alla vita religiosa presso le vincenziane di Gumpendorf e il 29 agosto 1842 le suore tornarono in patria dando inizio al nuovo istituto.\nNelle intenzioni del fondatore la congregazione doveva limitare il suo apostolato alla diocesi di Satu Mare, ma dopo la sua morte furono aperte case in altre diocesi d'Austria-Ungheria e poi negli Stati Uniti d'America (nel 1902) e in Cina (nel 1933). Dopo la prima guerra mondiale, l'istituto fu diviso in province (Romania, Ungheria, Cecoslovacchia e Stati Uniti).\nL'istituto ricevette il pontificio decreto di lode l'8 marzo 1938.\nDopo la seconda guerra mondiale le religiose in Cecoslovacchia, Romania e Ungheria furono costrette a vivere disperse, mentre le suore attive negli Stati Uniti si costituirono in due istituti autonomi: uno nella diocesi di Cleveland e uno in quella di Pittsburgh).\nAttivit\u00e0 e diffusione.\nLe suore si dedicano alla cura dei malati anche a domicilio, all'istruzione e all'educazione della giovent\u00f9 e al servizio domestico nei seminari.\nOltre che in Slovacchia, sono presenti in Albania, Italia, Romania, Ucraina e Ungheria; la sede generalizia \u00e8 a Ru\u017eomberok, in Slovacchia.\nAlla fine del 2015 l'istituto contava 155 religiose in 18 case."}
{"id": "9111872", "revid": "963244", "url": "https://it.wikipedia.org/wiki?curid=9111872", "title": "Suore della Misericordia di San Vincenzo de' Paoli", "text": ""}
{"id": "9111874", "revid": "287204", "url": "https://it.wikipedia.org/wiki?curid=9111874", "title": "James George", "text": "Carriera.\nJames George \u00e8 figlio di immigrati di origine bulgara provenienti dalla Macedonia del Nord, all'epoca parte della ex Jugoslavia. Anche suo fratello maggiore, Peter George, \u00e8 stato un sollevatore di pesi, campione olimpico nel 1952.\nNel 1955 James George vinse la medaglia di bronzo ai Campionati mondiali di Monaco di Baviera con 402,5 kg. nel totale su tre prove.\nL'anno seguente partecip\u00f2 alle Olimpiadi di Melbourne 1956, ottenendo un'altra medaglia di bronzo con 417,5 kg. nel totale, stesso risultato ottenuto dall'iraniano Jalal Mansouri, con assegnazione del bronzo allo statunitense grazie al suo peso corporeo inferiore.\nNel 1957 vinse la medaglia d'argento ai Campionati mondiali di Teheran con 422,5 kg. nel totale, battuto dal sovietico Trofim Lomakin (450 kg.).\nLa stessa medaglia la ottenne l'anno successivo ai Campionati mondiali di Stoccolma con 435 kg. nel totale, battuto anche questa volta da Lomakin (440 kg.).\nNel 1959 partecip\u00f2 dapprima ai Giochi Panamericani di Chicago, vincendo la medaglia d'oro con 402,5 kg. nel totale e, dopo qualche settimana, gareggi\u00f2 ai Campionati mondiali di Varsavia, vincendo la medaglia di bronzo con 417,5 kg. nel totale.\nL'anno successivo James George prese parte alle Olimpiadi di Roma 1960, dove riusc\u00ec a migliorarsi rispetto ai Giochi Olimpici di quattro anni prima e a vincere la medaglia d'argento con 430 kg. nel totale, alle spalle del polacco Ireneusz Pali\u0144ski (442,5 kg.) e davanti all'altro polacco Jan Bochenek (420 kg.).\nNel corso della sua carriera James George realizz\u00f2 due record mondiali, di cui uno nella prova di strappo ed uno nella prova di slancio."}
{"id": "9111896", "revid": "84184", "url": "https://it.wikipedia.org/wiki?curid=9111896", "title": "Bertocci", "text": ""}
{"id": "9111899", "revid": "945903", "url": "https://it.wikipedia.org/wiki?curid=9111899", "title": "Darin at the Copa", "text": "Darin at the Copa \u00e8 un album dal vivo del cantante statunitense Bobby Darin, pubblicato dall'etichetta discografica Atco Records nell'agosto del 1960.\nMusicisti.\nNote aggiuntive"}
{"id": "9111900", "revid": "1442080", "url": "https://it.wikipedia.org/wiki?curid=9111900", "title": "Audrey van der Meer", "text": "Docente di neuropsicologia presso il Dipartimento di Psicologia dell\u2019Universit\u00e0 norvegese di scienza e tecnologia (NTNU). Con il marito, il Professore di Psicologia Cognitiva Ruud van der Weel, dirige il Laboratorio di Neuroscienze dello Sviluppo presso la NTNU. La sua ricerca mira a comprendere i principi alla base che guidano lo sviluppo cognitivo, l'apprendimento e l'invecchiamento. \n\u00c8 entrato a far parte del dipartimento di psicologia della NTNU nel 1996, nello stesso anno colleghi neuroscienziati Edvard Moser e May-Britt Moser sono entrati nel dipartimento; nel 1997 \u00e8 stata promossa a docente ordinario di neuroscienze. Faceva parte della Sezione di Psicologia Biologica diretta da Edvard Moser, ma aveva un proprio gruppo di ricerca. \u00c8 membro della Royal Norwegian Society of Sciences and Letters."}
{"id": "9111902", "revid": "1442080", "url": "https://it.wikipedia.org/wiki?curid=9111902", "title": "Ilja Grigorjevi\u010d Ioff", "text": "Biografia.\nDopo aver studiato alla Scuola commerciale di Saratov, nel 1922 si laure\u00f2 in medicina all'universit\u00e0 statale di Saratov. Nel 1919-1920, durante la guerra civile russa, lavor\u00f2 negli ospedali epidemici dell'Armata Rossa sui fronti orientale e meridionale della guerra civile. Dal 1922 al 1928 ha lavorato nelle cliniche dell'Universit\u00e0 di Saratov come stagista, poi come assistente nel dipartimento di protozoologia dell'Istituto \"Microbe\". \nNegli anni 1928-1934 \u00e8 stato direttore del dipartimento parassitologico dell'Istituto microbiologico di Rostov. Dal 1934 ha diretto il dipartimento parassitologico della stazione anti-peste di Stavropol, poi l'Istituto di ricerca scientifica contro la peste del Caucaso e della Transcaucasia. Dal 1942 al 1944, su istruzioni del Commissariato del popolo, ha lavorato come medico parassitologo in Kirghizistan. Nel 1939 gli fu attribuita una laurea in scienze biologiche e nel 1946 fu nominato professore di parassitologia. \nNel 1951 gli fu conferito il Premio Stalin per i suoi meriti scientifici. \nSua moglie Magdalena Petrovna Pokrovskaya (1901-1980), \u00e8 stata un'illustre batteriologa. "}
{"id": "9111904", "revid": "1249152", "url": "https://it.wikipedia.org/wiki?curid=9111904", "title": "Memorial Van Damme 2021", "text": "Il Memorial Van Damme 2021 \u00e8 la 45\u00aa edizione dell'omonimo meeting di atletica leggera, che si disputa allo Stadio Re Baldovino di Bruxelles, il 1 e il 3 settembre 2021. Il meeting \u00e8 la dodicesima tappa del circuito World Athletics della Diamond League 2021.\nCollegamenti esterni.\nSito ufficiale\nhttp://static.sportresult.com/sports/at/data/2021/brussels/Results.pdf"}
{"id": "9111905", "revid": "1442080", "url": "https://it.wikipedia.org/wiki?curid=9111905", "title": "Joyce Murland", "text": " Partecip\u00f2 ai Giochi paralimpici del 1972 e del 1976, vincendo cinque medaglie."}
{"id": "9111908", "revid": "599013", "url": "https://it.wikipedia.org/wiki?curid=9111908", "title": "Deng Mayot", "text": ""}
{"id": "9111911", "revid": "4193", "url": "https://it.wikipedia.org/wiki?curid=9111911", "title": "Taekwondo ai XVI Giochi paralimpici estivi", "text": "Le gare di taekwondo ai XVI Giochi paralimpici estivi si sono svolte dal 2 al 4 settembre 2021 presso il Makuhari Messe. \u00c8 stato l'esordio di tale disciplina ai giochi paralimpici.\nFormato.\nSi sono tenute tre competizioni per gli uomini e altrettante per le donne, divise in base al peso dei partecipanti e articolate in una sola fase a eliminazione diretta (comprensivi di ottavi e quarti di finale) effettuate nell'arco di una giornata. Sono state disputate due semifinali per le medaglie di bronzo, ciascuna disputata da uno dei due atleti che hanno perso la semifinale contro il vincitore di una serie di ripescaggi.\nClassificazione.\nIl taekwondo paralimpico \u00e8 suddiviso in due discipline: \"Kyorugi\" e \"Poomsae\" ma \u00e8 stata disputata solo la prima e prevedeva la partecipazione dei soli atleti con disabilit\u00e0 fisiche appartenenti alle seguenti due classi:\nLe gare previste non sono state ulteriormente suddivise secondo la classificazione dei giocatori (come avvenuto in altri sport dei Giochi) pertanto nella classe K44 hanno partecipato anche atleti appartenenti alla K43.\nPodi.\nDi seguito i podi maschili e femminili delle diverse categorie di peso:"}
{"id": "9111918", "revid": "640389", "url": "https://it.wikipedia.org/wiki?curid=9111918", "title": "Contea di Correggio", "text": "La Contea di Correggio \u00e8 stato un antico stato dell'Italia settentrionale esistito da circa il 1452 al 1616.\nFu l'imperatore Federico III nel 1452 a riconoscere ai da Correggio il titolo di conti, delimitando i confini dei loro territori e sottoponendoli alla giurisdizione del Sacro Romano Impero. Nel 1517 Massimiliano I d'Asburgo conferm\u00f2 la conte e autorizz\u00f2 il diritto di zecca.\nI signori crearono una corte sfarzosa, che fu sede di importanti attivit\u00e0 diplomatiche e culturali. La frequentarono, tra gli altri, Ludovico il Moro, il poeta Ludovico Ariosto, Pietro Bembo, il Francesco Maria Molza, Bernardo Tasso, Niccol\u00f2 II da Correggio, Veronica Gambara, Rinaldo Corso, Claudio Merulo e Antonio Allegri detto \"il Correggio\". Carlo V per due volte visit\u00f2 la citt\u00e0: nel 1530 e nel 1532."}
{"id": "9111919", "revid": "228587", "url": "https://it.wikipedia.org/wiki?curid=9111919", "title": "McGill Tribune", "text": "McGill Tribune \u00e8 un giornale universitario indipendente pubblicato, a cadenza settimanale, dalla Tribune Publication Society a Montreal, Qu\u00e9bec, Canada. Il \"Tribune\" \u00e8 interamente gestito da studenti sin dalla sua fondazione nel 1981 e gode di una buona reputazione per gli articoli imparziali e affidabili. Il Tribune copre una variet\u00e0 di argomenti diversi, con notizie, opinioni, articoli sulla vita studentesca e su arte e intrattenimento, scienza e tecnologia e sport. Ha una tiratura di 5.000 copie tra il centro di McGill e i campus di Macdonald. Pubblica una volta alla settimana il marted\u00ec in formato cartaceo."}
{"id": "9111920", "revid": "963244", "url": "https://it.wikipedia.org/wiki?curid=9111920", "title": "Suore di Maria Immacolata (Krishnagar)", "text": "Le Suore di Maria Immacolata (in inglese \"Sisters of Mary Immaculate\"; sigla \"S.M.I.\") sono un istituto religioso femminile di diritto pontificio.\nStoria.\nLa congregazione, detta in origine delle \"catechiste di Maria Immacolata, Aiuto dei cristiani\", fu eretta nel 1949 dal missionario salesiano Louis La Ravoire Morrow, vescovo di Krishnagar, che l'8 dicembre 1950 ne approv\u00f2 le costituzioni.\nL'istituto divenne di diritto pontificio nel giugno 1966.\nAttivit\u00e0 e diffusione.\nLe suore si dedicano principalmente all'evangelizzazione e all'istruzione catechistica delle donne, ma anche a opere di assistenza sociale, educazione della giovent\u00f9, assistenza ospedaliera e apostolato parrocchiale.\nOltre che in India, sono presenti in Germania, Italia, Kenya, Stati Uniti d'America e Tanzania; la sede generalizia \u00e8 a Krishnagar.\nAlla fine del 2015 l'istituto contava 673 religiose in 86 case."}
{"id": "9111921", "revid": "203463", "url": "https://it.wikipedia.org/wiki?curid=9111921", "title": "Ilya Ioff", "text": ""}
{"id": "9111926", "revid": "1498232", "url": "https://it.wikipedia.org/wiki?curid=9111926", "title": "Xenia Palazzo", "text": ""}
{"id": "9111931", "revid": "1310927", "url": "https://it.wikipedia.org/wiki?curid=9111931", "title": "Mohamed M'Changama", "text": "Carriera.\nClub.\nHa giocato tra la seconda e la quinta divisione francese.\nNazionale.\nNel 2010 ha esordito in nazionale; \u00e8 stato convocato per la Coppa delle nazioni africane 2021."}
{"id": "9111932", "revid": "287204", "url": "https://it.wikipedia.org/wiki?curid=9111932", "title": "Campionato europeo di baseball 1977", "text": "Il campionato europeo di baseball 1977 \u00e8 stato la quindicesima edizione del campionato continentale. Si svolse ad Haarlem, nei Paesi Bassi, dal 2 al 31 luglio, e fu vinto dall\u2019, alla sua terza affermazione in ambito europeo."}
{"id": "9111950", "revid": "74801", "url": "https://it.wikipedia.org/wiki?curid=9111950", "title": "Turbomesodon", "text": "Il turbomesodonte (gen. Turbomesodon) \u00e8 un pesce osseo estinto, appartenente ai picnodontiformi. Visse ta il Giurassico superiore e il Cretaceo inferiore (Kimmeridgiano - Barremiano, circa 152 - 125 milioni di anni fa) e i suoi resti fossili sono stati ritrovati in Europa.\nDescrizione.\nQuesto pesce era solitamente di piccole dimensioni, e non superava i 20 centimetri di lunghezza. Possedeva un corpo alto e quasi circolare, fortemente compresso lateralmente. La testa era alta, dal muso appuntito e dagli occhi piccoli. La bocca, diretta all'ingi\u00f9, era dotata di forti denti arrotondati. La pinna dorsale era situata nella met\u00e0 posteriore del dorso, aveva una base larga ed era appuntita anteriormente. La pinna anale, opposta a quella dorsale, era di dimensioni e forma simile. La pinna caudale era corta e non biforcuta. \n\"Turbomesodon\" possedeva una singola autapomorfia, una scaglia supracloacale, e una combinazione unica di caratteristiche primitive e derivate: assenza di una prominenza dorsale, due denti premascellari e nella mandibola a forma di incisivi (il primo considerevolmente pi\u00f9 grande), grandi denti vomerini e prearticolari dal contorno ovale e dotati di solchi, tre file di denti prearticolari (la fila principale era dotata di sette denti), circa 15 scaglie lungo la linea dorsale mediana in contatto fra loro e dotate ciascuna di una spina, 5 o 6 scaglie postcloacali lungo la carena ventrale. \nClassificazione.\n\"Turbomesodon\" \u00e8 un tipico rappresentante dei picnodontiformi, un gruppo di pesci attinotterigi dal corpo solitamente compresso lateralmente e dai denti bulbosi. In particolare, sembra che \"Turbomesodon\" fosse una forma piuttosto arcaica della famiglia derivata Pycnodontidae. \nIl genere \"Turbomesodon\" soffre di una storia tassonomica insolitamente complicata. L'etimologia stessa del nome richiama questa confusione: dal latino \"turbo\" (turbare, generare confusione) e \"mesodon\", il genere a cui un tempo erano ascritte le specie di \"Turbomesodon\". I fossili e le specie ascritte a questo genere sono stati a lungo confusi con i generi \"Gyronchus\", \"Mesodon\" e \"Macromesodon\". Il genere \u00e8 stato istituito nel 2004 da Poyato-Ariza e Wenz e comprende tre specie: Turbomesodon relegans, tipica dei giacimenti del Giurassico superiore della Germania (ad esempio Solnhofen); \"T. bernissartensis\", del Berriasiano-Barremiano di Bernissart (Belgio) e \"T. praeclarus\", del Barremiano di Las Hoyas in Spagna. "}
{"id": "9111955", "revid": "686936", "url": "https://it.wikipedia.org/wiki?curid=9111955", "title": "Marvin Jones (giocatore di football americano)", "text": ""}
{"id": "9111957", "revid": "122831786", "url": "https://it.wikipedia.org/wiki?curid=9111957", "title": "Footprint Center", "text": "Il Footprint Center (conosciuto fino al 2005 come America West Arena ed in seguito, dopo la fusione di America West Airlines con US Airways, US Airways Center) \u00e8 un palazzetto dello sport polivalente situato a Phoenix, Arizona.\nIl Footprint Center ospita i Phoenix Suns di NBA, le Phoenix Mercury di WNBA e gli Arizona Rattlers di AFL. Fino al 1997 ospitava anche gli Arizona Sandsharks della Continental Indoor Soccer League.\nNel 1995 e nel 2009 l'arena ospit\u00f2 l'NBA All-Star Game. Inoltre si sono tenuti qui WWE SummerSlam 2003, WWE Judgment Day del 2006 e WWE Money in the Bank 2012\nLa squadra NHL dei Phoenix Coyotes ha giocato qui dal 1996 al 2003, tuttavia con diversi problemi: inizialmente l'arena infatti non prevedeva lo spazio necessario per un campo regolamentare da hockey, ma era disegnata principalmente per il basket, il cui campo \u00e8 pi\u00f9 piccolo. Di conseguenza, la visuale da diverse zone dell'arena risultava ostruita. I Coyotes cercarono di risolvere questo problema aggiungendo un secondo maxi-schermo nelle zone dove la visuale risultava particolarmente ostruita, e coprendo alcuni posti, riducendo per\u00f2 cos\u00ec la capacit\u00e0 di circa 2.000 posti. In seguito a tutti questi problemi, i Coyotes decisero di spostarsi nella Gila River Arena a Glendale, nella zona suburbana di Phoenix, a partire dalla stagione 2003-2004."}
{"id": "9111962", "revid": "729019", "url": "https://it.wikipedia.org/wiki?curid=9111962", "title": "Battaglia di Noemfoor", "text": "La battaglia di Noemfoor si svolse tra il 2 luglio e il 31 agosto 1944 sull'isola di Noemfoor al largo della costa della Nuova Guinea (oggi Numfor in Indonesia), nell'ambito dei pi\u00f9 ampi eventi della campagna della Nuova Guinea occidentale della seconda guerra mondiale.\nUna forza di invasione anfibia dell'United States Army, appoggiata da contingenti navali e aerei statunitensi e australiani, prese d'assalto il 2 luglio la piccola isola, dove le truppe dell'Esercito imperiale giapponese avevano realizzato tre basi aeree; soverchiata dalla potenza di fuoco degli invasori, la guarnigione giapponese abbandon\u00f2 le zone costiere e si rifugi\u00f2 nell'interno dell'isola, ricoperto da una fitta foresta pluviale tropicale. Gli statunitensi si impossessarono abbastanza facilmente delle basi aeree, ma dovettero sostenere per due mesi una dura campagna di guerriglia contro i resti della guarnigione giapponese asserragliati nelle foreste di Noemfoor e le ultime sacche di resistenza nipponiche vennero sopraffatte solo il 31 agosto 1944; l'isola divenne poi un'importante base aerea degli Alleati per il prosieguo delle operazioni nella Nuova Guinea occidentale.\nAntefatti.\nL'isola di Noemfoor.\nParte dell'arcipelago delle Isole Schouten, Noemfoor sorge all'estremit\u00e0 occidentale dello stretto di Japen, a nord della baia di Geelvink, tra l'isola di Biak e la costa orientale della penisola di Vogelkop (l'estremit\u00e0 nord-occidentale della grande isola della Nuova Guinea). Noemfoor \u00e8 un'isola dalla forma ellittica, quasi circolare, dal diametro di circa 18 chilometri e circondata quasi interamente da una barriera corallina; il paesaggio \u00e8 dominato da creste calcaree e coralline, sormontate da una collina alta 200 metri e ricoperta dalla foresta pluviale tropicale, come gran parte dell'interno dell'isola.\nLe truppe giapponesi occuparono Noemfoor nel dicembre 1943. All'epoca la popolazione indigena dell'isola ammontava a circa 5.000 persone, per la maggior parte insediate in villaggi lungo la costa e impegnate in attivit\u00e0 di economia di sussistenza. Secondo fonti dello United States Army, pi\u00f9 di 3.000 indonesiani tra uomini, donne e bambini furono deportati a Noemfoor dai giapponesi, principalmente da Surabaya e altre grandi citt\u00e0 di Giava; questi civili erano impegnati forzatamente nella costruzione di strade e piste di aviazione, principalmente lavorando la terra a mano. I lavoratori erano provvisti di scarse dotazioni in fatto di vettovaglie, vestiti, ripari e assistenza medica, e chi tentava di sostenersi rubando gli approvvigionamenti della guarnigione giapponese veniva immediatamente giustiziato; molti di loro morirono di fame e malattie, e stando ai racconti dei superstiti alcuni dei lavoratori ammalati furono seppelliti vivi dai giapponesi.\nI giapponesi portarono sull'isola anche un'unit\u00e0 di lavoratori ausiliari composta da uomini originari di Formosa, ammontante originariamente a circa 900 effettivi. Gli ausiliari formosani, impegnati nei lavori di costruzione delle basi aeree e delle strade, ricevevano un trattamento migliore degli indonesiani ma erano pur sempre nutriti con una razione di riso pari alla met\u00e0 di quella destinata ai soldati giapponesi; quando cadevano ammalati a causa dei duri lavori, della fame o delle malattie tropicali che infestavano l'isola. erano posti in un campo di convalescenza dove, stando a fonti statunitensi, \u00able loro razioni furono di nuovo dimezzate e ripari e le coperte vennero forniti solo a una frazione dei degenti. L'assistenza medica veniva data solo ai casi peggiori, e quindi era inadeguata\u00bb.\nTra il 1943 e il 1944 i giapponesi realizzarono tre campi di aviazione a Noemfoor, facendo dell'isola un'importante base aerea. Le tre basi erano l'aeroporto di Kornasoren/Yebrurro sull'estremit\u00e0 settentrionale dell'isola, la pista di Kamiri sul capo nord-occidentale di Noemfoor e l'aeroporto di Namber sulla costa occidentale; l'aeroporto di Kornasoren era ancora incompleto al momento della battaglia. L'isola veniva inoltre impegnata come punto di transito per le truppe giapponesi inviate a Biak, invasa dagli statunitensi nel maggio 1944 come parte della loro avanzata lungo la costa nord-occidentale della Nuova Guinea; i barconi carichi di truppe e rifornimenti si spostavano abitualmente di notte da Manokwari sulla costa della penisola di Vogelkop a Noemfoor attraverso un braccio di mare non pi\u00f9 ampio di 60 miglia (110 chilometri).\nI piani degli Alleati.\nPer il 20 giugno 1944 la guarnigione giapponese di Biak era stata in gran parte annientata e gli Alleati iniziarono quindi a costruire una pista di aviazione presso la localit\u00e0 di Mokmer, che divenne operativa due giorni pi\u00f9 tardi; unit\u00e0 di bombardieri della United States Army Air Forces (USAAF) e della Royal Australian Air Force (RAAF) stavano intanto martellando le basi giapponesi su Noemfoor gi\u00e0 dall'aprile 1944, ma con la disponibilit\u00e0 della nuova base di Mokmer le incursioni furono intensificate: tra il 20 giugno e il 1\u00ba luglio 1944 circa 800 tonnellate di bombe vennero sganciate sull'isola.\nNel descrivere la sua preparazione per la campagna della Nuova Guinea occidentale, il generale Douglas MacArthur (comandante del South West Pacific Area responsabile per l'operazione) scrisse nelle sue memorie che: \u00abl'invasione di Hollandia avvi\u00f2 un netto cambiamento nel ritmo della mia avanzata verso ovest. I successivi assalti contro Wakde, Biak, Noemfoor e Sansapor furono sferrati in rapida successione e, contrariamente alle campagne precedenti, pianificai di non completare tutte le fasi di un'operazione prima di passare all'obiettivo successivo\u00bb.\nAll'epoca della battaglia, l'importanza strategica della zona di Noemfoor risiedeva nella sua prossimit\u00e0 alla pianificata direttrice d'avanzata delle forze alleate dal Pacifico sud-occidentale e dalla Nuova Guinea occidentale alla volta delle Filippine. Specificamente, Noemfoor venne selezionata per l'invasione sulla base di quattro considerazioni: i comandi alleati ritenevano che la guarnigione giapponese ammontasse a non pi\u00f9 di un battaglione; a causa dei molteplici impegni, gli Alleati stavano iniziando ad accusare una carenza di mezzi anfibi, e Noemfoor poteva essere catturata senza la necessit\u00e0 di impiegarne un gran numero; per quanto piccola, l'isola ospitava un gran numero di basi aeree utilmente impiegabili dagli Alleati. Infine, l'opposizione delle forze aeree giapponesi nella Nuova Guinea occidentale poteva ormai considerarsi quasi irrilevante: alla fine di giugno, il quartier generale della RAAF stim\u00f2 che, sebbene i campi di volo di Namber e Kamiri fossero pienamente operativi, essi venivano ormai usati a malapena, e una stima \u00abprobabilmente generosa\u00bb suggeriva che solo 19 bombardieri e 37 caccia giapponesi fossero rimasti in tutta la Nuova Guinea.\nForze in campo.\nMacArthur selezion\u00f2 per dare l'assalto a Noemfoor (nome in codice \"operazione Cyclone\") un \"Regimental Combat Team\" dal 158th Infantry Regiment dell'US Army: questa formazione si componeva principalmente di truppe della Guardia nazionale dell'Arizona ed era agli ordini del maggior generale Edwin D. Patrick; il 158th Regiment rispondeva agli ordini della Sixth United States Army del generale Walter Krueger. Al momento dell'assegnazione all'operazione Cyclone, il 158th Regiment era ancora impegnato negli scontri della battaglia di Lone Tree Hill a Wakde sulla costa della Nuova Guinea: il generale Kueger liber\u00f2 il reggimento rimpiazzandolo con unit\u00e0 della 6th Infantry Division.\nAlla met\u00e0 di giugno il No. 10 Operational Group della RAAF, sotto il comando del commodoro dell'aria Frederick Scherger, fu destinato al controllo delle forze aeree alleate impegnate nell'operazione Cyclone; due gruppi di caccia e tre gruppi di bombardieri dell'USAAF furono aggregati all'organico del No. 10 OG in vista dell'operazione. In totale, compreso il personale delle unit\u00e0 aeree, le truppe alleate assegnate all'operazione ammontavano a circa : il grosso di questa forza, ovvero uomini, era composto da truppe dei servizi, tra cui genieri incaricati di riadattare i campi di volo di Noemfoor una volta che questi fossero caduti in mano agli Alleati; le truppe da combattimento di terra, designate come Cyclone Task Force, erano interamente statunitensi, mentre gli australiani avrebbero contribuito con il No. 62 Wing RAAF, incaricato di gestire le basi aeree appena catturate. In ragione del fatto che Noemfoor faceva parte della colonia delle Indie orientali olandesi, un contingente di 39 funzionari amministrativi civili olandesi fu aggregato alla forza per ristabilire l'autorit\u00e0 dei Paesi Bassi sull'isola; questo contingente fu poi rinforzato da 10 funzionari di polizia locale dopo lo sbarco.\nAl momento dell'invasione la guarnigione giapponese ammontava a circa truppe, principalmente provenienti dal 219\u00ba Reggimento fanteria distaccato dalla 35\u00aa Divisione dell'Esercito imperiale, con l'aggiunta di alcuni distaccamenti del 222\u00ba Reggimento fanteria rimasti bloccati sull'isola mentre erano in transito per Biak; la guarnigione era guidata dal comandante del 219\u00ba Reggimento, il colonnello Suesada Shimizu. Shimizu era arrivato a Noemfoor l'8 giugno 1944 e aveva organizzato le sue forze in quattordici caposaldi difensivi, rivelatisi in ultimo troppo dispersi per poter realizzare una difesa coerente. Altre unit\u00e0 assegnate all'isola comprendevano l'8\u00ba Battaglione indipendente, varie unit\u00e0 di costruzioni, una compagnia di trasporti motorizzati, un'unit\u00e0 antiaerea e contingenti di personale di terra dell'aviazione. Nel corso del 1944 varie unit\u00e0 del Sevizio aeronautico dell'Esercito imperiale erano state di stanza negli aeroporti di Noemfoor; elementi del 61\u00ba Reggimento aereo, equipaggiato di bombardieri Mitsubishi Ki-21, erano ancora di base a Kamiri, ma in generale le forze aeree giapponesi non giocarono alcun significativo ruolo nella battaglia, in particolare dopo che il grosso delle unit\u00e0 venne richiamato dalla zona il 13 giugno per fronteggiare l'invasione di Saipan nelle Marianne da parte degli statunitensi.\nLa battaglia.\nLo sbarco.\nLa forza d'invasione alleata fu imbarcata alla fine di giugno negli scali di Finschhafen e Toem in Nuova Guinea, salpando poi alla volta dei suoi obiettivi divisa in tre gruppi. Alle 04:30 del 2 luglio 1944, le unit\u00e0 navali da guerra statunitensi e australiane delle Task Force 74 e 75, sotto la direzione del contrammiraglio statunitense Russell S. Berkey, iniziarono a cannoneggiare le postazioni giapponesi a Noemfoor; la Task Force 74 era comandata dal commodoro australiano John Augustine Collins, divenuto cos\u00ec il primo graduato uscito dal Royal Australian Naval College a comandare una squadra navale in battaglia. L'artiglieria antiaerea giapponese tent\u00f2 di rispondere al bombardamento cercando di abbattere gli aerei da ricognizione che dirigevano il tiro delle navi, ma fu ben presto ridotta al silenzio dal cannoneggiamento degli Alleati.\nAlle 08:00 i mezzi da sbarco LCM e LCT della Task Force 77, agli ordini del contrammiraglio William Fechteler, iniziarono ad avvicinarsi alle spiagge con a bordo le truppe del 158th Regiment. Gli sbarchi iniziali presero vita non lontano dalla base aerea di Kamiri, sulla punta nord-occidentale di Noemfoor: l'isola era circondata da \u00abun anello quasi solido\u00bb di corallo, ma questo non ostacol\u00f2 pi\u00f9 di tanto lo sbarco degli statunitensi e, come fu riferito dai giornali dell'epoca, le truppe scesero a terra praticamente senza subire perdite; le truppe giapponesi di Shimizu si erano in gran parte ritirate nell'interno dell'isola prima dell'arrivo degli statunitensi e non si opposero allo sbarco. Due battaglioni del 158th Regiment scesero a terra con le prime ondate, sbarcando l'uno a fianco dell'altro e stabilendo una testa di ponte profonda mezzo miglio con il supporto dei cingolati LVT pilotati da personale della 3rd Engineer Special Brigade.\nI giapponesi avevano allestito vari apprestamenti difensivi nella zona di Kamiri, tra cui grovigli di filo spinato, trincee, ripari e posizioni preparate a coprire le vie di avanzamento degli Alleati, ma i reparti statunitensi incontrarono poca resistenza e il campo di volo di Kamiri venne rapidamente messo in sicurezza mentre le truppe d'assalto rastrellavano l'area; i giapponesi avevano depositato intorno alle spiagge adatte allo sbarco circa 300 mine, ma queste erano chiaramente visibili e furono rapidamente neutralizzate. Un gruppo di 40 giapponesi rimase ucciso in uno scontro presso alcune cave nell'area, ma il grosso delle truppe nipponiche rifiut\u00f2 la battaglia e si ritir\u00f2 nell'interno dell'isola come parte di un piano di Shimizu di muovere a est verso la baia di Broe per farsi evacuare; l'opposizione pi\u00f9 seria allo sbarco venne da un bombardamento d'artiglieria sulle spiagge da parte di una batteria nascosta nelle zone dell'interno, proseguito per un'ora: il bombardamento uccise un soldato alleato e distrusse due veicoli, prima che i cannoni giapponesi fossero silenziati dal fuoco delle navi al largo.\nNelle parole della storia ufficiale della United States Navy, \u00abi giapponesi incontrati intorno all'aeroporto erano rimasti cos\u00ec storditi dagli effetti del bombardamento da essere privati della voglia di combattere\u00bb. Entro un'ora dallo sbarco la zona di Kamiri era saldamente in mano agli Alleati; i rapporti riferirono di circa 45 giapponesi uccisi in azione e 30 velivoli nemici catturati al suolo, per quanto tutti questi ultimi fossero ormai rottami distrutti dai bombardamenti preliminari. Per le 17:50 del primo giorno, soldati alleati erano scesi a terra unitamente a 500 veicoli e tonnellate di rifornimenti.\nIl giorno seguente, 3 luglio, come precauzione contro eventuali contrattacchi giapponesi i paracadutisti del 503rd Parachute Infantry Regiment statunitense furono lanciati sulla pista di Kamiri. Il 1\u00ba Battaglione del reggimento fu il primo a scendere, subendo per\u00f2 72 feriti nell'atterraggio (soprattutto fratture agli arti inferiori) a causa della bassa altitudine scelta per il lancio; il 3\u00ba Battaglione fu lanciato il giorno dopo subendo nuovamente 56 feriti nell'atterraggio. Viste le perdite eccessive nei lanci dall'aria, il 2\u00ba Battaglione del reggimento fu invece portato a terra dai mezzi da sbarco.\nRastrellamenti finali.\nLa pista di volo di Yebrurro fu messa in sicurezza il 4 luglio da reparti avanzati via terra da Kamiri, espandendo la testa di ponte alleata sul lato nord di Noemfoor; quello stesso giorno, i primi elementi del No. 10 Operational Group australiano sbarcarono sull'isola. L'aviazione giapponese non reag\u00ec agli sbarchi fino alla notte del 4 luglio, quando un solitario bombardiere nipponico sganci\u00f2 tre ordigni vicino Kamiri senza causare danni; pochi giorni dopo, quattro caccia giapponesi riuscirono a sganciare degli ordigni incendiari causando alcuni danni al materiale sbarcato dagli Alleati sulle spiagge.\nLa mattina del 5 luglio un reparto giapponese (due compagnie del 219\u00ba Reggimento e circa 150 lavoratori formosani armati) lanci\u00f2 un contrattacco in direzione di Kamiri, e un duro scontro prese vita intorno all'altura di Hill 201 prima che i nipponici fossero messi in rotta intorno alle 06:30; circa 200 soldati giapponesi rimasero uccisi nell'azione. Per il resto del giorno i reparti statunitensi si limitarono a condurre operazioni di rastrellamento e a inviare pattuglie di ricognizione nel nord-est dell'isola. Il 6 luglio, un distaccamento statunitense proveniente da Noemfoor sbarc\u00f2 e mise in sicurezza il piccolo isolotto di Manim davanti alla costa occidentale dell'isola; quello stesso giorno, il 2\u00ba Battaglione del 158th Regiment fu imbarcato su 20 LCT e portato intorno alla costa occidentale di Noemfoor per sbarcare nelle vicinanze del campo di volo di Namber, preso quel giorno senza incontrare resistenza. L'isola fu dichiarata ufficialmente sicura il 7 luglio, per quanto i dispersi della guarnigione giapponese stessero continuando a condurre azioni di guerriglia limitate per\u00f2 a incursioni nelle ore notturne. I funzionari olandesi arrivati con la forza di invasione riuscirono a ristabilire i contatti con i capi delle trib\u00f9 locali, i quali diedero assistenza alle truppe alleate nel rastrellamento delle ultime sacche di resistenza giapponesi.\nA dispetto dei piani del colonnello Shimizu di ritirare la guarnigione lungo la baia di Broe in attesa di essere evacuati, i soldati giapponesi si dispersero nella giungla dell'interno dell'isola e l'evacuazione non fu mai attuata; piccoli gruppi di militari nipponici si attestarono in centri di resistenza, e le truppe di Shimizu furono piano piano sospinte dai rastrellamenti alleati verso l'estremit\u00e0 sud-orientale di Noemfoor. Il 503rd Parachute Infantry distacc\u00f2 diverse pattuglie per inseguire i giapponesi in ritirata, e il 13 luglio i paracadutisti entrarono in contatto con una forza di 400-500 giapponesi guidata dallo stesso colonnello Shimizu e attestata sulla collina di Hill 670, a poche miglia a nord-est di Kamiri; per tre giorni il 1\u00ba Battaglione del reggimento rastrell\u00f2 i fianchi della collina, la cui cima fu trovata abbandonata il 16 luglio. Dopo aver evacuato Hill 670, la forza comandata da Shimizu riusc\u00ec a evadere il contatto con le pattuglie statunitensi fino al 23 luglio, quando si scontr\u00f2 con unit\u00e0 del 2\u00ba Battaglione del 503rd Parachute Infantry nei pressi della laguna di Inasi; per le sue azioni negli scontri con i giapponesi a Inasi, il sergente Ray E. Eubanks del 503rd fu insignito postumo della Medal of Honor, massima onorificenza statunitense. Il contatto tra le due forze fu perduto nuovamente dal 25 luglio fino al 10 agosto, quando scontri proseguiti per una settimana presero vita intorno all'altura di Hill 380; a dispetto dei bombardamenti dell'artiglieria e dei velivoli degli Alleati, un piccolo gruppo di giapponesi riusc\u00ec a filtrare attraverso il cordone delle truppe statunitensi e a ritirarsi sulla costa vicino al villaggio di Pakriki. Scontri sporadici proseguirono fino alla fine del mese e solo il 31 agosto i combattimenti a Noemfoor cessarono del tutto.\nConseguenze.\nAl 31 agosto 1944 la Cyclone Task Force annoverava la perdita di 66 uomini tra morti e dispersi e 343 feriti; alla stessa data furono presi prigionieri 186 militari giapponesi, mentre i caduti nei ranghi della guarnigione vennero stimati in circa uomini. Secondo la storia ufficiale dell'US Army, solo 403 degli originari lavoratori civili indonesiani portati su Noemfoor dai giapponesi erano ancora vivi al 31 agosto 1944: circa 10 o 15 di loro furono uccisi accidentalmente dalle truppe alleate, il resto era deceduto a causa del trattamento subito dai giapponesi prima dell'invasione.\nTra il contingente dei lavoratori ausiliari formosani si contarono almeno 300 morti prima ancora che l'invasione avesse avuto inizio; vari di loro combatterono poi contro le truppe alleate sbarcate, spesso sotto coercizione da parte dei giapponesi. Pi\u00f9 di 550 ausiliari, per pi\u00f9 della met\u00e0 afflitti da malattie tropicali o carenza di cibo, si arresero agli Alleati; meno di 20 formosani sono riportati come uccisi in azione dalle truppe alleate. Secondo la storia ufficiale dell'US Army, i soldati alleati trovarono indizi secondo cui corpi di giapponesi, formosani e personale alleato erano stati parzialmente oggetto di atti di cannibalismo da parte di membri dell'affamata guarnigione dell'isola.\nI lavori di riparazione e ampliamento delle piste di aviazione di Noemfoor iniziarono subito il 2 luglio 1944, a opera del personale di terra della RAAF e dei genieri statunitensi; gi\u00e0 il 6 luglio una squadriglia di caccia Curtiss P-40 Warhawk della RAAF era operativa dall'aeroporto di Kamiri, dando supporto ravvicinato alle ultime operazioni di combattimento in corso sull'isola. La pista di Namber fu invece valutata come troppo approssimativa e mal progettata per essere efficacemente utilizzata dagli aerei alleati, e fu quindi abbandonata in favore di una espansione e miglioramento della base di Kornasoren; il 25 luglio un gruppo di caccia Lockheed P-38 Lightning dell'USAAF venne dislocato nella base. Entro il 2 settembre la base di Kornasoren era stata dotata di due piste parallele lunghe metri, che i bombardieri Consolidated B-24 Liberator dell'USAAF potevano impiegare per attaccare le installazioni petrolifere giapponesi di Balikpapan nel Borneo. Gli aerei di base a Noemfoor giocarono anche un ruolo importante nell'appoggio ai reparti alleati nelle successive battaglie di Sansapor e Morotai."}
{"id": "9111963", "revid": "110157", "url": "https://it.wikipedia.org/wiki?curid=9111963", "title": "Ayouba Kosiah", "text": "Caratteristiche tecniche.\n\u00c8 un centravanti.\nCarriera.\nClub.\nCresciuto nel settore giovanile dell', nel 2018 passa all' dove rimane per tre anni prima di trasferirsi al ; debutta fra i professionisti l'8 agosto 2021 in occasione dell'incontro di Eerste Divisie pareggiato 2-2 contro il .\nNazionale.\nIl 3 settembre 2021, alla prima convocazione, debutta con la nazionale liberiana in occasione dell'incontro valido per le qualificazioni al Campionato mondiale di calcio 2022\u00a0contro la .\nStatistiche.\n\"Statistiche aggiornate al 3 settembre 2021\"."}
{"id": "9111965", "revid": "101175", "url": "https://it.wikipedia.org/wiki?curid=9111965", "title": "Campionato Europeo Velocit\u00e0 2010", "text": "Il campionato Europeo Velocit\u00e0 2010 \u00e8 stato la trentesima edizione della competizione motociclistica Europea.\nLe classi.\nClasse 125.\nFonte:\nSupersport.\nFonte:\nSuperstock 1000.\nFonte:"}
{"id": "9111977", "revid": "1186766", "url": "https://it.wikipedia.org/wiki?curid=9111977", "title": "Agapito (cognome)", "text": "Agapito \u00e8 un cognome di lingua italiana.\nVarianti.\nAgabiti, Agabito, Agape, Agapi, Agapiti, Pit, Piticco, Pitott, Pitt, Pittani, Pittano, Pitti, Pittini, Pittis, Pittoni, Pituello.\nOrigine e diffusione.\nCognome piuttosto raro, \u00e8 presente prevalentemente nel cosentino e a Trieste.\nPotrebbe derivare dal nome Agapito.\nIn Italia conta circa 35 presenze.\nLa variante \"Agabiti\" \u00e8 tosco-umbro-laziale; \"Pitti\" \u00e8 toscano, palermitano, romano e torinese; \"Piticco\", \"Pituello\", \"Pitt\", \"Pittoni\", \"Pittini\" e \"Pittis\" sono udinesi; \"Agape\", \"Agapi\", \"Agapiti\", \"Agabito\" e \"Pit\" sono estremamente rari."}
{"id": "9111983", "revid": "1186766", "url": "https://it.wikipedia.org/wiki?curid=9111983", "title": "Agabiti", "text": ""}
{"id": "9111986", "revid": "1186766", "url": "https://it.wikipedia.org/wiki?curid=9111986", "title": "Agapi", "text": ""}
{"id": "9111987", "revid": "1186766", "url": "https://it.wikipedia.org/wiki?curid=9111987", "title": "Agapiti", "text": ""}
{"id": "9111988", "revid": "1186766", "url": "https://it.wikipedia.org/wiki?curid=9111988", "title": "Piticco", "text": ""}
{"id": "9111989", "revid": "1186766", "url": "https://it.wikipedia.org/wiki?curid=9111989", "title": "Pitott", "text": ""}
{"id": "9111992", "revid": "1186766", "url": "https://it.wikipedia.org/wiki?curid=9111992", "title": "Pittani", "text": ""}
{"id": "9111998", "revid": "1186766", "url": "https://it.wikipedia.org/wiki?curid=9111998", "title": "Pittano", "text": ""}
{"id": "9112006", "revid": "1186766", "url": "https://it.wikipedia.org/wiki?curid=9112006", "title": "Pittini", "text": ""}
{"id": "9112011", "revid": "1186766", "url": "https://it.wikipedia.org/wiki?curid=9112011", "title": "Pituello", "text": ""}
{"id": "9112012", "revid": "599013", "url": "https://it.wikipedia.org/wiki?curid=9112012", "title": "Bruno Langa", "text": "Carriera.\nClub.\nDal 2016 al 2017 ha militato nel ; nel 2018 si \u00e8 trasferito al Black Bulls, che lo gira in prestito all', squadra militante nella terza divisione portoghese. Nell'estate del 2019 viene acquistato dal , dove non scender\u00e0 mai in campo con la prima squadra, venendo spesso schierato dalla formazione Under-23. La stagione successiva fa ritorno all'Amora, sempre in terza divisione. Il 1\u00ba luglio 2021 viene acquistato dal , in seconda divisione.\nNazionale.\nNel 2016 ha esordito con la nazionale mozambicana.\nStatistiche.\nPresenze e reti nei club.\n\"Statistiche aggiornate al 3 settembre 2021.\""}
{"id": "9112014", "revid": "80598", "url": "https://it.wikipedia.org/wiki?curid=9112014", "title": "Devilli", "text": ""}
{"id": "9112021", "revid": "599013", "url": "https://it.wikipedia.org/wiki?curid=9112021", "title": "Vasco Lopes", "text": "Caratteristiche tecniche.\n\u00c8 un'ala destra.\nCarriera.\nNazionale.\nIl 26 marzo 2021 debutta con la nazionale capoverdiana in occasione del match di qualificazione per la Coppa d'Africa 2022 vinto 3-1 contro il .\nStatistiche.\n\"Statistiche aggiornate al 3 settembre 2021\"."}
{"id": "9112023", "revid": "439868", "url": "https://it.wikipedia.org/wiki?curid=9112023", "title": "Pohjola (disambigua)", "text": ""}
{"id": "9112032", "revid": "125304855", "url": "https://it.wikipedia.org/wiki?curid=9112032", "title": "Enrico II di Augusta", "text": "Biografia.\nPrima di essere nominato vescovo, Enrico II fu membro della cappella di corte dell'imperatore Enrico III e, dal 1046 al 1047, capo della cancelleria italiana, nella quale furono preparati i documenti riguardanti le parti italiane dell'impero. La sua carriera \u00e8 quindi tipica del sistema ecclesiastico imperiale ottoniano-saliano. Come vescovo di Augusta, Enrico fu responsabile dell'ampliamento della cattedrale di Augusta e del palazzo episcopale.\nSecondo Bertoldo di Reichenau, egli fu vicino all'imperatrice-reggente Agnese di Poitou ed ebbe una vasta influenza a corte durante la minor et\u00e0 di Enrico IV. Nel 1059 l'imperatrice mise fine alla disputa tra il vescovo e il conte Diepoldo (Diepoldo II?) in qualit\u00e0 di duchessa di Baviera. Il suo potere ebbe fine quando fu estromesso dal potere assieme alla reggente con il colpo di Stato di Kaiserswerth. Secondo Lamberto di Hersfeld, ostile ad Enrico IV, egli mor\u00ec odiato dal sovrano e dai vescovi, suggerendo inoltre che ebbe una relazione con l'imperatrice."}
{"id": "9112036", "revid": "458786", "url": "https://it.wikipedia.org/wiki?curid=9112036", "title": "Stanislav Rabotov", "text": "Caratteristiche tecniche.\n\u00c8 un difensore centrale.\nCarriera.\nClub.\nCresciuto nel settore giovanile del , ha esordito in prima squadra il 3 dicembre 2019 disputando l'incontro del Kupa na B\u0103lgarija vinto 2-1 contro lo .\nNazionale.\nNel 2020 riceve la convocazione da parte della Nazionale bulgara per disputare gli incontri di UEFA Nations League in programma il 3 ed il 6 settembre rispettivamente contro e , senza per\u00f2 scendere in campo.\nStatistiche.\n\"Statistiche aggiornate al 3 settembre 2021\"."}
{"id": "9112037", "revid": "1310927", "url": "https://it.wikipedia.org/wiki?curid=9112037", "title": "Nuno Vieira Campos", "text": ""}
{"id": "9112050", "revid": "599013", "url": "https://it.wikipedia.org/wiki?curid=9112050", "title": "Jo\u00e3o Bachi", "text": "Carriera.\nClub.\nHa esordito in Segunda Liga il 30 novembre 2019 disputando con il l'incontro perso 1-0 contro la .\nNazionale.\nIl 1\u00ba settembre 2021 ha esordito con la nazionale angolana giocando l'incontro perso 1-0 contro l', valido per le qualificazioni al campionato mondiale di calcio 2022.\nStatistiche.\nPresenze e reti nei club.\n\"Statistiche aggiornate al 3 settembre 2021.\""}
{"id": "9112053", "revid": "400694", "url": "https://it.wikipedia.org/wiki?curid=9112053", "title": "Parco Bear Mountain", "text": ""}
{"id": "9112056", "revid": "1892390", "url": "https://it.wikipedia.org/wiki?curid=9112056", "title": "Riunione dei capi di governo del Commonwealth", "text": "La riunione dei capi di governo del Commonwealth (in inglese: \"Commonwealth Heads of Government Meeting\", abbreviata in CHOGM) \u00e8 un vertice biennale a cui partecipano tutti i capi di governo dei paesi del Commonwealth. Ogni due anni, questi incontri sono presieduti da diversi Stati membri, di solito presieduti da un Primo ministro o un Presidente. Di solito la regina Elisabetta II, che \u00e8 il capo del governo del Commonwealth, officier\u00e0 l'incontro. Dal 1944 al 1971 questa riunione si tenne a Londra nota come Conferenza dei primi ministri del Commonwealth, tranne che nel 1966 la quale si tenne a Lagos. La prima CHOGM si tenne nel 1971.\nIn precedenza, la riunione CHOGM ha discusso questioni politiche relative a questioni attuali o in corso che coinvolgono i paesi membri. Tra questi, CHOGM ha discusso la questione della politica dell'apartheid in Sud Africa e di come fermarla. I colpi di Stato in Pakistan e Figi. La questione della negligenza elettorale in Zimbabwe. Spesso i paesi membri concordano su una serie di idee e proposte e rilasciano dichiarazioni congiunte come la Dichiarazione di Langkawi."}
{"id": "9112079", "revid": "599013", "url": "https://it.wikipedia.org/wiki?curid=9112079", "title": "In\u00e1cio Miguel", "text": "Carriera.\nNazionale.\nIl 13 ottobre 2020 ha esordito con la nazionale angolana giocando l'amichevole vinta 0-3 contro il .\nStatistiche.\nPresenze e reti nei club.\n\"Statistiche aggiornate al 12 ottobre 2021.\""}
{"id": "9112081", "revid": "80598", "url": "https://it.wikipedia.org/wiki?curid=9112081", "title": "Nature Boy/Lost April", "text": "Nature Boy/Lost April \u00e8 un singolo di Nat King Cole, pubblicato su 78 giri a marzo 1948.\nDescrizione.\nIl brano sul lato A, Nature Boy, \u00e8 uno dei pi\u00f9 noti tra quelli incisi da Nat King Cole; fu registrato il 22 agosto 1947 insieme all'orchestra diretta da Frank De Vol, l'arrangiatore della Capitol Records.. Le prime due battute della melodia si rifanno a quella del secondo movimento nel \"Quintetto per piano n\u00ba 2\" del compositore Anton\u00edn Dvo\u0159\u00e1k (1887)..\nIl brano sul retro, Lost April, fu invece registrato con l'orchestra diretta da Carlyle Hall e la partecipazione del \"Nat King Cole Trio\", e venne inserita nella colonna sonora del film \"La moglie del vescovo\" di Henry Koster.\nIl 78 giri entr\u00f2 per la prima volta nella classifica statunitense Billboard 100 il 16 aprile 1948 e vi rimase 15 settimane, raggiungendo la 1\u00aa posizione. Giunse invece al 2\u00ba posto nella classifica dei singoli di R&amp;B. Vendette un milione di copie nel 1948 e fu per \"Billboard\" il disco dell'anno.\nFormazione.\nIn \"Lost April\": The Nat King Cole Trio"}
{"id": "9112083", "revid": "122832976", "url": "https://it.wikipedia.org/wiki?curid=9112083", "title": "TIM S.A.", "text": ""}
{"id": "9112084", "revid": "1310927", "url": "https://it.wikipedia.org/wiki?curid=9112084", "title": "Abu Kamara", "text": "Carriera.\nNazionale.\nIl 3 settembre 2021 ha esordito con la nazionale liberiana giocando l'incontro perso 2-0 contro la , valido per le qualificazioni al campionato mondiale di calcio 2022."}
{"id": "9112085", "revid": "977364", "url": "https://it.wikipedia.org/wiki?curid=9112085", "title": "Golden West Airlines", "text": "La Golden West Airlines era una compagnia aerea regionale che operava voli lungo un'estesa rete di rotte in California. Cess\u00f2 ogni attivit\u00e0 nel 1983.\nStoria.\nL'originale Golden West Airlines, con sede a Van Nuys, California, era stata fondata nel 1968 e operava dal Terminal 4 dell'aeroporto internazionale di Los Angeles con una flotta di velivoli turboelica come i de Havilland Canada DHC-6 Twin Otter e almeno un HFB 320 Hansa Jet collegando Pomona, Riverside, Santa Ana e Ventura. Questa compagnia aerea cess\u00f2 le operazioni l'11 marzo 1969.\nAero Commuter, fondata nel dicembre 1967 e con sede a Long Beach, operava voli tra Long Beach, l'aeroporto internazionale di Los Angeles (LAX), Avalon, Burbank e Fullerton con una flotta di de Havilland Canada DHC-6 Twin Otter. Inoltre acquist\u00f2 Catalina Air Lines, che era stata fondata nel 1953 come Avalon Air Transport. Nel 1968 il servizio si era espanso per includere Apple Valley, Bakersfield, El Monte, Ontario, Oceanside, Palm Springs, Palmdale, San Diego e Santa Ana. Nel 1969 si fuse con Skymark Airlines (una compagnia regionale/charter fondata nel febbraio 1968 a Sacramento, operante anch'essa il Twin Otter) e Cable Commuter Airlines (una compagnia con sede ad Upland entrata nel programma attivit\u00e0 di compagnie aeree pendolari nel 1968 tramite uno hub presso l'aeroporto di Los Angeles (LAX) con voli verso tali destinazioni della California meridionale verso Burbank, Colton, Inyokern, Ontario, Oxnard, Palmdale, Palm Springs, Santa Ana (Aeroporto di Orange County), Santa Barbara e Santa Maria, cos\u00ec come un servizio per Lake Havasu City in Arizona con tutti i voli operati dai Twin Otter). Alla chiusura della prima Golden West Airlines (vedi sopra) all'inizio del 1969, Aero Commuter acquist\u00f2 diversi asset da Golden West, incluso il suo nome. Golden West oper\u00f2 per breve tempo un servizio jet con l'HFB 320 Hansa Jet, un business jet fabbricato nella Germania Ovest configurato con dieci posti passeggeri che collegava l'aeroporto di Burbank (BUR, ora Aeroporto Bob Hope) a Santa Barbara (SBA) e Palm Springs (PSP) nel 1969.\nCome Golden West Airlines continu\u00f2 ad espandersi in modo aggressivo negli anni '70, aggiungendo rotte per San Francisco (SFO), Oakland, Bakersfield, Fresno, Oxnard, Santa Rosa, Merced, Modesto, Monterey, San Jose, Stockton e altri aeroporti pi\u00f9 piccoli, molti dei quali che non gestivano pi\u00f9 servizi commerciali, come l'aeroporto Van Nuys, l'aeroporto municipale di Fullerton e l'aeroporto sull'isola di Santa Catalina. Nel 1971 tent\u00f2 di acquisire la Los Angeles Airways, una compagnia aerea locale di elicotteri per pendolari, ma l'affare non and\u00f2 in porto. Allora West acquis\u00ec Catalina Air Lines, un operatore di idrovolanti che collegava l'isola di Catalina al largo della costa della California meridionale con il Grumman G-21 Goose. Questi velivoli anfibi Grumman venivano operati come Catalina Golden West, una divisione di Golden West.\nGrazie alla crescita economica e all'attrattiva turistica della California, Golden West fu in grado di diventare partner interlinea con numerose compagnie aeree nazionali e internazionali. Secondo l'orario del sistema Golden West del 1 gennaio 1973, queste compagnie aeree includevano Aer Lingus, Aerol\u00edneas Argentinas, Aerom\u00e9xico, Air Canada, Air France, Alaska Airlines, Allegheny Airlines, Aloha Airlines, American Airlines, Braniff International, Continental Airlines, Delta Air Lines, Eastern Air Lines, Finnair, Frontier Airlines, Hawaiian Airlines, Hughes Airwest, Japan Airlines (JAL), Lufthansa, National Airlines, Northeast Airlines, Ozark Air Lines, Pan American World Airways (Pan Am), Piedmont Airlines, Scandinavian Airline System (SAS), Southern Airways, Trans World Airlines (TWA), United Airlines, Western Airlines, Wien Air Alaska e altri vettori aerei.\nAll'inizio degli anni '80 la Golden West era la pi\u00f9 grande compagnia aerea per pendolari della California che operava un programma di voli-navetta ad alta frequenza tra LAX, Santa Barbara e San Diego. Nel 1981, Golden West era l'unico vettore aereo che volava senza scalo tra Santa Barbara e LAX con un massimo di quattordici voli di andata e ritorno al giorno. La sua flotta si era ingrandita fino a includere aerei pi\u00f9 grandi come lo Short 330 e il de Havilland Canada DHC-7 Dash 7. Il Dash 7, da 50 posti, fu il pi\u00f9 grande aereo mai operato dalla compagnia aerea. Un enorme accumulo di debiti, tra gli altri fattori, fece cessare le attivit\u00e0 della Golden West Airlines nell'aprile 1983.\nNel 2001, Pinnacle Air Charter, Inc. acquis\u00ec il certificato di vettore aereo della Golden West Airlines, che cos\u00ec oper\u00f2 nuovamente sotto il DBA di Pinnacle Air Charter, e in seguito Platinum Air Charter, Inc., conducendo operazioni di voli charter e aeroambulanza su richiesta ai sensi della parte FAR 135. La sua base operativa era situata a Brackett Field, Pomona, e condusse dei voli principalmente dall'aeroporto internazionale di San Bernardino. Sospese le operazioni e chiuse nel 2005.\nFlotta.\nLa flotta Golden West era composta dai seguenti modelli e quantit\u00e0 di aeromobili:\nDestinazioni nel 1982.\nLa mappa degli orari della Golden West del 1 luglio 1982 include:\nVecchie destinazioni.\nPrima del 1982, Golden West ha servito in vari momenti:\nIncidenti.\nIl 9 gennaio 1975 il volo Golden West Airlines 261, un de Havilland Twin Otter, si scontr\u00f2 con un Cessna 150 sopra Whittier, in California, uccidendo 14 persone in entrambi gli aerei (tutti i 12 a bordo del Twin Otter della Golden West e i 2 occupanti del Cessna)."}
{"id": "9112086", "revid": "599013", "url": "https://it.wikipedia.org/wiki?curid=9112086", "title": "Brem Soumaoro", "text": "Carriera.\nNazionale.\nNato in Guinea da genitori liberiani, il 3 settembre 2021 ha esordito con la nazionale liberiana giocando l'incontro perso 2-0 contro la , valido per le qualificazioni al campionato mondiale di calcio 2022.\nStatistiche.\nPresenze e reti nei club.\n\"Statistiche aggiornate al 3 settembre 2021.\""}
{"id": "9112087", "revid": "599013", "url": "https://it.wikipedia.org/wiki?curid=9112087", "title": "Mike Milligan", "text": "Carriera.\nClub.\nTra il 1985 ed il 1990 gioca nella seconda divisione inglese con l', con cui totalizza complessivamente 162 presenze e 17 reti in partite di campionato, raggiungendo tra l'altro anche una finale di Coppa di Lega nella stagione 1989-1990. Nell'estate del 1990 viene ceduto all', club di prima divisione, con cui nella stagione 1990-1991 realizza una rete in 17 partite di campionato.\nLa sua unica stagione con le \"Toffees\" non \u00e8 per\u00f2 positiva, ed infatti gi\u00e0 nell'estate del 1991 fa ritorno all'Oldham, neopromosso in prima divisione: aiuta il club a conquistare due salvezze consecutive in questa categoria, subendo poi una retrocessione in seconda divisione al termine della stagione 1993-1994, dopo la quale con all'attivo 117 presenze e 6 reti in prima divisione con il club (e complessive 331 presenze e 26 reti fra tutte le competizioni ufficiali con l'Oldham, considerando anche quelle del quinquennio 1985-1990) viene ceduto al , sempre in prima divisione. Dopo una sola stagione, anche i \"Canaries\" retrocedono per\u00f2 in seconda divisione, categoria in cui Milligan continua a giocare fino al termine della stagione 1999-2000, terminata la quale viene ceduto al , club militante in quarta divisione; la sua militanza nei \"Tangerines\", per quanto non esaltante a livello individuale (gioca infatti 28 partite in due anni), \u00e8 in compenso ricca di successi a livello di squadra: nella stagione 2000-2001 conquista infatti una promozione in terza divisione, categoria in cui nella stagione seguente conquista la salvezza, oltre a vincere il Football League Trophy (suo unico trofeo vinto in carriera).\nIn carriera ha totalizzato complessivamente 448 presenze e 30 reti nei campionati della Football League.\nNazionale.\nNel 1986 ha giocato una partita con la nazionale irlandese Under-21. Nel 1992 ha invece giocato la sua unica partita in nazionale maggiore."}
{"id": "9112088", "revid": "599013", "url": "https://it.wikipedia.org/wiki?curid=9112088", "title": "Gary West", "text": "Carriera.\nEsordisce tra i professionisti all'et\u00e0 di 18 anni con lo , con cui nella stagione 1982-1983 e nella stagione 1983-1984 gioca nella seconda divisione inglese; l'anno seguente gioca invece in terza divisione sempre con le \"Blades\". Nell'estate del 1985 viene ceduto al : con i biancorossi, militanti in terza divisione al suo arrivo nel club, subisce due retrocessioni consecutive (peraltro nella stagione 1986-1987 il Lincoln City diventa il primo club nella storia della Football League a subire una retrocessione automatica e non passante per il meccanismo di elezione precedentemente in voga). West evita comunque di giocare nel calcio \"non-League\", in quanto viene ceduto al , club di quarta divisione. Anche qui, dopo due stagioni, nelle quali West realizza in tutto 3 gol in 52 incontri di campionato disputati, la squadra retrocede. Ancora una volta il difensore viene per\u00f2 ceduto in estate, questa volta al , club con cui nella stagione 1989-1990 conquista una promozione dalla terza alla seconda divisione, categoria nella quale l'anno seguente gioca anche 3 partite prima di fare ritorno in prestito al Gillingham, nel frattempo risalito in quarta divisione. Fa poi ritorno al Lincoln City, dove tra la parte finale della stagione 1990-1991 e la parte iniziale della stagione 1991-1992 realizza una rete in 21 presenze in quarta divisione, concludendo poi quest'ultima stagione con un prestito al , altro club di quarta divisione. Si ritira infine nel 1993, dopo una stagione trascorsa in Football Conference (quinta divisione e pi\u00f9 alto livello calcistico inglese al di fuori della Football League) con il .\nIn carriera ha totalizzato complessivamente 258 presenze e 11 reti nei campionati della Football League."}
{"id": "9112090", "revid": "599013", "url": "https://it.wikipedia.org/wiki?curid=9112090", "title": "Darren Hughes", "text": "Caratteristiche tecniche.\nAd inizio carriera era un centrocampista, ma a partire dalla stagione 1987-1988 venne schierato da John Rudge, suo allenatore al , nella posizione di terzino sinistro, che mantenne poi per il resto della carriera.\nCarriera.\nInizia a giocare nell', club con cui nella stagione 1983-1984 oltre a firmare il suo primo contratto professionistico (nell'ottobre del 1993) vince una FA Youth Cup (segnando con un tiro da fuori area il gol nella vittoria in finale contro lo ) ed esordisce anche in prima squadra, giocando una partita nella prima divisione inglese, il 27 dicembre 1983 nella sconfitta per 3-0 sul campo del . Nella stagione successiva, in cui le \"Toffees\" vincono il campionato (oltre che il Charity Shield e la Coppa delle Coppe), Hughes gioca poi altre 2 partite; nell'estate del 1985 viene ceduto allo , club di seconda divisione, con cui nella stagione 1985-1986 riesce ad imporsi nella formazione titolare, giocando 37 partite e segnando anche un gol, il suo primo in carriera tra i professionisti. Passa quindi al , altro club della medesima categoria, con la cui maglia nella stagione 1986-1987 realizza 2 reti in 26 partite di campionato.\nDopo la retrocessione dei \"Seagulls\" in terza divisione viene ceduto al Port Vale, altro club di terza divisione; qui fin da subito si guadagna il posto da titolare in squadra, conquistando anche una promozione in seconda divisione al termine della stagione 1988-1989 grazie alla vittoria della finale play-off contro i . Anche nella categoria superiore mantiene il posto da titolare, saltando un numero consistente di partite solamente nella stagione 1990-1991, in cui si alterna in campo con Reuben Agboola. Nella stagione 1992-1993 e nella stagione 1993-1994, trascorse entrambe in terza divisione, dopo 184 presenze e 4 reti in partite di campionato con i \"Valiants\", \u00e8 invece in rosa ma non disputa nessun incontro ufficiale a causa di continui problemi fisici, facendo comunque parte della rosa che vince il Football League Trophy nella stagione 1992-1993 ed i play-off l'anno seguente, tornando cos\u00ec in seconda divisione dopo un biennio.\nNel novembre del 1994 Hughes si svincola dal club, e a partire dal gennaio del 1995 gioca con il , con cui termina la stagione 1994-1995 disputando 13 partite in quarta divisione; l'anno seguente gioca altre 8 partite con i \"Cobblers\" per poi trasferirsi a campionato iniziato all', con cui rimane fino al termine della stagione 1996-1997 disputando 62 partite e segnando 3 reti in quarta divisione, che lo portano ad un totale in carriera di 335 presenze e 8 reti nei campionati della Football League. Si ritira poi nel 1999, dopo un biennio trascorso a livello semiprofessionistico prima nel e poi nel ."}
{"id": "9112091", "revid": "1442080", "url": "https://it.wikipedia.org/wiki?curid=9112091", "title": "Lotus 112", "text": "Lotus 112 \u00e8 un prototipo di monoposto di Formula 1 progettato per il Team Lotus con lo scopo di partecipare alla stagione di Formula 1 1995.\nConcetto.\nLa Lotus 112 era l'auto del Team Lotus per debuttare nella stagione di Formula 1 1995. Era un progetto concepito dal capo designer Chris Murphy durante la loro ultima campagna di Formula 1 nel 1994. Originariamente la designazione di Tipo 112 doveva essere per il modello che divenne la Lotus Elise. Tuttavia, a quell'auto \u00e8 stato dato invece il numero di tipo 111, in omaggio all'originale Lotus Eleven.\nCome progetto, poco era stato confermato sulle specifiche finali dell'auto. Si diceva che la Lotus avesse intenzione di includere il promettente motore Mugen-Honda ZA5D di specifiche superiori, che aveva mostrato grandi promesse alla sua prima uscita durante il Gran Premio d'Italia del 1994 a Monza. Johnny Herbert aveva qualificato la sua Lotus 109 4\u00ba in griglia prima di essere deviato da un Eddie Irvine che aveva frenato tardi al rettilineo. Tuttavia, nel tentativo di ridurre i costi associati a un accordo esclusivo sul motore,la Lotus opt\u00f2 per i motori Cosworth.\nIl Team Lotus stava anche pianificando di utilizzare la copia di piloti del 1994 composta da Alessandro Zanardi e Mika Salo.\nIn apparenza la 112 era sostanzialmente simile alle altre Lotus progettate da Chris Murphy. Tuttavia, incorporava un nuovo e caratteristico naso a freccia e un'insolita disposizione dell'asta di spinta sulla sospensione anteriore. Nonostante questa svolta radicale, la costruzione dell'auto ha mantenuto alcuni tratti distintivi caratteristici. La carrozzeria sarebbe stata costruita con il tradizionale composito Lotus a nido d'ape in alluminio e carbonio, con la scocca lavorata in fibra di carbonio. Solo alcune parti del 112 furono fabbricate prima che il progetto fosse sospeso, insieme al modello in scala per i test in galleria del vento che fu poi trovato nel dipartimento di ingegneria aeronautica della City University. I test in galleria del vento sono stati promettenti, con l'auto che produceva molto pi\u00f9 carico aerodinamico rispetto alla 109. La 112 ha anche superato i crash test della FIA.\nLa fine del Team Lotus e l'impatto sulla 112.\nIl 17 gennaio 1995 il nuovo proprietario David Hunt (fratello minore del campione del mondo del 1976 James) fu costretto a chiudere il Team Lotus a causa del debito paralizzante e della mancanza di sponsorizzazioni per la prossima stagione.\nLa Lotus 112 divenne quindi l'ultima vettura del Team Lotus.\nDavid Hunt ha effettivamente fuso ci\u00f2 che era rimasto del Team Lotus con il Pacific Grand Prix con quella squadra ribattezzata Pacific Team Lotus per il 1995. La stagione non ha avuto successo e anche la Pacific \u00e8 andata male alla fine dell'anno."}
{"id": "9112092", "revid": "716642", "url": "https://it.wikipedia.org/wiki?curid=9112092", "title": "Neil Firm", "text": "Caratteristiche tecniche.\nEra un difensore centrale.\nCarriera.\nFirma il suo primo contratto professionistico con il nel 1976, all'et\u00e0 di 18 anni, trascorrendo per\u00f2 di fatto il triennio successivo nelle giovanili: il suo esordio in prima squadra avviene infatti nel corso della stagione 1979-1980, precisamente in una partita della prima divisione inglese sul campo del nel febbraio del 1980; sempre nel corso della medesima stagione gioca poi altre 2 partite di campionato. Nelle due stagioni successive gioca poi rispettivamente 6 e 3 partite sempre in massima serie, concludendo per\u00f2 la stagione 1981-1982 con un periodo in prestito in terza divisione all', con cui gioca 9 partite di campionato. Nell'estate del 1982 viene poi ceduto al , con cui trascorre un triennio giocando in quarta divisione, per complessive 72 presenze e 3 reti in partite di campionato. Chiude infine la carriera giocando nelle serie minori con Ramsay Town e ."}
{"id": "9112095", "revid": "599013", "url": "https://it.wikipedia.org/wiki?curid=9112095", "title": "Prince Balde", "text": "Carriera.\nClub.\nHa giocato nella massima serie kosovara.\nNazionale.\nNel 2017 ha esordito con la nazionale liberiana."}
{"id": "9112097", "revid": "287204", "url": "https://it.wikipedia.org/wiki?curid=9112097", "title": "Automa a stati finiti quantistico", "text": "Un automa a stati finiti quantistico (QFA) \u00e8, in informatica quantistica e in informatica teorica, una generalizzazione degli automi a stati finiti che accettano una parola in base al risultato di una misura.\nGli automi a stati finiti quantistici sono simili agli automi probabilistici, ma la classe dei linguaggi riconosciuta dagli automi quantistici \u00e8 strettamente contenuta nella classe dei linguaggi riconosciuti dagli automi probabilistici. Gli automi a stati finiti quantistici possono anche essere visti come una versione quantistica di subshift di tipo finito o come una variante quantistica delle catene di Markov. Gli automi quantistici finiti sono, a loro volta, dei casi particolari dei cosiddetti automi finiti geometrici o degli automi finiti topologici.\nUn automa quantistico finito opera su parole finite formula_1, le cui lettere formula_2 appartengono a un dato alfabeto formula_3. A ogni parola formula_4 viene assegnata una probabilit\u00e0; a seconda di questa probabilit\u00e0, la parola viene accettata o rifiutata dall'automa. I linguaggi accettati dagli automi quantistici finiti non coincidono con i linguaggi regolari accettati dagli automi finiti, n\u00e9 con i linguaggi stocastici accettati dagli automi a stati finiti probabilistici.\nLo studio degli automi finiti quantistici si divide in due aree principali che dipendono dalle transizioni autorizzate alla macchina di Turing corrispondente: gli \"one-way quantum finite automata\" (1QFA) per i quali ad ogni passo la testina di lettura si muove di una casella a destra e i \"two-way quantum finite automata\" (2QFA), per i quale la testina si pu\u00f2 muovere sia a destra che a sinistra o rimanere ferma.\nEsistono diversi tipi di automi a stati finiti quantistici; il pi\u00f9 restrittivo \u00e8 quello detto ' e definito da Moore e Crutchfield nel 2000; un altro \u00e8 quello degli automi ', definiti da Kondacs e Watrous nel 1997. Nei \"measure-once\", viene effettuata un'unica misura per ogni stringa d'ingresso dopo aver letto l'ultimo simbolo della parola, mentre per il \"measure-many\", la misura viene effettuata dopo la lettura di ogni simbolo che compone l'input. Il \"\" \u00e8 considerato il pi\u00f9 vicino (anche per costruzione) alla teoria classica degli automi finiti. Altre definizioni pi\u00f9 generali sono state proposte. Uno degli obiettivi dello studio degli automi a stati finiti quantistici \u00e8 lo studio dei linguaggi formali che accettano; un altro \u00e8 quello di studiare i problemi di decidibilit\u00e0 per queste classi di automi e linguaggi.\nAutoma a stati finiti quantistico \"Measure-Once\".\nDelle due definizioni pi\u00f9 comuni di automa quantistico finito, quella di automi \"measure once\" (o MO-1QFA) data da Moore e Crutchfield \u00e8 la pi\u00f9 semplice e la pi\u00f9 vicina agli automi probabilistici.\nDefinizione.\nSia formula_5 un numero intero positivo. Un automa quantistico nel senso di Moore e Crutchfield, chiamato in inglese \"measure once one-way\" \"quantum finite automata\" (MO-1QFA), su un alfabeto formula_3 \u00e8 definito da:\ndove i numeri complessi formula_14 sono normalizzati in modo che formula_15. Le matrici di transizione unitarie possono essere semplicemente scritte nel seguente modo:\nSe scegliamo formula_18 come stato finale, come mostrato nel diagramma, la matrice di proiezione \u00e8:\nSe lo stato iniziale \u00e8 formula_20 oppure formula_21, il comportamento dell'automa \u00e8 esattamente quello della macchina a stati abituale. In particolare, le parole che vengono accettate lo sono con probabilit\u00e0 uno e il linguaggio accettato \u00e8 dato dall'espressione regolare formula_22 per formula_20 e dall'espressione formula_24 per formula_21. Se d'altra parte formula_26 e formula_27 sono entrambi diversi da zero, il comportamento \u00e8 pi\u00f9 complicato, e se le matrici formula_28 e formula_29 non sono scritte in modo cos\u00ec semplice, i risultati possono ancora essere diversi.\nAutoma a stati finiti quantistico \"measure-many\".\nIl modello di un automa quantistico nel senso di Kondacs e Watrous, chiamato automa \"measure-many\" o MM, differisce dal modello precedente MO nel senso in cui la misura viene eseguita in ogni fase del calcolo piuttosto che unicamente alla fine della computazione. Secondo la meccanica quantistica, una misura \u00e8 distruttiva nel senso in cui influenza il valore dell'osservabile misurato; questo principio trova la sua espressione nel formalismo proposto.\nVengono considerati tre tipi di stati che formano una partizione dell'insieme degli stati:\nLo spazio di Hilbert formula_10 \u00e8 scomposto in tre sottospazi ortogonali che corrispondono ai tre tipi di stati formula_34:\nPer ciascuno dei tre insiemi di stati distinti, esiste una matrice di proiezione associata, indicata con formula_36 e formula_37 che proietta sul corrispondente sottospazio. Essa \u00e8 definita da \ne in modo simile per gli altri due insiemi.\nDopo ogni lettura di una lettera della parola in ingresso, l'automa:\nLa misura consiste nel verificare se la proiezione \u00e8 in un sottospazio appropriato. Dopo la lettura della parola, vi \u00e8 una probabilit\u00e0 di accettazione e una probabilit\u00e0 di rifiuto.\nPi\u00f9 precisamente, sia formula_39 lo stato attuale dell'automa. Dopo la lettura di una lettera formula_40, lo stato dell'automa \u00e8\nUtilizzando gli operatori di proiezione, che indicano in quale dei tre sottospazi formula_42, formula_43 o formula_44 \u00e8 l'immagine del vettore. La probabilit\u00e0 per lo spazio degli stati accettanti (e analogamente per gli altri) \u00e8 data da\nPer una parola formula_46, l'automa agisce come segue: partendo dal vettore iniziale formula_47, i vettori formula_48, formula_49 sono misurati fintanto che il risultato rimane nello spazio di continuazione. Se \u00e8 nello spazio dell'accettazione, il computo si ferma e la parola \u00e8 accettata. Se \u00e8 nello spazio del rifiuto, la parola \u00e8 respinta. Si presume che la parola sia delimitata da un identificatore di fine stringa, il che implica che l'automa non pu\u00f2 rimanere in uno stato neutrale e deve terminare accettando o rifiutando la parola. L'automa pu\u00f2 accettare o rifiutare una parola anche senza averla letta nella sua interezza.\nFormalmente, l'automa definisce una funzione sulle parole in input che \u00e8 la probabilit\u00e0 di accettazione di queste ultime:\nGli stessi problemi posti per il modello \"MO\" sono tutti indecidibili per il modello \"MM.\"\nI linguaggi riconosciuti dagli automi MM con un \"cut-point\" isolato sono regolari, ma questi automi non sono abbastanza potenti da riconoscere tutti i linguaggi regolari. Ad esempio, il linguaggio formula_51 non pu\u00f2 essere riconosciuto da un automa MM con \"cut-point\" isolato.\nI linguaggi riconosciuti dagli automi MM non sono chiusi per unione, intersezione o altre normali operazioni booleane."}
{"id": "9112099", "revid": "22356", "url": "https://it.wikipedia.org/wiki?curid=9112099", "title": "Gyrodus", "text": "Il girodo (gen. Gyrodus) \u00e8 un pesce osseo estinto, appartenente ai picnodontiformi. Visse tra il Giurassico superiore e il Cretaceo inferiore (Oxfordiano - Hauteriviano, circa 162 - 132 milioni di anni fa) e i suoi resti fossili sono stati ritrovati in Europa e in Sudamerica.\nDescrizione.\nQuesto pesce possedeva un corpo dalla forma quasi circolare, fortemente appiattito lateralmente. Le dimensioni di \"Gyrodus\" variavano da specie a specie: dai 20 centimetri di lunghezza di Gyrodus hexagonus ai quasi due metri di G. circularis. Il muso di \"Gyrodus\" era pressoch\u00e9 verticale, ed era dotato di denti ovali arrotondati. Negli esemplari giovani, i denti erano appuntiti al centro. La pinna caudale era molto grande rispetto al corpo, ed era profondamente biforcuta con lobi stretti. La pinna dorsale era stretta, piccola e a forma di triangolo, ed era pressoch\u00e9 identica alla pinna anale. \n\"Gyrodus\" era caratterizzato da alcune autapomorfie: la presenza di una papilla centrale nei denti vomerini e prearticolari, flange sagittali sulle spine neurali ed emali sia anteriormente che posteriormente, con margini rinforzati, e infine la presenza di pi\u00f9 di nove spine neurali autogene anteriori. \nClassificazione.\n\"Gyrodus\" \u00e8 un rappresentante dei picnodontiformi, un gruppo di pesci attinotterigi solitamente dotati di corpi appiattiti e denti emisferici; in particolare, \"Gyrodus\" era un membro piuttosto arcaico di questo gruppo, ed \u00e8 classificato in una famiglia a s\u00e9 stante (Gyrodontidae). \nIl genere \"Gyrodus\" venne descritto per la prima volta nel 1833 da Louis Agassiz nella sua opera \"Recherches sur les poissons fossiles\". A questo genere sono state attribuite numerose specie, tra le quali alcune ben conosciute per numerosi ed eccezionali fossili rinvenuti nella zona di Solnhofen in Germania (\"Gyrodus hexagous, G. circularis\") in terreni del Kimmeridgiano - Titoniano. Altre specie note sono \"G. cuvieri\" dell'Oxfordiano di Francia e Inghilterra, \"G. cordillera\" dell'Oxfordiano del Cile, e \"G. huiliches\" del Cretaceo inferiore dell'Argentina."}
{"id": "9112105", "revid": "2044337", "url": "https://it.wikipedia.org/wiki?curid=9112105", "title": "Madonna della Scala", "text": "Madonna della Scala o Maria Santissima della Scala \u00e8 uno degli appellativi con cui la Chiesa cattolica venera Maria, madre di Ges\u00f9.\nLa Madonna della Scala venerata a Massafra \u00e8 la principale protettrice della cittadina jonica.\nIl culto a Castellammare del Golfo.\nIl culto della Madonna della Scala \u00e8 uno fra i pi\u00f9 antichi di Castellammare del Golfo e risale all' 8 settembre del 1641. \nSi racconta che una pastorella di nome Maria D'Angelo, mentre era intenta a pascolare il gregge, venne un furioso temporale e si and\u00f2 a rifugiare in una grotta che un fulmine poco prima aveva scavato, un poco pi\u00f9 a valle dell\u2019attuale Belvedere.\nAll'interno della grotta rinvenne una scatola d\u2019argento con all\u2019interno un\u2019immagine della Madonna e del Bambino Ges\u00f9, la quale ben presto si mostr\u00f2 benevola verso la popolazione di Castellammare, donando loro grazie e guarigioni.\nDa subito si grid\u00f2 al miracolo e sul luogo del ritrovamento venne eretto un Santuario in nome della Vergine e venne dato il titolo di \"Madonna della Scala\" perch\u00e9 il luogo si chiama \"delle scale\".\nOgni anno in onore dell Vergine viene organizzata una festa, che si svolge in piazza Porta Fraginesi. \nIl culto a Massafra.\nSecondo la leggenda, Marco e Pietro evangelizzarono la Puglia. Si recarono anche a Massafra, dove edificarono una cripta dedicata alla \"Vergine Madre di Cristo\" nella Valle Rosarum. I massafresi nel 102 in questa cripta fecero dipingere un'immagine della Madonna, che venne detta della \"Prisca\". Nell'anno 324 ci fu un forte terremoto che colp\u00ec i villaggi di Massafra, Petruscio, Turio e Pasifo, e fece crollare le cripte della gravina. Tra queste venne distrutta quella della \"Madonna Prisca\".\nCirca un secolo dopo dei cacciatori s'imbatterono in una cerva. Tentarono di catturala, ma la videro inginocchiata sopra un grosso macigno. Quegli uomini ripulirono il masso e vi trovarono il dipinto della \"Madonna col Bambino\". Dopo averla contemplata due di loro andarono al paese per comunicare la buona nuova, di aver ritrovato quel sacro dipinto. I massafresi portarono in una solenne processione la sacra icona nella chiesa del paese, ma, all'indomani l'immagine era ritornata al primitivo sito, facendo cos\u00ec intendere che in quel luogo doveva essere custodita. Il popolo le costru\u00ec una chiesetta, e diede alla sacra icona il titolo di \"Madonna della Cerva\".\nUn'altra leggenda, pi\u00f9 tarda, dice che in occasione della festa si recavano spontaneamente, alla chiesa, due cerve, madre e figlia. La madre appena giunta scoppiava, e le sue carni venivano cotte e date ai migliaia di pellegrini moltiplicandosi miracolosamente. Mentre la figlia entrava nella chiesa e si inginocchiava dinanzi all'icona della \"Vergine\".\nStoria del culto.\nIl 20 febbraio 1743, alle ore 23 avvenne uno spaventoso terremoto. Molte citt\u00e0 della Provincia di Taranto vennero colpite. Massafra rimase illesa, e la devozione popolare attribu\u00ec lo scampato pericolo all'intercessione della Vergine. Venne cos\u00ec istituita una festa in ricordo, da svolgersi ogni anno in quel giorno e a quell'ora dovevano suonare le campane.\nNel 1776 con la Bolla di papa Pio VI la Madonna della Scala venne nominata \"patrona e protettrice di Massafra\", e la sua prima solenne festa venne celebrata il 20 ottobre di quello stesso anno.\nPoi il vescovo di Mottola, Stefano Ortiz Cortes stabil\u00ec che le feste in onore della Madonna fossero due: una religiosa il 20 febbraio, e una civile la prima domenica di maggio, mese mariano per eccellenza.\nNella primavera del 1899 la Beata Vergine aiut\u00f2 la popolazione massafrese, che il 5 aprile si rivers\u00f2 nel santuario a chiedere l'intercessione contro la siccit\u00e0."}
{"id": "9112109", "revid": "344503", "url": "https://it.wikipedia.org/wiki?curid=9112109", "title": "Belfast (film)", "text": "Belfast \u00e8 un film del 2021 scritto e diretto da Kenneth Branagh.\nLa pellicola semi-autobiografica, in bianco e nero, narra l'infanzia del regista Branagh, interpretato da Jude Hill, nella citt\u00e0 di Belfast con sottofondo il conflitto nordirlandese.\nTrama.\nLa vita di una famiglia protestante dell'Ulster appartenente alla classe operaia dal punto di vista del figlio Buddy, di 9 anni, durante gli anni dei Troubles a Belfast. Il padre di Buddy lavora in Inghilterra, mentre la famiglia (madre, fratello maggiore Will e i nonni paterni) vive a Belfast. Durante le rivolte dell'agosto 1969, un gruppo di lealisti protestanti attacca le case e le attivit\u00e0 dei cattolici nella strada di Buddy. Gli abitanti della strada allestiscono una barricata per prevenire ulteriori conflitti e il padre torna a casa dall'Inghilterra per controllare la situazione della famiglia. La famiglia si reca in chiesa, dove il pastore pronuncia un duro discorso sulla metafora della biforcazione; per tutto il film Buddy riflette continuamente su questa retorica. Buddy sviluppa sentimenti per una compagna di classe cattolica di successo, Catherine, e alla fine diventano amici. Billy Clanton, criminale locale e attivista settario, si avvicina al padre chiedendo il suo coinvolgimento nella causa del lealismo dell'Ulster; quando Pa rifiuta, diventa aggressivo e continua ad avvicinarsi a Buddy. Nel frattempo, la famiglia lotta per ripagare i debiti accumulati. Il padre sogna di emigrare a Sydney o a Vancouver, una prospettiva accolta con angoscia dalla madre. Tuttavia, non pu\u00f2 pi\u00f9 negare la possibilit\u00e0 di lasciare Belfast mentre il conflitto peggiora e al padre viene offerta una promozione e un alloggio in Inghilterra dai suoi datori di lavoro. A Natale tentano di discutere la questione con i ragazzi, ma Buddy crolla al pensiero di andarsene. Buddy e la ragazza del posto Moira tentano di rubare cioccolatini da un negozio di dolci, ma il piano va storto. Quando viene interrogato dalla polizia, Buddy non rivela le identit\u00e0 dei suoi complici; in seguito, Moira recluta Buddy nella sua banda locale, che partecipa a un saccheggio di un supermercato. Un riluttante Buddy \u00e8 costretto a rubare una scatola di detersivo per bucato prima di tornare a casa e ad informare Ma delle sue attivit\u00e0. La madre lo rimprovera e trascina Buddy e Moira al saccheggio in corso per restituire gli oggetti rubati; sopraggiunge Billy che li prende in ostaggio per assicurarsi la fuga. Pa, Will e l'esercito britannico arrivano sulla scena per porre fine alla rivolta. Ci\u00f2 avvia una situazione di stallo con Billy che tenta una sparatoria finch\u00e9 Pa e Will non riescono a disarmarlo: Billy viene quindi arrestato e giura vendetta. Rendendosi conto di non essere pi\u00f9 al sicuro a Belfast, la famiglia decide di partire per l'Inghilterra; prima di partire, Buddy saluta Catherine. In seguito si chiede se avrebbe potuto avere un futuro con lei nonostante fosse cattolica. Pap\u00e0 risponde che non dovrebbe fare alcuna differenza e, mentre la nonna osserva, la famiglia sale su un autobus diretto all'aeroporto. La nonna rimane cos\u00ec sola dopo la morte del marito e la partenza dei suoi figli e nipoti.\nPromozione.\nIl primo trailer del film \u00e8 stato diffuso il 3 settembre 2021.\nDistribuzione.\nIl film \u00e8 stato presentato al Telluride Film Festival il 2 settembre 2021 e al Toronto International Film Festival il 12 settembre dello stesso anno; viene poi distribuito nelle sale di tutto il mondo a partire dal 12 novembre 2021, mentre in Italia dal 24 febbraio 2022.\nAccoglienza.\nCritica.\nSull'aggregatore Rotten Tomatoes il film riceve l'86% delle recensioni professionali positive con un voto medio di 7,9 su 10 basato su 228 critiche, mentre su Metacritic ottiene un punteggio di 77 su 100 basato su 45 critiche.\nSecondo il regista Paul Schrader, \"Belfast\" \u00e8 il quinto miglior film del 2021."}
{"id": "9112111", "revid": "599013", "url": "https://it.wikipedia.org/wiki?curid=9112111", "title": "Lu\u00eds Miquissone", "text": "Caratteristiche tecniche.\nMiquissone \u00e8 un esterno d'attacco, in possesso di una notevole velocit\u00e0 in progressione, in grado di agire da seconda punta o trequartista.\nCarriera.\nClub.\nIl 3 gennaio 2020 firma un biennale con il , in Tanzania.\nIl 26 agosto 2021 passa all' in cambio di 900.000 dollari, firmando un quadriennale. Esordisce con gli egiziani il 21 settembre contro l' in Supercoppa, subentrando al 61' al posto di Taher Mohamed.\nNazionale.\nEsordisce in nazionale il 29 marzo 2015 contro il Botswana in amichevole, bagnando l'esordio con una rete. \nStatistiche.\nPresenze e reti nei club.\n\"Statistiche aggiornate al 25 settembre 2021.\""}
{"id": "9112133", "revid": "1543377", "url": "https://it.wikipedia.org/wiki?curid=9112133", "title": "Entex Adventure Vision", "text": "Adventure Vision \u00e8 una console per videogiochi basata su cartucce rilasciata da Entex Industries nell'agosto o nell'ottobre 1982. Il monitor, i controlli di gioco e l'hardware del computer sono tutti contenuti in un'unica unit\u00e0 portatile. Il monitor a LED pu\u00f2 visualizzare solo pixel rossi. Sono stati rilasciati quattro giochi, conversioni di giochi arcade.\nAdventure Vision era il sistema di seconda generazione di Entex, successivo al Select-A-Game rilasciato un anno prima, nel 1981.\nDescrizione.\nIl controller \u00e8 un singolo joystick con due serie di quattro pulsanti, una su ciascun lato del joystick, per facilitare il gioco sia da giocatori mancini che destrimani. Piuttosto che utilizzare uno schermo LCD o un televisore esterno come altri sistemi dell'epoca, l'Adventure Vision utilizza un'unica riga verticale di 40 LED rossi combinati attraverso uno specchio rotante all'interno dell'involucro. Ci\u00f2 consente una risoluzione dello schermo di 150\u00d740 pixel . Il motore dello specchio assorbe una grande quantit\u00e0 di energia dalle batterie, cosa evitabile utilizzando l'alimentatore A/C integrato.\nGiochi.\nEntex ha prodotto quattro giochi, conversioni di giochi arcade:\nEredit\u00e0.\nUna tecnica di visualizzazione simile che combina LED rossi con uno specchio mobile \u00e8 stata utilizzata da Nintendo nel Virtual Boy del 1995.\nIl 31 marzo 2013, al demoparty Revision, \u00e8 stata mostrata la prima ROM homebrew/demo per il sistema da MEGA - Museum of Electronic Games &amp; Art. MEGA ha anche rilasciato il codice sorgente per la demo e tutti gli strumenti di sviluppo.\nIl sistema \u00e8 supportato dall'emulatore MAME e dall'AdViEmulator."}
{"id": "9112134", "revid": "1310927", "url": "https://it.wikipedia.org/wiki?curid=9112134", "title": "Jeremy Saygbe", "text": "Carriera.\nNazionale.\nIl 22 luglio 2018 ha esordito con la nazionale liberiana giocando l'amichevole pareggiata 0-0 contro la .\nStatistiche.\nPresenze e reti nei club.\n\"Statistiche aggiornate al 3 settembre 2021.\""}
{"id": "9112135", "revid": "247222", "url": "https://it.wikipedia.org/wiki?curid=9112135", "title": "Naturale (album)", "text": ""}
{"id": "9112137", "revid": "6923", "url": "https://it.wikipedia.org/wiki?curid=9112137", "title": "Etopea", "text": "L'Etopea \u00e8, nella retorica antica, l'immedesimazione nei personaggi e la loro vivida descrizione. \u00c8 un termine usato spesso in correlazione allo stile retorico di Lisia, il quale \u00e8 considerato un maestro nell'arte di immedesimarsi nei caratteri e di plasmarli. La sua orazione \"Per Mantiteo\" \u00e8 un esempio della capacit\u00e0 dell'autore di delineare situazioni e caratteri."}
{"id": "9112143", "revid": "446353", "url": "https://it.wikipedia.org/wiki?curid=9112143", "title": "Yamaha YMF292", "text": "Lo YMF292, noto come SCSP (\"Saturn Custom Sound Processor\") \u00e8 un sound chip multifunzionale sviluppato da Yamaha per il Sega Saturn e per la sua versione arcade, l'ST-V, assieme al Model 2 e al Model 3.\nPer la generazione del suono, SCSP contiene 32 generatori di suoni che possono funzionare sia in sintesi FM che in modalit\u00e0 audio digitale PCM. L'hardware di produzione del suono viene quindi inserito nel processore di segnale digitale di effetti sonori a 128 fasi FH-1, che include 16 preset di effetti sonori. Infine, ogni canale audio viene mixato insieme, con una combinazione di canali completamente configurabile per vari livelli di complessit\u00e0 della realizzazione in FM. Ci\u00f2 ha permesso ai canali di modularsi a vicenda; in pratica erano collegati quattro generatori alla volta ma se lo si desiderava tutti i 32 generatori potevano essere combinati in un canale. L'SCSP includeva anche un controller di interrupt a 7 livelli.\nL'SCSP \u00e8 generalmente guidato tramite un processore esterno dedicato; nel caso dell'hardware Sega viene utilizzato un Motorola 68EC000. Accanto \u00e8 incluso anche un chip RAM per la memorizzazione di dati audio digitali e programmazione del suono e un chip DAC esterno.\nIn confronto all'hardware audio in altri sistemi di videogiochi dell'epoca, l'SCSP mancava di qualsiasi tipo di decompressione audio hardware."}
{"id": "9112155", "revid": "1451528", "url": "https://it.wikipedia.org/wiki?curid=9112155", "title": "O\u015brodek Badawczo-Rozwojowy Urz\u0105dze\u0144 Mechanicznych", "text": ""}
{"id": "9112157", "revid": "1647404", "url": "https://it.wikipedia.org/wiki?curid=9112157", "title": "Happier than Ever (singolo)", "text": "Happier than Ever \u00e8 un singolo della cantante statunitense Billie Eilish, pubblicato il 4 settembre 2021 come sesto estratto dall'album omonimo.\nDescrizione.\nQuindicesima traccia del disco, il brano presenta una prima parte dove assume le caratteristiche di una ballata, accompagnata da elementi soul, per poi passare ad una seconda sezione pi\u00f9 intensa che prende forma nel pop punk, nel rock e nel rock alternativo in stile anni novanta. Il testo racconta di una delusione amorosa e della fine di una relazione.\nIl brano ha ricevuto una candidatura ai Grammy Awards 2022 nella categoria Best Music Video.\nVideo musicale.\nIl video musicale, come per gran parte delle clip precedenti, \u00e8 stato diretto dalla stessa Eilish ed \u00e8 stato reso disponibile su YouTube in concomitanza con l'uscita dell'album."}
{"id": "9112160", "revid": "767487", "url": "https://it.wikipedia.org/wiki?curid=9112160", "title": "Svegliati, che non \u00e8 poco", "text": "Svegliati, che non \u00e8 poco (\"Amanece, que no es poco\") \u00e8 un film spagnolo del 1988 diretto da Jos\u00e9 Luis Cuerda."}
{"id": "9112161", "revid": "1310927", "url": "https://it.wikipedia.org/wiki?curid=9112161", "title": "N\u00e9stor Senra", "text": "Carriera.\nNazionale.\nIl 3 settembre 2021 ha esordito con la nazionale equatoguineana giocando l'incontro perso 3-0 contro la , valido per le qualificazioni al campionato mondiale di calcio 2022.\nStatistiche.\nPresenze e reti nei club.\n\"Statistiche aggiornate al 29 ottobre 2021.\""}
{"id": "9112167", "revid": "890883", "url": "https://it.wikipedia.org/wiki?curid=9112167", "title": "Jos\u00e9 Sazatornil", "text": "Biografia.\nNato a Barcellona nel 1925, ha scoperto la sua passione per la recitazione nel 1939, esordendo a teatro, interpretando il protagonista della commedia di Moli\u00e8re \"Il malato immaginario\". Debutta al cinema alcuni anni dopo, nel 1946. Ha lavorato anche come regista e scenografo televisivo."}
{"id": "9112172", "revid": "599013", "url": "https://it.wikipedia.org/wiki?curid=9112172", "title": "Jimmy Ekua", "text": "Carriera.\nNazionale.\nIl 3 settembre 2021 ha esordito con la nazionale equatoguineana giocando l'incontro perso 3-0 contro la , valido per le qualificazioni al campionato mondiale di calcio 2022.\nStatistiche.\nPresenze e reti nei club.\n\"Statistiche aggiornate al 3 settembre 2021.\""}
{"id": "9112175", "revid": "18323", "url": "https://it.wikipedia.org/wiki?curid=9112175", "title": "Merlyn Hans Dethlefsen", "text": "Biografia.\nNacque il 29 giugno 1934 a Greenville, Iowa. Dopo aver frequentato la Iowa State University per due anni, si arruol\u00f2 nell'US Air Force a Royal nel 1954, iniziando a frequentare l'Aviation Cadet Training Program l'8 giugno 1955.\nInizialmente prest\u00f2 servizio come navigatore, dal febbraio 1957 al gennaio 1959, sui velivoli da trasporto Douglas C-124 Globemaster II presso la Dover Air Force Base (Delaware), per poi entrare nel corso di addestramento al pilotaggio sulla Bainbridge Air Force Base (Georgia).\nDopo aver conseguito il brevetto di pilota militare nel febbraio 1960 e frequentato il corso di addestramento al combattimento fu assegnato in servizio al 9th Tactical Fighter Squadron, di stanza in Germania Ovest sulla Spangdahlem Air Base, equipaggiato con i cacciabombardieri North American F-100 Super Sabre. Rimase presso questo reparto dal gennaio 1961 al febbraio 1965.\nFu quindi trasferito al 560th Tactical Fighter Squadron di stanza sulla McConnell Air Force Base dove rimase sino all'ottobre 1966, quando part\u00ec per Sud Est Asiatico. Nel corso del 1965 aveva conseguito la laurea in economia presso l'University of Nebraska Omaha.\nInviato nel sud-est asiatico entr\u00f2 in servizio presso il 333rd Tactical Fighter Squadron, allora equipaggiato con i cacciabombardieri Republic F-105 Thunderchief, sulla base aerea di Takhli, in Thailandia. Il 10 marzo 1967 fu promosso captain, e in quello stesso giorno decoll\u00f2 con il suo F-105 per una missione contro l'acciaieria Thai Nguyen a nord di Hanoi insieme ad altri 71 cacciabombardieri tra F-105 Thunderchief di Korat e Takhli e McDonnell Douglas F-4 Phantom II di Ubon. Il loro compito era attaccare il complesso si missili terra-aria, i cannoni antiaerei e un anello di armi automatiche posto a difesa del bersaglio. Al primo passaggio, il suo leader di volo (F-105F 63-8335, pilotato da David Everson e Jose Luna, entrambi presi poi prigionieri di guerra) venne abbattuto dal fuoco dei cannoni contraerei da 85 mm e il suo gregario fu costretto a ritirarsi con gravi danni. Assunto quindi il comando della formazione di Wild Weasel il suo aereo fu colpito pi\u00f9 volte, riportando gravi danni, e malgrado la presenza in zona dei caccia Mikoyan-Gurevich MiG-21, egli esegu\u00ec cinque passaggi, insieme con il suo gregario Kenneth Holmes Bell, contro le difese aeree avversarie.\nEludendo un secondo MiG-21 port\u00f2 il suo aereo in picchiata per localizzare il complesso missilistico venendo nuovamente colpito dalla contraerea. Effettuando un ultimo attacco in picchiata spar\u00f2 con il cannone da 20 mm distruggendo uno dei siti di lancio prima di virare finalmente in direzione di Takhli, a 500 miglia di distanza. La missione fu considerata un successo anche se due F-4 della forza d'attacco furono abbattuti.\nPer il coraggio dimostrato in questo combattimento fu decorato con la Medal of Honor consegnatagli personalmente dal Presidente Lyndon B. Johnson il 1 febbraio 1968, terzo dei 12 aviatori che ne furono insigniti durante la guerra del Vietnam.\nDopo il servizio in Vietnam fu assegnato come pilota istruttore presso il 3575th Pilot Training Squadron e il 3576th Student Squadron di stanza sulla Vance Air Force Base, rimanendovi dal giugno 1967 all'agosto 1971. Frequent\u00f2 poi l'Air War College presso la Maxwell Air Force Base diplomandosi nel giugno 1972, passando quindi all'Army War College presso Carlisle Barracks, dal giugno 1972 al 1974. Fu quindi assistente direttore delle operazioni per lo stormo dei ricognitori supersonici Lockheed SR-71 Blackbird sulla Beale Air Force Base, prima di servire come direttore delle operazioni per il 96th Bomber Wing Heavy, equipaggiato con i bombardieri Boeing B-52 Stratofortress, di stanza sulla Dyess Air Force Base, dal 1975 al 1977. \nLasci\u00f2 il servizio in aeronautica militare nel 1977 con il grado di colonnello, si spense all'et\u00e0 di 53 anni, per cause naturali il 14 dicembre 1987 nella contea di Tarrant, in Texas. La salma fu successivamente sepolta nella sezione 65 del cimitero nazionale di Arlington."}
{"id": "9112183", "revid": "1428919", "url": "https://it.wikipedia.org/wiki?curid=9112183", "title": "Shev Shema'tata", "text": "Shev Shema'tata (), pi\u00f9 comunemente Shev Shmaytsa o \"Shev Shmaisa\", \u00e8 un'opera letteraria del diciottesimo secolo sulla logica e metodologia talmudica scritta da Aryeh Leib HaCohen Heller. Il titolo del libro \u00e8 in aramaico, e significa \"sette passaggi\". \nL'opera \u00e8 suddivisa appunto in sette sezioni, ciascuna di venticinque capitoli circa, che analizzano complesse questioni riguardanti il codice normativo Halakhah, tra cui l'attendibilit\u00e0 di un singolo testimone e le ramificazioni pratiche di un dubbio.\nIl processo di ragionamento che Heller impiega per analizzare e tentare di sciogliere questi conflitti e contraddizioni fondamentali nel Talmud, \u00e8 considerato la base del metodo analitico utilizzato nell'era moderna nello studio talmudico.\nSebbene una prima stesura del suo lavoro fosse stata inizialmente presentata da Heller da giovane, e precisamente durante i tradizionali sette giorni di festa che seguirono le sue nozze, Shev Shema'tata \u00e8 ufficialmente inclusa fra le sue pubblicazioni pi\u00f9 tardive, anche in seguito a significativi rimaneggiamenti da parte dell'autore.\nContenuti.\nIntroduzione.\nL'introduzione di Heller a questa celebre opera spiega la sua visione dell'ebraismo e include un'esegesi biblica complessa e profonda. La sua posizione di base \u00e8 una miscela di Kabbalah e neoplatonismo, in qualche modo assimilabile a quella espressa in \"Shene Luchot ha-Berit\" di Isaiah Horowitz, nonch\u00e9 nelle opere di Mos\u00e8 Luzzatto. Il punto di partenza \u00e8 una dottrina della Caduta, secondo la quale l'effetto del peccato di Adamo fu una momentanea confusione tra anima e corpo, tale per cui l'anima divent\u00f2 dipendente dalla gratificazione dei desideri del corpo. La relazione corretta \u00e8 quella in cui il corpo \u00e8 semplicemente uno strumento per l'anima e lo scopo dello sforzo religioso \u00e8 ripristinare questa linearit\u00e0. Attraverso l'analisi di una serie di episodi biblici, Heller illustra la sua tesi secondo cui non ci sarebbe alcun valore in un'osservanza della Torah che fosse gi\u00e0 pronta e che non lasciasse spazio ad alcun libero arbitrio in merito all'interpretazione e alla decisione di aderirvi. Piuttosto, cos\u00ec come la pratica halachah \u00e8 un codice che ci si sforza di seguire avvalendosi del proprio libero arbitrio, allo stesso modo il contenuto intellettuale della Torah \u00e8 presentato in una forma sia criptica che aperta, il cui valore dipende dalla propria lotta per interpretarlo e farlo proprio. L'analisi talmudica \u00e8 quindi la pi\u00f9 alta forma di impegno religioso, e lo scopo del libro \u00e8 fornire gli strumenti per questa attivit\u00e0.\nShema'tata.\nL'argomento generale affrontato nel libro \u00e8 il modo in cui la legge ebraica affronta i dubbi, sia sui fatti che sulla legge applicata. Il Talmud prevede una serie di \"presunzioni\" (in senso giuridico), a favore alternativamente del rigore o della clemenza, che variano a seconda delle circostanze. Una serie di dubbi sollevati da Heller riguarda il modo in cui interagiscono queste presunzioni. Un'altra \u00e8 la questione pi\u00f9 fondamentale di come funzionano le presunzioni. Cio\u00e8: una presunzione ha l'effetto di assimilare a tutti gli effetti i casi dubbi ai casi certi, o i casi dubbi sono una terza categoria con proprie leggi speciali, accanto ai certamente inclusi e ai certamente esclusi?\nSebbene ogni sezione si concentri su un principio halachico specifico, invariabilmente vengono sollevati e discussi altri principi. Questi principi implicano punti focali che trovano applicazione in tutto il corpus rabbinico. Il metodo di Heller consiste nel mettere alla prova ogni principio rispetto a una variet\u00e0 di passaggi talmudici. Qualora il concetto causasse una difficolt\u00e0 nel passaggio (es. il concetto dovrebbe applicarsi e non lo fa), Heller risolve l'arcano dimostrando che per qualsiasi ragione questo passaggio non si adatta alla categoria di quel particolare concetto (vedi Casistica). In questo modo vengono chiaramente definiti i confini esatti di ciascun principio, chiarendo altres\u00ec le esatte applicazioni di ciascun principio. \nSezione Uno.\nLa prima sezione tenta di chiarire se il concetto di \"Un dubbio in una questione biblica \u00e8 trattato in modo rigoroso\" \u00e8 in realt\u00e0 un concetto biblico a sua volta o se in alternativa \u00e8 interamente di origine rabbinica. Questa sezione prosegue con una discussione sui principi secondo cui, se c'\u00e8 un dubbio riguardo a un caso di impurit\u00e0 spirituale, se questo si \u00e8 verificato nel dominio pubblico \"governiamo con indulgenza, e nel dominio privato con rigore\" (Sotah 28b). Infine, viene spiegata la sentenza secondo cui in un caso di \"Sefek Sefeika\" - un caso di dubbio in cui un lato della questione \u00e8 esso stesso soggetto a dubbio - si governa con indulgenza. Il motivo \u00e8 che poich\u00e9 la maggior parte dei lati di questa questione tende a un lato clemente, il principio di \"Rov\" -secondo cui va avallato il volere della maggioranza- \u00e8 chiamato in causa e \"governiamo con clemenza\".\nSezione Due.\nLa seconda sezione analizza la presunzione di \"chazakah\". Chazakah \u00e8 la presunzione secondo cui in caso di dubbio si pu\u00f2 presumere che lo stato fisico o giuridico dell'oggetto (o persona) in questione rimanga costante. A questo punto l'attenzione \u00e8 su \"Chezkat Ha'Guf\" (lo stato fisico dell'oggetto rimane invariato) e \"Chezkat Mammon\" (presumiamo che un oggetto appartenga al suo attuale possessore se non diversamente dimostrato). I punti di forza relativi di questi due \"Chazakot\" vengono confrontati e contrapposti. Viene analizzata anche l'importanza della forza di ciascuna affermazione delle parti: nel caso in cui una delle parti \u00e8 dubbiosa circa la propria affermazione, allora un \"chazakah\" potrebbe non bastare a risolvere il caso.\nSezione Tre.\nLa terza sezione si basa sulla sezione precedente. Il passaggio focale qui \u00e8 Niddah 2b: un caso in cui si era certi dello stato di un oggetto (nel caso specifico un bagno rituale) il primo giorno e di nuovo il settimo giorno, ma non si \u00e8 sicuri del tempo intermedio (i giorni dal secondo al sesto). La domanda \u00e8 se la certezza del primo giorno \u00e8 di primaria importanza nel decidere lo stato dei giorni successivi (\"Chazakah D'Me'ikara\") o se invece la certezza del settimo giorno \u00e8 pi\u00f9 rilevante (\"Chazaka D'Hashta\"). Heller fa notare (basandosi su vari passaggi talmudici) che se l'oggetto \u00e8 destinato a cambiare (nel suo esempio una ragazza che probabilmente maturer\u00e0) allora il \"Chazakah D'Hashta\" ha la precedenza.\nSezione Quattro.\nLa quarta sezione discute il principio (Bava Batra 23b) che in caso di conflitto tra il principio che va seguita la maggioranza (\"Rov\") e la presunzione che se un oggetto viene trovato vicino a un certo luogo possiamo presumere che l'oggetto abbia avuto origine in quel luogo (\"Karov\"), la legge di \"Rov\" ha potere decisivo. Heller si dilunga ulteriormente nel discutere il potere di \"Rov\" per quanto riguarda i casi monetari e il potere di \"Rov\" di togliere un oggetto al suo attuale possessore.\nSezione Cinque.\nLa quinta sezione riguarda un disaccordo tra i Rishonim, in riferimento al caso in cui una persona o un oggetto \u00e8 sotto l'influenza di un tipo specifico di impurit\u00e0 spirituale o divieto halachico. Il soggetto allora viene coinvolto in qualcosa che lo lascia nel dubbio di un diverso tipo di divieto o impurit\u00e0, e quindi si libera dell'impurit\u00e0 originaria. La domanda \u00e8 se il \"Chazakah\" della prima impurit\u00e0 valga a determinare il suo status anche in riferimento alla seconda impurit\u00e0.\nSezione Sei.\nQuesta sezione mette a confronto il potere di un singolo testimone e il potere di \"Chazakah\". Viene anche discusso il caso di due gruppi di testimoni che si contraddicono a vicenda.\nSezione Sette.\nL'ultima sezione tratta il concetto halachico secondo cui un testimone normalmente ritenuto inattendibile (ad esempio un bambino) \u00e8 creduto se nel mezzo di una normale conversazione menziona qualcosa di sfuggita. Viene analizzata anche la convinzione di alcune persone che affermano di riconoscere un oggetto o una persona specifici senza che siano stati precedentemente menzionate loro caratteristiche identificative specifiche di quell'oggetto o di quella persona.\nInfluenza.\nL'approccio del rabbino Aryeh Leib HaCohen Heller \u00e8 stato influente nella scuola lituana del diciannovesimo secolo, e il lavoro di Shimon Shkop \"Sha'are Yosher\" \u00e8 ampiamente considerato basato sul lavoro del predecessore.\nBibliografia.\nLouis Jacobs, \"Introduzione teologica del rabbino Aryeh Laib Heller al suo \"Shev Shema'tata\" \", \"ebraismo moderno\", vol. 1, n. 2 (settembre 1981), pp.\u00a0184\u2013216"}
{"id": "9112184", "revid": "131145", "url": "https://it.wikipedia.org/wiki?curid=9112184", "title": "Zhou Hongzhuan", "text": "Biografia.\nA causa di una poliomielite contratta all'et\u00e0 di tre anni, ha perso entrambe le gambe. Nel 2004 ha iniziato a praticare l'atletica leggera paralimpica e nel 2006 ha vestito per la prima volta la maglia della nazionale cinese ai campionati mondiali paralimpici di Assen, dove ha conquistato la medaglia d'argento nei 100 metri piani T53 e il quinto posto nei 200 metri piani T53. Nel 2008 ha vinto l'oro iridato negli 800 metri piani T53 ai Giochi paralimpici di Pechino, dove si \u00e8 anche classificata seconda e terza rispettivamente nei 400 e 200 metri piani T53. Alla successiva edizione dei campionati mondiali, quella di Christchurch 2011, ha ottenuto la medaglia di bronzo nei 100 e 200 metri piani T53, quella d'argento negli 800 metri pini T53 e quella d'oro nella staffetta 4\u00d7400 metri T53/54, dove con le connazionali ha fatto registrare il nuovo record del mondo di categoria.\nNel 2012 ha preso parte alla sua prima Paralimpiade: ai Giochi paralimpici di Londra ha conquistato il titolo di campionessa paralimpica dei 400 e 800 metri piani T53, mentre nei 200 metri piani T53 ha portato a casa la medaglia d'argento e quella di bronzo \u00e8 arrivata nella gara dei 100 metri piani T53. Nel 2013 \u00e8 stata campionessa mondiale paralimpica dei 400 e 800 metri piani T53 ai mondiali paralimpici di Lione e nel 2014, ai Giochi para-asiatici di Incheon, si \u00e8 classificata seconda nei 100 metri piani T53 e prima nei 400, 800 e 1500 metri piani T53.\nAi campionati mondiali di atletica leggera paralimpica di Doha 2015 ha conquistato cinque medaglie: tre d'argento nei 400 e 800 metri piani T53 e nei 5000 metri piani T54 e due d'oro negli 1500 metri piani T54 e nella staffetta 4\u00d7400 metri T53/54. L'anno successivo ha preso parte ai Giochi paralimpici di Rio de Janeiro, dove le medaglie d'oro nei 400 e 800 metri piani T53 e nella staffetta 4\u00d7400 metri T53/54 sono state accompagnati tre nuovi record mondiali paralimpici.\nNel 2017 si \u00e8 classificata nona nei 1500 metri piani T53 ai mondiali paralimpici di Londra, dove ha anche ricevuto due medaglie d'oro nei 400 e 800 metri piani T53 e una di bronzo nei 100 metri piani T53. A distanza di quasi un anno, ai Giochi para-asiatici di Giacarta ha conquistato quattro medaglie d'oro nei 100, 200, 400 e 800 metri piani T53.\nAi campionati mondiali di Dubai 2019 \u00e8 stata vicecampionessa dei 100 e 400 metri piani T53 e ha conquistato la medaglia di bronzo negli 800 metri piani T53. Nel 2021 ha preso parte ai Giochi paralimpici di Tokyo, aggiudicandosi due medaglie d'argento nei 100 e 800 metri piani T53 e una medaglia di bronzo nei 400 metri piani T53."}
{"id": "9112186", "revid": "131145", "url": "https://it.wikipedia.org/wiki?curid=9112186", "title": "Hongzhuan Zhou", "text": ""}
{"id": "9112212", "revid": "28057", "url": "https://it.wikipedia.org/wiki?curid=9112212", "title": "Matteo di Castello", "text": ""}
{"id": "9112214", "revid": "588403", "url": "https://it.wikipedia.org/wiki?curid=9112214", "title": "Futbol'nyj Klub \u0160achtar Donec'k 2021-2022 (femminile)", "text": "Questa voce raccoglie le informazioni riguardanti la squadra femminile dello Shakhtar Donetsk nelle competizioni ufficiali della stagione 2021-2022.\nMaglie e sponsor.\nLo sponsor tecnico per la stagione 2021-2022 \u00e8 Puma.\nStatistiche.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso."}
{"id": "9112238", "revid": "217591", "url": "https://it.wikipedia.org/wiki?curid=9112238", "title": "Mirjam Baouardy", "text": ""}
{"id": "9112266", "revid": "599013", "url": "https://it.wikipedia.org/wiki?curid=9112266", "title": "William White (calciatore)", "text": "Carriera.\nClub.\nHa giocato nella terza divisione finlandese con il N\u00e4rpes Kraft.\nNazionale.\nTra il 2015 e il 2019, ha giocato 6 partite con la nazionale bermudiana.\nStatistiche.\nPresenze e reti nei club.\n\"Statistiche aggiornate al 4 settembre 2021.\""}
{"id": "9112272", "revid": "1318658", "url": "https://it.wikipedia.org/wiki?curid=9112272", "title": "Futbol'nyj Klub \u0160achtar Donec'k (femminile)", "text": "Il Futbol'nyj Klub \u0160achtar Donec'k \u00e8 una societ\u00e0 calcistica femminile ucraina con sede nella citt\u00e0 di Donec'k, sezione dell'omonimo club.\nFondata nel 2021, milita nella Per\u0161a Liha, la seconda serie del calcio ucraino femminile."}
{"id": "9112273", "revid": "1468869", "url": "https://it.wikipedia.org/wiki?curid=9112273", "title": "Burhan Sonmez", "text": ""}
{"id": "9112279", "revid": "963244", "url": "https://it.wikipedia.org/wiki?curid=9112279", "title": "Louis La Ravoire Morrow", "text": "Biografia.\nNacque in Texas da padre francese e madre statunitense; trasferitosi con la famiglia a Puebla, in Messico, vi abbracci\u00f2 la vita religiosa tra i salesiani. Si licenzi\u00f2 in diritto canonico e storia ecclesiastica e fu ordinato prete nel 1921.\nFu scelto come segretario dal vescovo salesiano Guglielmo Piani, prima ausiliare di Puebla e poi, dal 1922, delegato apostolico nelle Filippine. Acquis\u00ec una notevole popolarit\u00e0 come autore di una serie di testi di catechesi, largamente diffusi e tradotti in diverse lingue.\nFu eletto vescovo di Krishnagar, nel Bengala Occidentale, e consacrato insieme con altri 11 vescovi missionari a Roma da papa Pio XII nel 1939.\nA Krishnagar trov\u00f2 condizioni climatiche difficili e pochissimi cattolici, in massima parte analfabeti. Promosse numerose opere caritative, tanto che la popolazione hindu e musulmana della citt\u00e0 lo conferm\u00f2 per 12 anni assessore incaricato dell'assistenza ai poveri.\nPer l'educazione e la formazione religiosa della popolazione femminile, fond\u00f2 la congregazione delle suore catechiste di Maria Immacolata, Aiuto dei cristiani.\nLasci\u00f2 la guida della diocesi nel 1969 e fu trasferito alla sede titolare di Valliposita, alla quale rinunci\u00f2 nel 1971.\nGenealogia episcopale.\nLa genealogia episcopale \u00e8:"}
{"id": "9112283", "revid": "122835318", "url": "https://it.wikipedia.org/wiki?curid=9112283", "title": "Zankoku na tenshi no t\u0113ze", "text": ""}
{"id": "9112305", "revid": "1924342", "url": "https://it.wikipedia.org/wiki?curid=9112305", "title": "Consequence of Sound", "text": ""}
{"id": "9112308", "revid": "228587", "url": "https://it.wikipedia.org/wiki?curid=9112308", "title": "Zawada", "text": "Zawada \u00e8 una localit\u00e0 situata nel comune polacco di Turawa, nel distretto di Opole, nel voivodato di Opole.\nVi ha sede il torneo Hart Open.\nLa localit\u00e0 ha circa 1200 abitanti. "}
{"id": "9112309", "revid": "33689", "url": "https://it.wikipedia.org/wiki?curid=9112309", "title": "Neverwinter Nights (AOL)", "text": ""}
{"id": "9112313", "revid": "217591", "url": "https://it.wikipedia.org/wiki?curid=9112313", "title": "Vailankanni", "text": ""}
{"id": "9112316", "revid": "33689", "url": "https://it.wikipedia.org/wiki?curid=9112316", "title": "Videogiochi per DOS", "text": ""}
{"id": "9112317", "revid": "92723", "url": "https://it.wikipedia.org/wiki?curid=9112317", "title": "Fran\u00e7ois-Xavier Ross", "text": "Biografia.\nOrdinato prete nel 1894, fu direttore della scuola normale di Rimouski.\nFu eletto da papa Pio XI primo vescovo di Gasp\u00e9 e fu consacrato nel 1922 nella cattedrale di Rimouski dall'arcivescovo Pietro di Maria, delegato apostolico in Canada.\nNella diocesi, dove al suo arrivo erano presenti solo le Suore di Nostra Signora del Santo Rosario, fece giungere le canonichesse regolari ospedaliere della misericordia di Ges\u00f9 per aprire un H\u00f4tel-Dieu, le orsoline per dirigere una scuola per la formazione di insegnanti, i gesuiti ai quali affid\u00f2 il nuovo seminario diocesano. Fond\u00f2 le Suore missionarie di Cristo Re.\nMor\u00ec presso l'H\u00f4tel-Dieu di Qu\u00e9bec e fu sepolto nel cimitero delle orsoline di Gasp\u00e9; le sue spoglie furono poi inumate in cattedrale.\nGenealogia episcopale.\nLa genealogia episcopale \u00e8:"}
{"id": "9112319", "revid": "33689", "url": "https://it.wikipedia.org/wiki?curid=9112319", "title": "Videogiochi per Macintosh", "text": ""}
{"id": "9112322", "revid": "33689", "url": "https://it.wikipedia.org/wiki?curid=9112322", "title": "Videogiochi per MSX", "text": ""}
{"id": "9112323", "revid": "33689", "url": "https://it.wikipedia.org/wiki?curid=9112323", "title": "Videogiochi per ZX Spectrum", "text": ""}
{"id": "9112325", "revid": "33689", "url": "https://it.wikipedia.org/wiki?curid=9112325", "title": "Videogiochi per Mac", "text": ""}
{"id": "9112326", "revid": "33689", "url": "https://it.wikipedia.org/wiki?curid=9112326", "title": "Videogiochi per Commodore VIC-20", "text": ""}
{"id": "9112327", "revid": "33689", "url": "https://it.wikipedia.org/wiki?curid=9112327", "title": "Videogiochi per Commodore 16", "text": ""}
{"id": "9112328", "revid": "963244", "url": "https://it.wikipedia.org/wiki?curid=9112328", "title": "Grosses-Roches", "text": "Grosses-Roches \u00e8 un comune del Canada, situato nella provincia del Qu\u00e9bec, nella regione di Bas-Saint-Laurent. Appartiene alla municipalit\u00e0 regionale di contea di La Matanie."}
{"id": "9112329", "revid": "33689", "url": "https://it.wikipedia.org/wiki?curid=9112329", "title": "Videogiochi per Atari ST", "text": ""}
{"id": "9112330", "revid": "33689", "url": "https://it.wikipedia.org/wiki?curid=9112330", "title": "Videogiochi per Amstrad CPC", "text": ""}
{"id": "9112333", "revid": "33689", "url": "https://it.wikipedia.org/wiki?curid=9112333", "title": "Videogiochi per BBC Micro", "text": ""}
{"id": "9112339", "revid": "33689", "url": "https://it.wikipedia.org/wiki?curid=9112339", "title": "Videogiochi per Atari 2600", "text": ""}
{"id": "9112340", "revid": "33689", "url": "https://it.wikipedia.org/wiki?curid=9112340", "title": "Videogiochi per Dreamcast", "text": ""}
{"id": "9112341", "revid": "33689", "url": "https://it.wikipedia.org/wiki?curid=9112341", "title": "Videogiochi per GameCube", "text": ""}
{"id": "9112342", "revid": "33689", "url": "https://it.wikipedia.org/wiki?curid=9112342", "title": "Videogiochi per Master System", "text": ""}
{"id": "9112343", "revid": "124383538", "url": "https://it.wikipedia.org/wiki?curid=9112343", "title": "Episodi di Fate/kaleid liner Prisma Illya", "text": "Questa \u00e8 la lista degli episodi dell'anime Fate/kaleid liner Prisma Illya, prodotto da Silver Link e adattamento dell'omonimo manga di Hiroshi Hiroyama, che \u00e8 a sua volta uno spin-off della visual novel di Type-Moon, \"Fate/stay night\". Ambientata in un universo alternativo a quello della serie precedente e al suo prequel, \"Fate/Zero\", la serie segue Illyasviel von Einzbern, alias Illya, che a malincuore diventa una ragazza magica incaricata di catturare carte magiche sparse per la citt\u00e0. La prima stagione \u00e8 stata diretta da Shin \u014cnuma, Takashi Sakamoto e Miki Minato, sceneggiata da Kenji Inoue e composta musicalmente da Tatsuya Kato. \u00c8 stata trasmessa in Giappone su Tokyo MX e relative affiliate dal 13 luglio al 14 settembre 2013. Gli episodi sono stati pubblicati in streaming una settimana prima sul portale Niconico. La sigla d'apertura \u00e8 \"Starlog\" di ChouCho mentre quella di chiusura \u00e8 \"Prism Sympathy\" delle StylipS. La sigla finale dell'episodio 9 \u00e8 del gruppo StylipS.\nUna seconda stagione, \"Fate/kaleid liner Prisma Illya 2wei!\", \u00e8 andata in onda tra il 10 luglio e l'11 settembre 2014. La sigla d'apertura \u00e8 \"Moving Soul\" di Minami Kuribayashi mentre quella di chiusura \u00e8 \"Two By Two\" di Yumeha Kouda.\nLa terza stagione, \"Fate/kaleid liner Prisma Illya 2wei Herz!\", \u00e8 stata invece trasmessa dal 25 luglio al 26 settembre 2015. La sigla di apertura \u00e8 di fh\u00e1na mentre quelle di chiusura sono di Yumeha Kouda (episodi 1-5) e \"Wishing Diary\" (episodi 6-10), entrambe interpretate da Yumeha Kouda.\nLa quarta stagione, \"Fate/kaleid liner Prisma Illya 3rei!\", \u00e8 stata trasmessa dal 3 luglio al 21 settembre 2016. La sigla d'apertura \u00e8 \"Asterism\" di ChouCho, mentre quella finale \u00e8 \"WHIMSICAL WAYWARD WISH\" di TECHNOBOYS PULCRAFT GREEN-FUND feat. Yumeha Kouda. La sigla finale dell'episodio nove \u00e8 \"Cuddle\" di ChouCho.\nI diritti di distribuzione internazionale al di fuori dell'Asia sono stati acquistati da Crunchyroll, che ha pubblicato tutte e quattro le stagioni in simulcast in versione sottotitolata in vari Paesi del mondo, tra cui l'Italia, dove sono state rese disponibili la terza e la quarta serie.\nHome video.\nGiappone.\nLa prima stagione \u00e8 stata pubblicata in DVD e Blu-ray dal 27 settembre 2013 al 31 gennaio 2014\nLa seconda stagione \u00e8 stata pubblicata in DVD e Blu-ray dal 26 settembre 2014 al 30 gennaio 2015.\nLa terza stagione \u00e8 stata pubblicata in DVD e Blu-ray dal 25 settembre 2015 al 29 gennaio 2016.\nLa quarta stagione \u00e8 stata pubblicata in DVD e Blu-ray dal 30 settembre 2016 al 24 febbraio 2017."}
{"id": "9112345", "revid": "33689", "url": "https://it.wikipedia.org/wiki?curid=9112345", "title": "Videogiochi per Mega Drive", "text": ""}
{"id": "9112347", "revid": "33689", "url": "https://it.wikipedia.org/wiki?curid=9112347", "title": "Videogiochi per Nintendo Entertainment System", "text": ""}
{"id": "9112348", "revid": "33689", "url": "https://it.wikipedia.org/wiki?curid=9112348", "title": "Videogiochi per Nintendo 64", "text": ""}
{"id": "9112349", "revid": "33689", "url": "https://it.wikipedia.org/wiki?curid=9112349", "title": "Videogiochi per PC Engine", "text": ""}
{"id": "9112350", "revid": "33689", "url": "https://it.wikipedia.org/wiki?curid=9112350", "title": "Videogiochi per PlayStation", "text": ""}
{"id": "9112351", "revid": "33689", "url": "https://it.wikipedia.org/wiki?curid=9112351", "title": "Videogiochi per PlayStation 2", "text": ""}
{"id": "9112353", "revid": "33689", "url": "https://it.wikipedia.org/wiki?curid=9112353", "title": "Videogiochi per PlayStation 3", "text": ""}
{"id": "9112354", "revid": "33689", "url": "https://it.wikipedia.org/wiki?curid=9112354", "title": "Videogiochi per Saturn", "text": ""}
{"id": "9112355", "revid": "33689", "url": "https://it.wikipedia.org/wiki?curid=9112355", "title": "Videogiochi per Super Nintendo Entertainment System", "text": ""}
{"id": "9112356", "revid": "33689", "url": "https://it.wikipedia.org/wiki?curid=9112356", "title": "Videogiochi per SNES", "text": ""}
{"id": "9112357", "revid": "33689", "url": "https://it.wikipedia.org/wiki?curid=9112357", "title": "Videogiochi per Xbox", "text": ""}
{"id": "9112359", "revid": "33689", "url": "https://it.wikipedia.org/wiki?curid=9112359", "title": "Videogiochi per Game Boy Advance", "text": ""}
{"id": "9112362", "revid": "33689", "url": "https://it.wikipedia.org/wiki?curid=9112362", "title": "Videogiochi per Game Boy Color", "text": ""}
{"id": "9112368", "revid": "122967795", "url": "https://it.wikipedia.org/wiki?curid=9112368", "title": "Lola LC87", "text": "La Lola LC87 \u00e8 una monoposto di Formula 1 costruita dalla britannica Lola e utilizzata dalla scuderia francese Larrousse per partecipare al campionato mondiale di Formula 1 1987.\nRealizzata sulla base della \"Lola T87/90\" che era una monoposto omologata e impiegata in F3000, la vettura \u00e8 stata la prima monoposto che ha portato all'esordio il team Larrousse."}
{"id": "9112378", "revid": "963244", "url": "https://it.wikipedia.org/wiki?curid=9112378", "title": "Missionarie di Santa Teresa del Bambin Ges\u00f9", "text": "Le Missionarie di Santa Teresa del Bambin Ges\u00f9 (in portoghese \"Mission\u00e1rias de Santa Teresa do Menino Jesus\"; sigla \"M.S.T.\") sono un istituto religioso femminile di diritto pontificio.\nStoria.\nLa congregazione fu fondata il 19 marzo 1948 a Our\u00e9m dal vescovo barnabita Eliseo Maria Coroli, prelato di Guam\u00e1. Il noviziato fu aperto il 25 marzo 1954 a Bragan\u00e7a.\nIl 25 marzo 1976 la Santa Sede concesse il nulla osta per l'erezione dell'istituto in congregazione religiosa di diritto diocesano.\nAttivit\u00e0 e diffusione.\nLe suore si dedicano all'aiuto ai missionari nel lavoro pastorale e pratico, all'istruzione primaria e secondaria della giovent\u00f9, all'assistenza a malati e poveri e ad altre attivit\u00e0 religiose e sociali; ai tre voti comuni a tutti i religiosi aggiungono quello di \"apostolato della gioia\".\nOltre che in Brasile, sono presenti in Angola e Italia; la sede generalizia \u00e8 a Bragan\u00e7a, in Brasile.\nAlla fine del 2015 l'istituto contava 148 religiose in 31 case."}
{"id": "9112379", "revid": "76963", "url": "https://it.wikipedia.org/wiki?curid=9112379", "title": "Milena Smit", "text": ""}
{"id": "9112396", "revid": "1702319", "url": "https://it.wikipedia.org/wiki?curid=9112396", "title": "Chiesa di San Michele Arcangelo (Bellinzago Lombardo)", "text": "La chiesa di San Michele Arcangelo \u00e8 la parrocchiale di Bellinzago Lombardo, in citt\u00e0 metropolitana e arcidiocesi di Milano; fa parte del decanato di Melzo.\nStoria.\nNel \"Liber Notitiae Sanctorum Mediolani\" si legge che l'originaria cappella di Bellinzago Lombardo era filiale della pieve di Gorgonzola, situazione confermata dalla \"Notitia cleri\" del 1398; questa chiesa fu eretta a parrocchiale nel 1466.\nQuesto edifico si componeva di un'unica navata, sulla quale si affacciavano le due cappelle laterali; grazie alla \"Nota parrocchie Stato di Milano\" del 1781 si conosce che il numero dei fedeli bellinzaghesi era 814, scesi a 812 nel 1788.\nNel 1897 l'arcivescovo di Milano Andrea Carlo Ferrari, compiendo la sua visita pastorale, trov\u00f2 che la parrocchiale, che era sede della confraternita del Santissimo Sacramento, aveva come filiali gli oratori di Santa Maria della Neve e di San Giorgio e che i fedeli erano 1460.\nLa prima pietra della nuova chiesa venne posta il 5 marzo 1938 dall'arcivescovo Alfredo Ildefonso Schuster; l'edificio, disegnato da Giuseppe Brambilla, fu portato a termine nel 1948 e consacrato il 15 ottobre del medesimo anno.\nNel 1972, in seguito alla riforma della suddivisione territoriale dell'arcidiocesi voluta dall'arcivescovo Giovanni Colombo, la parrocchia pass\u00f2 dal vicariato di Gorgonzola al decanato di Melzo.\nDescrizione.\nEsterno.\nLa facciata a salienti della chiesa, rivolta a sud e scandita da quattro lesene, presenta al centro il portale d'ingresso principale, affiancato dai due ingressi laterali e sovrastato da un'immagine sacra, e, pi\u00f9 in alto, una grande finestra di forma semicircolare, sormontata dalla scritta \"DOM S. Michaeli Arcangelo\".\nDai fianchi, rivestiti in laterizio e suddivisi da lesene e archi a tutto sesto, aggettano i volumi delle due cappelle laterali. Dal centro dell'edificio emerge il tiburio a pianta ottagonale.\nAnnesso alla parrocchiale \u00e8 il campanile a pianta quadrata in stile postmoderno, con cella campanaria in metallo.\nInterno.\nL'interno dell'edificio si compone di un'unica navata, sulla quale si affacciano due grandi cappelle laterali; l'aula \u00e8 coronata nel mezzo da un'ampia cupola, illuminata da un oculo in sommit\u00e0.\nAl termine della navata si sviluppa il presbiterio, coperto da una volta a botte e chiuso sul fondo dall'abside a pianta semicircolare, sulle cui pareti si aprono due alte monofore a tutto sesto; l'ambiente accoglie nel mezzo l'altare maggiore a mensa, aggiunto nel 1988."}
{"id": "9112400", "revid": "486946", "url": "https://it.wikipedia.org/wiki?curid=9112400", "title": "Lupin Sansei - Prison of the Past", "text": ""}
{"id": "9112401", "revid": "123676639", "url": "https://it.wikipedia.org/wiki?curid=9112401", "title": "Halifax Gazette", "text": "L'Halifax Gazette \u00e8 stato il primo periodico canadese, fondato il 23 marzo 1752 a Halifax, Nuova Scozia. Il settimanale, interamente finanziato dal governo, era stato pubblicato settimanalmente da John Bushell. "}
{"id": "9112410", "revid": "84184", "url": "https://it.wikipedia.org/wiki?curid=9112410", "title": "Marciani", "text": ""}
{"id": "9112411", "revid": "84184", "url": "https://it.wikipedia.org/wiki?curid=9112411", "title": "Marcheggiani", "text": ""}
{"id": "9112414", "revid": "46291", "url": "https://it.wikipedia.org/wiki?curid=9112414", "title": "Platycarphella", "text": "Platycarphella \u00e8 un genere di piante angiosperme dicotiledoni della famiglia delle Asteraceae.\nEtimologia.\nIl nome generico (\"Platycarphella\") deriva da due parole greche: \"platys\" (= piatto o grande) e \"carpha\" (= frutto), e si riferisce al largo frutto di questa specie. Il nome \"Platycarphella\" \u00e8 inoltre un diminutivo del genere \"Platycarpha\" in quanto le sue specie sono derivate da quest'ultimo.\nIl nome scientifico del genere \u00e8 stato definito dai botanico contemporanei Vicki Ann Funk (1947 - 2019) e Harold Ernest Robinson (1932 - 2020) nella pubblicazione \"Compositae Newsletter. Stockholm\" (47: 26) del 2009.\nDescrizione.\nLe specie di questo genere sono piante perenni con portamenti erbacei, rosettiformi e acaulescenti. Sono presenti dei rizomi. Non c'\u00e8 latice.\nIn genere sono presenti foglie basali prostrate che spesso formano delle rosette. Le foglie si irradiano da una corona lanosa. La forma della lamina varia da obovata a oblanceolata; i bordi possono essere da interi, minutamente dentati (raramente sono pennatosetti). Le stipole e le spine sono assenti. Lunghezza delle foglie: 8 \u2013 60\u00a0mm.\nLe infiorescenze sono composte da capolini sessili raccolti al centro delle rosette. Sono presenti delle infiorescenze secondarie. I capolini, discoidi, sono formati da un involucro a forma pi\u00f9 o meno cilindrica composto da brattee (o squame) all'interno delle quali un ricettacolo fa da base ai fiori. Le brattee disposte in pi\u00f9 serie in modo embricato e scalato hanno varie forme e la consistenza pu\u00f2 variare da erbacea a cartacea. Il ricettacolo, a forma piatta o pi\u00f9 o meno conica, pu\u00f2 essere ricoperto da pagliette oppure, pi\u00f9 raramente, \u00e8 nudo.\nI fiori, da 3 a 14, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). Sono tubulosi (actinomorfi), ermafroditi (bisessuali) e fertili.\nI frutti sono degli acheni con pappo. La forma dell'achenio in genere \u00e8 oblunga, prismatica con delle rugosit\u00e0 trasversali. Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente; la superficie, specialmente alla base, \u00e8 irsuta per peli arricciati o uncinati. Il carpoforo (o carpopodium - il ricettacolo alla base del gineceo) \u00e8 anulare. I pappi, formati da una o due serie di scaglie tronche, persistenti, sono direttamente inseriti nel pericarpo o connati in un anello parenchimatico posto sulla parte apicale dell'achenio.\nDistribuzione e habitat.\nLe specie di questo genere si trovano in Africa del sud: Botswana, Sudafrica e Namibia.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo genere, attualmente, in base alle ultime analisi filogenetiche del DNA, appartengono alla sottofamiglia Vernonioideae; in precedenza, all'interno del genere \"Platycarpha\", erano descritte nella famiglia Cichorioideae o nella trib\u00f9 Arctotideae.\nI caratteri distintivi per le specie di questo genere sono:\nElenco delle specie.\nIl genere \"Platycarphella\" ha 2 specie:"}
{"id": "9112422", "revid": "96758", "url": "https://it.wikipedia.org/wiki?curid=9112422", "title": "Heorhij Citai\u0161vili", "text": ""}
{"id": "9112426", "revid": "1924342", "url": "https://it.wikipedia.org/wiki?curid=9112426", "title": "Someday (OneRepublic)", "text": "Someday \u00e8 un singolo del gruppo musicale statunitense OneRepublic, pubblicato il 17 settembre 2021 come settimo estratto dal quinto album in studio \"Human\".\nVideo musicale.\nIl video, diretto da Miles Cable e Isaac Rentz, \u00e8 stato reso disponibile il 27 agosto 2021 attraverso il canale YouTube del gruppo."}
{"id": "9112432", "revid": "439868", "url": "https://it.wikipedia.org/wiki?curid=9112432", "title": "Hannikainen", "text": ""}
{"id": "9112435", "revid": "439868", "url": "https://it.wikipedia.org/wiki?curid=9112435", "title": "Tenor (disambigua)", "text": ""}
{"id": "9112443", "revid": "247222", "url": "https://it.wikipedia.org/wiki?curid=9112443", "title": "Bottega dell'Arte", "text": ""}
{"id": "9112445", "revid": "1452073", "url": "https://it.wikipedia.org/wiki?curid=9112445", "title": "Sherwood (Wisconsin)", "text": ""}
{"id": "9112449", "revid": "125608830", "url": "https://it.wikipedia.org/wiki?curid=9112449", "title": "Filippo Scotti", "text": "Biografia.\nNel 2010 si iscrive a vari corsi e laboratori teatrali a Napoli. Dopo il teatro, dove nel 2017 debutta come protagonista nello spettacolo \"Il Marchese di Collino\" diretto da Patrizia Di Martino, inizia a recitare in diversi cortometraggi di registi come Gabriele Russo e Francesca Macr\u00ec. Nello stesso anno ottiene un piccolo ruolo all'interno della serie televisiva \"1994\" e poi due anni dopo nella serie prodotta da Netflix \"Luna nera\" e nel film \"Il re muore\".\nIl primo ruolo da protagonista arriva nel 2021 in \"\u00c8 stata la mano di Dio\", per la regia di Paolo Sorrentino, dove interpreta il ruolo di Fabietto Schisa, alter ego dello stesso Sorrentino da giovane. Per questa interpretazione ha vinto il Premio Marcello Mastroianni alla 78\u00aa Mostra internazionale di Venezia."}
{"id": "9112450", "revid": "439868", "url": "https://it.wikipedia.org/wiki?curid=9112450", "title": "Kuula (disambigua)", "text": ""}
{"id": "9112451", "revid": "439868", "url": "https://it.wikipedia.org/wiki?curid=9112451", "title": "Kuusisto", "text": ""}
{"id": "9112454", "revid": "2039387", "url": "https://it.wikipedia.org/wiki?curid=9112454", "title": "Collegio elettorale di Verona Est (Camera dei deputati)", "text": "Il collegio di Verona Est fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Veneto 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Verona Est era uno dei 37 collegi uninominali in cui era suddiviso il Veneto e, come previsto dal D.Lgs. del 20 dicembre 1993 n. 536, comprendeva parte del comune di Verona."}
{"id": "9112455", "revid": "122837788", "url": "https://it.wikipedia.org/wiki?curid=9112455", "title": "Wei Meng", "text": "Precedentemente, aveva gi\u00e0 gareggiato nello skeet femminile alle Olimpiadi di Rio 2016."}
{"id": "9112456", "revid": "439868", "url": "https://it.wikipedia.org/wiki?curid=9112456", "title": "Palmgren", "text": ""}
{"id": "9112458", "revid": "439868", "url": "https://it.wikipedia.org/wiki?curid=9112458", "title": "Sallinen", "text": ""}
{"id": "9112459", "revid": "439868", "url": "https://it.wikipedia.org/wiki?curid=9112459", "title": "V\u00e4nsk\u00e4", "text": ""}
{"id": "9112461", "revid": "2039387", "url": "https://it.wikipedia.org/wiki?curid=9112461", "title": "Collegio elettorale di Bussolengo (Camera dei deputati)", "text": "Il collegio di Bussolengo fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Veneto 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Bussolengo era uno dei 37 collegi uninominali in cui era suddiviso il Veneto e, come previsto dal D.Lgs. del 20 dicembre 1993 n. 536, era interamente compreso nella provincia di Verona e comprendeva i seguenti comuni: Affi, Bardolino, Brentino Belluno, Brenzone, Bussolengo, Caprino Veronese, Castelnuovo del Garda, Cavaion Veronese, Costermano, Dolc\u00e8, Ferrara di Monte Baldo, Garda, Lazise, Malcesine, Pastrengo, Pescantina, Peschiera del Garda, Rivoli Veronese, Sant'Ambrogio di Valpolicella, San Zeno di Montagna, Sona e Torri del Benaco."}
{"id": "9112463", "revid": "1647404", "url": "https://it.wikipedia.org/wiki?curid=9112463", "title": "Mercury - Act I", "text": "Mercury - Act 1 \u00e8 il quinto album in studio del gruppo musicale statunitense Imagine Dragons, pubblicato il 3 settembre 2021 dalla Interscope Records.\nDescrizione.\nIl quinto progetto discografico vede il gruppo comparire come autore di tutti e tredici i brani, affrontando sonorit\u00e0 provenienti dal rock alternativo, synth pop, elettropop e contemporary R&amp;B. Gli Imagine Dragons hanno scelto Rick Rubin come produttore esecutivo dell'album, motivato dal frontman Dan Reynolds attraverso la seguente dichiarazione: \nReynolds ha descritto l'album come diviso in due parti: una organica e che guarda dentro, l'altra pi\u00f9 aggressiva e che guarda fuori. Il titolo deriva dalla parola \"mercuriale\", attingendo alle lotte per la salute mentale di Reynolds e alla mancanza di una specifica classificazione di genere musicale del gruppo, mentre i testi affrontano tematiche come la perdita, la solitudine e il dolore, celebrando anche la vita. Parlando del progetto Reynolds racconta: \nPromozione.\nIl 12 marzo 2021 \u00e8 stato pubblicato il doppio singolo \"Follow You/Cutthroat\", che ottiene un discreto successo nelle classifiche internazionali soprattutto con \"Follow You\". Il video del brano ricever\u00e0 successivamente una candidatura agli MTV Video Music Awards 2021 nella categoria \"Best Alternative Video\".\nCon la pubblicazione del singolo \"Wrecked\", avvenuta il 2 luglio, il gruppo ha annunciato il titolo del disco e lanciato il pre-ordine. Viene inoltre definita la data di pubblicazione, fissata al 3 settembre 2021. Il 24 settembre \u00e8 stato pubblicato in Italia il terzo singolo \"Lonely\"."}
{"id": "9112465", "revid": "599013", "url": "https://it.wikipedia.org/wiki?curid=9112465", "title": "Thatayaone Ditihowke", "text": "Carriera.\nClub.\nHa giocato nel campionato botswano e sudafricano.\nNazionale.\nHa collezionato 17 presenze e 2 reti con la propria nazionale."}
{"id": "9112466", "revid": "894497", "url": "https://it.wikipedia.org/wiki?curid=9112466", "title": "Philippe Berthelot", "text": "Biografie.\nFiglio del chimico e statista Marcellin Berthelot e di Sophie Berthelot (nata Sophie Caroline Niaudet), Philippe studi\u00f2 come avvocato, interessandosi parallelamente di lingue orientali, storia e filosofia. Durante la sua giovinezza ebbe qualche problema con la polizia e si interess\u00f2 principalmente alle donne. Nel 1899 frequent\u00f2 Armand Point nella sua casa di Bourron-Marlotte, dove l'artista riceveva in compagnia della sua musa e amante H\u00e9l\u00e8ne Linder (1867-1955); Berthelot si innamora di lei e ne divenne l'amante. I due si trasferirono nel 1900 in una piccola casa vicino ai Giardini del Lussemburgo, poi nel 1906 in un grande appartamento in Boulevard du Montparnasse. La coppia si spos\u00f2 nell'agosto 1914 ed ebbe come testimoni di matrimonio Paul Claudel e Stephen Pichon.\nDopo essere stato nominato dal Ministero degli affari esteri \"charg\u00e9 de mission\" (\"incaricato speciale\") per il Portogallo, Berthelot cominci\u00f2 realmente la sua carriera diplomatica con un grande viaggio in Asia, trascorrendo quasi due anni in Cina, dal 1902 al 1904, per trovare l'amico Claudel, ma anche Pierre-R\u00e9mi Bons d'Anty, e visitare l'intera nazione. Da questa esperienza Berthelot disse: \"Non c'\u00e8 formazione professionale o umana completa senza un soggiorno in Estremo Oriente\", che riassume l'influenza che ebbe questo periodo in lui.\nPaul Morand ebbe per lui una grande ammirazione, scrivendo su \"Venises\" che Berthelot guid\u00f2 da solo la politica estera della Francia tra il 1914 e il 1918, \"rifiutando di mettere piede all'Eliseo\", cosa che Raymond Poincar\u00e9 non gli perdoner\u00e0. Dopo la prima guerra mondiale, in cui si occup\u00f2 della \"Maison de la presse\" del Ministero a Quai d'Orsay, con Aristide Briand difese fin dall'inizio la necessit\u00e0 di una politica di moderazione nei confronti della Germania, che gli \u00e8 valsa il sostegno dell'economista John Maynard Keynes, prevedendo invece il contraccolpo che potrebbe avere il Trattato di Versailles. Fu anche uno dei principali artefici degli Accordi di Locarno e del Patto Briand-Kellogg. Dopo aver presieduto il gabinetto del ministro degli Esteri, \u00e8 stato nominato segretario generale del ministero. Fu sollevato dall'incarico per motivi di salute nel febbraio 1933 e gli successe Alexis Leger, pi\u00f9 noto con lo pseudonimo di Saint-John Perse.\nOltre alla sua attivit\u00e0 di eminente diplomatico, che ne fece l'anima della politica estera francese nella prima met\u00e0 del periodo tra le due guerre, Philippe Berthelot \u00e8 noto per le sue numerose amicizie artistiche e letterarie, tra cui Paul Claudel, Saint-John Perse, Jean Giraudoux, Paul Morand, Andr\u00e9 Gide, Armand Point, Jean Cocteau, Coco Chanel e Raymond Radiguet . Partecip\u00f2 attivamente alla promozione delle arti e fece amicizia con Victor Hugo (che suo padre conosceva), Auguste Rodin, Adolphe Brisson, Antonio de La Gandara, Paul Val\u00e9ry, Gustave Flaubert e Paul Nizan."}
{"id": "9112469", "revid": "158913", "url": "https://it.wikipedia.org/wiki?curid=9112469", "title": "Sant'Aristarco di Tessalonica", "text": ""}
{"id": "9112477", "revid": "158913", "url": "https://it.wikipedia.org/wiki?curid=9112477", "title": "Sant'Aristarco", "text": ""}
{"id": "9112478", "revid": "635893", "url": "https://it.wikipedia.org/wiki?curid=9112478", "title": "Nevin Harrison", "text": "Ha vinto la medaglia d'oro nel C1 200 m a . "}
{"id": "9112485", "revid": "158913", "url": "https://it.wikipedia.org/wiki?curid=9112485", "title": "Adramitto", "text": ""}
{"id": "9112487", "revid": "125577485", "url": "https://it.wikipedia.org/wiki?curid=9112487", "title": "Religioni in Libia", "text": "La religione pi\u00f9 diffusa in Libia \u00e8 l'islam, professato dal 96,6% della popolazione; i cristiani rappresentano il 2,7% della popolazione e i buddhisti lo 0,3% della popolazione, mentre lo 0,2% della popolazione non segue alcuna religione e la restante parte della popolazione segue altre religioni. La dichiarazione costituzionale del 2011 che funziona come costituzione provvisoria della Libia afferma che l\u2019islam \u00e8 la religione di stato e la sharia \u00e8 la fonte principale della legislazione, ma dichiara che cristiani ed ebrei hanno la libert\u00e0 di seguire la loro religione e garantisce il rispetto da parte dello Stato delle leggi sul loro status personale. Le questioni religiose familiari, come il divorzio e l'eredit\u00e0, per i cristiani e gli ebrei sono regolate secondo le norme della comunit\u00e0 religiosa a cui l'individuo appartiene, mentre per i musulmani valgono le regole della sharia. Nonostante la costituzione provvisoria vieti le discriminazioni religiose, alle comunit\u00e0 religiose diverse da cristiani ed ebrei non sono accordati uguali diritti. Un uomo non musulmano deve convertirsi all'islam per sposare una donna musulmana; un musulmano pu\u00f2 sposare una donna cristiana o ebrea senza che questa debba convertirsi all'\u2019islam, ma non pu\u00f2 sposare una donna di religione non abramitica. La costituzione provvisoria non vieta di cambiare religione ma non tutela il diritto a farlo, per cui il codice penale vieta il proselitismo religioso nei confronti dei musulmani e la conversione dei musulmani ad altra religione. \u00c8 vietata anche la produzione e distribuzione di materiale che possa cambiare la struttura sociale del Paese, cosa che viene utilizzata per vietare la produzione e la circolazione di materiale religioso non islamico. Nella scuola pubblica \u00e8 previsto l'insegnamento della religione islamica e non \u00e8 prevista la possibilit\u00e0 di optare per corsi su altre religioni. \nReligioni presenti.\nIslam.\nI musulmani della Libia sono in maggioranza sunniti; sono presenti anche piccoli gruppi di ibadi e di sufi. C\u2019\u00e8 anche una piccola presenza di sciiti e ahmadiyya tra gli immigrati provenienti dal Pakistan. \nCristianesimo.\nI cristiani della Libia sono quasi tutti immigrati stranieri. La maggior parte di essi sono ortodossi; sono presenti anche cattolici e anglicani. \nEbraismo.\nLa comunit\u00e0 ebraica della Libia era una delle pi\u00f9 antiche, ma una serie di pogrom scoppiati dopo la seconda guerra mondiale ha prodotto la partenza di molti di loro, riducendo drasticamente la presenza ebraica nel Paese. Altre partenze si ebbero in seguito alla Guerra dei sei giorni e all'avvento al potere del colonnello Muammar Gheddafi. Nel 2002 vivevano in Libia due donne ebraiche; la morte di una di esse e la partenza dal Paese dell'altra ha messo fine alla presenza ebraica in Libia.\nBuddhismo.\nI buddhisti presenti in Libia sono immigrati provenienti dall'Asia, principalmente dallo Sri Lanka e dalla Corea del Sud. Nel Paese non ci sono tuttavia pagode o templi buddhisti. \nInduismo.\nGli induisti presenti in Libia sono immigranti provenienti dall'India. Nel 2010 c'erano in Libia 18.000 indiani, in maggioranza induisti, ma la maggior parte di loro \u00e8 rientrata in patria nel 2011 in seguito allo scoppio della guerra civile libica. Gli induisti residenti in Libia sono oggi lo 0,1% della popolazione."}
{"id": "9112488", "revid": "309289", "url": "https://it.wikipedia.org/wiki?curid=9112488", "title": "Bol'\u0161aja Vizinga", "text": "La Bol'\u0161aja Vizinga (; Vizinga nel corso superiore) \u00e8 un fiume della Russia europea orientale, affluente di sinistra della Sysola nel bacino della Dvina Settentrionale. Scorre nella Repubblica dei Komi, nei \"rajon\" Sysol'skij e Priluzskij.\nIl fiume ha la sua sorgente 10\u00a0km a ovest del villaggio di Semu\u0161ino con il nome di Vizinga e scorre brevemente verso nord-ovest, poi gira a nord-est, direzione che mantiene fino alla foce. Durante il suo corso sfiora alcuni insediamenti e attraversa il villaggio di Vizinga. Sfocia nella Sysola a 140\u00a0km dalla foce. Ha una lunghezza di 167\u00a0km, il suo bacino \u00e8 di 1\u00a0970\u00a0km\u00b2. Il suo maggior affluente \u00e8 il Vepr' (lungo 81\u00a0km) proveniente dalla destra idrografica."}
{"id": "9112489", "revid": "580", "url": "https://it.wikipedia.org/wiki?curid=9112489", "title": "Automa quantistico", "text": ""}
{"id": "9112494", "revid": "106908", "url": "https://it.wikipedia.org/wiki?curid=9112494", "title": "Philippe Joseph Louis Berthelot", "text": ""}
{"id": "9112495", "revid": "106908", "url": "https://it.wikipedia.org/wiki?curid=9112495", "title": "Ji\u0159\u00ed Guth", "text": ""}
{"id": "9112496", "revid": "106908", "url": "https://it.wikipedia.org/wiki?curid=9112496", "title": "Ji\u0159\u00ed Guth-Jarkovsk\u00fd", "text": ""}
{"id": "9112498", "revid": "122246", "url": "https://it.wikipedia.org/wiki?curid=9112498", "title": "Grotta di San Catello", "text": "La grotta di San Catello \u00e8 una grotta ubicata a Pimonte, sul monte Faito.\nStoria e descrizione.\nSecondo la tradizione, la grotta \u00e8 il luogo dove il vescovo di Stabia Catello, da cui il luogo prende il nome, e il suo amico Antonino, solevano rifugiarsi in eremitaggio per pregare e meditare: si narra che proprio nell'antro, sia apparso al futuro vescovo di Castellammare di Stabia, l'arcangelo Michele, ordinando di costruire un tempio in suo onore.\nNelle vicinanze della grotta \u00e8 presente la cosiddetta \"ciapa del diavolo\", che leggenda vuole sia l'impronta lasciata da Satana mentre fuggiva scacciato da san Michele, e la sorgente dell'acqua Santa, che si narra fosse sgorgata dopo che la roccia venne colpita da una freccia scagliata dall'arcangelo contro il demonio.\nLa grotta, posta ad un'altezza di 1\u00a0250 metri, \u00e8 raggiungibile tramite una deviazione del sentiero dell'Angelo, numerato dal CAI come 350b: la mulattiera da percorrere pu\u00f2 essere scivolosa e presenta zone esposte. All'interno della spelonca \u00e8 posta una statua di \"San Catello\", mentre la vegetazione nei dintorni \u00e8 prevalentemente di tassi e sottobosco come ciclamini e agrifogli."}
{"id": "9112500", "revid": "869733", "url": "https://it.wikipedia.org/wiki?curid=9112500", "title": "V\u00edctor Guti\u00e9rrez (calciatore)", "text": ""}
{"id": "9112502", "revid": "599013", "url": "https://it.wikipedia.org/wiki?curid=9112502", "title": "Tej Tamang", "text": ""}
{"id": "9112509", "revid": "1005847", "url": "https://it.wikipedia.org/wiki?curid=9112509", "title": "Elezioni comunali nel Lazio del 2014", "text": "Il 25 maggio 2014 (con ballottaggio l'8 giugno) nel Lazio si tennero le elezioni per il rinnovo di numerosi consigli comunali."}
{"id": "9112511", "revid": "686936", "url": "https://it.wikipedia.org/wiki?curid=9112511", "title": "Joe Tryon", "text": ""}
{"id": "9112513", "revid": "76963", "url": "https://it.wikipedia.org/wiki?curid=9112513", "title": "Paul Hawken", "text": "Biografia.\nHawken \u00e8 nato a San Mateo, in California ed \u00e8 cresciuto nella San Francisco Bay Area, dove suo padre ha insegnato biblioteconomia alla UC Berkeley. Ha frequentato la UC Berkeley e la San Francisco State University. \nVita privata.\nSposato con Jasmine Scalesciani Hawken, vive nella San Francisco Bay Area."}
{"id": "9112514", "revid": "122838687", "url": "https://it.wikipedia.org/wiki?curid=9112514", "title": "Pixel 5a", "text": "Il Pixel 5a, chiamato anche Pixel 5a 5G, \u00e8 uno smartphone Android della linea di prodotti Google Pixel, successore del Pixel 4a. Il telefono \u00e8 stato annunciato ufficialmente il 17 agosto 2021 ed \u00e8 stato immesso sul mercato in Giappone e negli Stati Uniti il 26 agosto 2021."}
{"id": "9112515", "revid": "775372", "url": "https://it.wikipedia.org/wiki?curid=9112515", "title": "Dimitar Blagoev", "text": "Biografia.\nNel 1903, il Partito Comunista Bulgaro fu diviso ideologicamente tra i \"socialisti stretti\" (\"tesniki\") la fazione degli stretti era guidata da Dimitar Blagoev ed era vicina agli ideali del marxismo, contraria al revisionismo e al millerandismo, e favorevole al centralismo e ad una rigida disciplina. Ed erano in conflitto con i \"siroki\" (\"socialisti larghi\") del leader Janko Sakasov."}
{"id": "9112517", "revid": "1997909", "url": "https://it.wikipedia.org/wiki?curid=9112517", "title": "Lola T95/30", "text": "La Lola T95/30 \u00e8 un'automobile monoposto sportiva di Formula 1 progettata dagli ingegneri Chris Saunders e Julian Coopers per il team Lola con lo scopo di partecipare alla stagione di Formula 1 1995.\nContesto e sviluppo.\nLo storico fornitore di telai da corsa Lola, ha una lunga tradizione come fornitore di telai da corsa sin dal suo inizio nel 1957. Dal 1962 i modelli Mk4 furono inseriti nel campionato mondiale di Formula 1 dallo Yeoman Credit Racing Team per John Surtees e Roy Salvadori. La partenza \u00e8 stata molto soddisfacente quando Surtees ha conquistato la pole position al Gran Premio d'Olanda,il primo evento in cui \u00e8 stata iscritta una Lola. L'anno successivo Lola forn\u00ec i telai alla Reg Parnell Racing ma i risultati non ci furono e la casa britannica si present\u00f2 solo saltuariamente nel campionato del mondo di Formula 1 (un solo ingresso nel 1967 e un solo impegno nel 1968).\nTuttavia, nel 1967,la Honda subappalta a Lola la progettazione di un telaio di Formula 1. Honda voleva sostituire il suo \"telaio di casa\" RA273, troppo pesante con 743 kg, con un telaio pi\u00f9 leggero. Da una monoposto destinata a correre nel campionato USAC,Lola svilupp\u00f2 la Honda RA300, del peso di soli 600 kg. La monoposto, soprannominata \"Hondola\" dalla stampa specializzata dell'epoca,fece una forte impressione fin dalla sua prima apparizione in gara a Monza durante il Gran Premio d'Italia quando vinse John Surtees,la seconda Honda in Formula 1. Nel 1968 Honda svilupp\u00f2 internamente (con i designer Yoshio Nakamura e Shoichi Sano) la sua monoposto RA301 e Lola lasci\u00f2 la Formula 1.\nNon \u00e8 stato fino al 1974 che Lola ha fatto un ritorno fornendo il telaio T370 al team Embassy-Hill a Graham Hill. L'anno successivo, Lola lasci\u00f2 la Formula 1 dopo quattro eventi quando, per mancanza di risultati, Hill decise di progettare internamente il suo telaio da corsa.\nCollaborazione con Haas Lola e Scuderia Italia.\nNel 1984 e nel 1985 il nome di Lola ricomparve in Formula 1 ma solo per ragioni pubblicitarie. Carl Haas, imprenditore americano e importatore ufficiale di Lola Cars in Nord America, fonda il suo team di Formula 1, con sede a Colnbrook, in Inghilterra. L'ha battezzata Team Haas Lola perch\u00e9 voleva che gli spinoff pubblicitari legati al prestigioso nome di Lola andassero a beneficio della sua azienda di importazione. Tuttavia, l'azienda di Eric Broadley non \u00e8 coinvolta nella progettazione di monoposto.\nDal 1987 al 1991 Lola progetta e costruisce le monoposto per il team francese Larrousse. L'ultima collaborazione tra Lola e un team di Formula 1 \u00e8 la realizzazione della Lola T93/30 preparata per la BMS Scuderia Italia per la stagione 1993.\nNonostante un coinvolgimento in Formula 1 che abbraccia pi\u00f9 di trentacinque anni, il record dei tracciati conpiuti dalla Lola \u00e8 non \u00e8 niente che di meno una pole position (John Surtees al Gran Premio d'Olanda nel 1962) e tre podi (Surtees al Gran Premio di Germania 1962 e Gran Premio di Gran Bretagna 1962 e Aguri Suzuki al Gran Premio del Giappone 1990).\nVerso un impegno da Lola nel 1994 fino al rinvio nel 1995.\nNel settembre 1993, Lola Cars e Scuderia Italia hanno concluso amichevolmente la loro partnership, sostenendo che l'associazione tra il T93/30 e il motore Ferrari,non consentendo di generare una deportanza aerodinamica sufficiente, era la causa delle scarse prestazioni della sua monoposto. La casa britannica annuncia inoltre di voler entrare in Formula 1 con un proprio team dal 1994, con la T95/30 (questa \u00e8 poi chiamata T94/30 dalla stampa specializzata), allora in preparazione,ma avverte che questa l'impegno dipende dalla sua fornitura di motore e dai contratti di sponsorizzazione che Lola firmer\u00e0. Infine,due mesi dopo,Lola, che produce anche telai Formula 3000 e IndyCar,posticipa il suo arrivo in Formula 1 al 1995,non avendo i mezzi finanziari per allestire una propria struttura. Se gli osservatori possono pensare che lo sviluppo del T94/30 sia uno spreco di denaro, Mike Blanchett, il direttore di Lola, mette in prospettiva spiegando un programma di test previsto per il 1994, e che le norme tecniche relative agli ausili elettronici, incerte, costituisce un rischio per il produttore di Huntington.\nIl design della monoposto.\nPer rafforzare la sua squadra,Lola Cars assume Brett Trafford come direttore marketing per l'azienda britannica. Disertore del team Jordan Grand Prix, ha ricoperto questo incarico anche alla Benetton Formula tra il 1989 e il 1991. La Lola T95/30 \u00e8 progettata da Julian Cooper, ex ingegnere della Benetton Formula,e Chris Saunders, aerodinamico del Williams F1 Team. \u00c8 testato in galleria del vento su una scala del 40% presso il Cranfield Institute ed \u00e8 alimentato da un motore Ford-Cosworth ED V8 da tre litri.\nLa Lola T95/30 ha un classico telaio monoscocca stampato in fibra di carbonio e alluminio a nido d'ape, con una massa di 35 chilogrammi e uno spessore di 20 millimetri. \u00c8 la prima monoposto a soddisfare il regolamento tecnico della Formula 1 nel 1995. Si distingue in particolare per un peso aumentato a 595 chilogrammi, pilota compreso. Senza pilota, la monoposto pesa 525 chilogrammi, con una distribuzione dei pesi del 42% all'anteriore e del 58% al posteriore. \u00c8 anche appesantito da dieci chilogrammi di zavorra di basalto. Il T95/30 \u00e8 inoltre caratterizzato da uno spoiler anteriore che non supera i 25 centimetri di altezza rispetto allo scafo,uno spoiler posteriore ribassato,un jabroc obbligatorio di 10 millimetri sotto il fondo piatto,un cofano motore la cui altezza \u00e8 limitato a 95 centimetri dal fondo piatto, un serbatoio a capacit\u00e0 libera e un pozzetto allargato. Un'altra novit\u00e0 \u00e8 il fondo piatto,pi\u00f9 largo di 30 centimetri ed esteso all'asse posteriore,che ha causato problemi durante il trapianto del motore Ford-Cosworth V10. La parte posteriore della monoposto \u00e8 molto meno lavorata rispetto ad altre vetture di Formula 1 della sua generazione, la principale differenza sta nell'assenza del diffusore della T95/30. Questa, secondo le nuove normative vigenti, non \u00e8 dotata di air box a livello motore (dispositivo per il controllo della pressione dell'aria del motore e che la scaricava attraverso le trombe di aspirazione.); in cambio,il blocco viene gonfiato con 35 cavalli in pi\u00f9. Tuttavia, quest'ultima norma \u00e8 stata abrogata alla fine del 1994 e il T95/30 \u00e8 apparso dotato di air box e di un diffusore posteriore dopo la sua presentazione al pubblico.\nTuttavia, la T95/30 non \u00e8 destinata a gareggiare nel Campionato Mondiale di Formula 1 1995, tanto pi\u00f9 che Lola non ha pagato alla FIA la cauzione di 500.000 dollari per entrare nel campionato. Eric Broadley giustifica questo nuovo rinvio al 1996 sul fatto che l'azienda desidera integrare la disciplina solo se ha un \"alto livello di concorrenza\" e che il budget fino ad allora raccolto \u00e8 ancora insufficiente per raggiungere questo obiettivo.\nIl T95/30 \u00e8 stato presentato alla stampa l'8 dicembre 1994.\nUn solo test nel dicembre 1994.\nLa T95/30 \u00e8 stata affidata al britannico Allan McNish, allora ex collaudatore del team Benetton Formula, recentemente vice-campione del mondo costruttori. Nel dicembre 1994 ha condotto una breve prova di rodaggio sul circuito di Silverstone;questo processo era inizialmente previsto per novembre, ma \u00e8 stato rinviato poich\u00e9 Lola ha cercato finanziamenti.\nDopo quel test, che \u00e8 stato punteggiato da un problema di avviamento del motore, McNish considera il T95 / 30 una \"piccola macchina forte e buona\" con cui \u00e8 facile lavorare. Julian Cooper, che ha sviluppato la monoposto, dichiara che questa monoposto \u00e8 ben progettata ma che il lavoro di sviluppo \u00e8 ancora lungo e deve concentrarsi sul carico aerodinamico, ridotto del 25% rispetto alla precedente generazione di monoposto, e su sospensioni.\nNel febbraio 1995 Lola assunse come collaudatore il sudafricano Stephen Watson ma tutto lascia pensare che il burn-in di Silverstone sia l'unica uscita in pista della T95/30,tanto pi\u00f9 che il costruttore ne rimanda finalmente il ritorno in Formula 1 per il 1997. In questa data \u00e8 stata venduta ad un collezionista dopo la pubblicazione di un annuncio pubblicitario su Autosport.\nPiloti.\nLa Lola puntava su Allan McNish,ex pilota della Lola ai tempi della F3000.\nPer il secondo ruolo, si pensava o di utilizzare Stephen Watson o a met\u00e0 stagione di ingaggiare Mark Blundell."}
{"id": "9112518", "revid": "123876017", "url": "https://it.wikipedia.org/wiki?curid=9112518", "title": "Brunonis de bello Saxonico liber", "text": "Il Brunonis de bello Saxonico liber (traducibile in italiano in: Il libro di Bruno della guerra sassone) \u00e8 uno scritto che porta la versione del partito filo-sassone sulle controversie tra questi ed Enrico IV, redatta da Bruno il Sassone.\nIl libro.\nL'autore, Bruno, era un chierico e apparteneva alla cerchia interna dell'arcivescovo Guarniero di Magdeburgo e dopo la sua morte, si un\u00ec alla cerchia interna del vescovo Guarniero di Merseburgo, a cui gli dedic\u00f2 il suo lavoro. Si \u00e8 supposto che Bruno sia identificabile con il cancelliere Bruno, menzionato nei due documenti di Ermanno di Salm.\nDopo un prologo e una panoramica introduttiva, l'opera descrive in 15 capitoli gli anni giovanili di Enrico IV, poi il preludio della rivolta sassone e infine la guerra sassone del 1073 fino all'elevazione di Ermanno di Salm come anti-re il 26 dicembre 1081. Si presume generalmente che Bruno abbia completato la sua opera all'inizio del 1082, poich\u00e9 una menzione di Ottone di Northeim (\u2020 11 gennaio 1083) nell'ultimo capitolo mostra che quest'ultimo era ancora vivo al momento della stesura. Tuttavia, secondo Franz-Josef Schmale, \u00e8 discutibile che il libro con la sua conclusione ambigua sia stato tramandato ai posteri nella sua forma originale e completa. \u00c8 certo che Bruno complet\u00f2 la sua opera dopo il 26 dicembre 1081 e deve averla presentata a Guarniero di Merseburgo prima dell'11 o 12 gennaio 1093, il giorno della sua morte.\nNel suo racconto, Bruno vide positivamente ogni cosa fatta dai sassoni e incolpava il re e i suoi aiutanti per qualsiasi ingiustizia, facendo s\u00ec che il valore di fonte del libro di Bruno sulla guerra sassone fosse messo in discussione dai ricercatori. Le fonti pi\u00f9 importanti per il suo resoconto furono i rapporti orali e, soprattutto, le informazioni dell'arcivescovo Guarniero di Magdeburgo. \u00c8 possibile che gli \"Annales\" di Lamberto di Hersfeld fossero a sua disposizione, poich\u00e9 il suo lavoro \u00e8 spesso strettamente legato al loro resoconto. Il libro di Bruno non ha trovato alcuna circolazione al suo tempo ed \u00e8 stato conservato solo dall'autore delle \"Gesta archiepiscoporum Magdeburgensium\", la cronaca del cosiddetto \"Annalista Saxo\" e gli Annali di Nienburg dell'abate Arnoldo del monastero di Berge vicino a Magdeburgo e Nienburg. L'abate Arnoldo incluse quest'opera nella sua interezza nelle sue \"Gesta\" scritte nel 1143/44 e nell\"'Annalista Saxo\" intorno al 1152.\nAnalisi storiografica.\nSecondo Gerd Althoff, il libro di Bruno era un \u00abatto d'accusa [...] che prende la forma della storiografia\u00bb. Il suo scopo principale era quello di registrare ed elencare le accuse dei Sassoni nei confronti del re Enrico IV, in quanto l'accusa doveva fornire le prove della necessit\u00e0 di deporre il re. Althoff deriva questa funzione come fonte dal resoconto di Bruno della conversazione tra gli Enriciani e i loro avversari nella foresta di Kaufung nel febbraio 1081. Il discorso fittizio dell'arcivescovo Gebeardo di Salisburgo alla fine del Libro Sassone di Bruno (c. 127) aveva lo scopo di riassumere gli argomenti necessari nel contesto negoziale per la posizione sassone. Wolfgang Eggert ha contraddetto le osservazioni di Althoff sull'uso pragmatico della fonte. Eggert ha evidenziato le diverse prospettive (limitate regionalmente alla sola Sassonia, poi di nuovo a tutto l'impero) e gli elementi formali (linguaggio eccellente, grammatica impeccabile, riproduzione esatta dei fatti) che fanno sembrare discutibile che il libro di Bruno sulla guerra sassone sia esclusivamente materiale argomentativo. Eggert chiede anche perch\u00e9 Bruno avrebbe dovuto prendersi la briga di scrivere un'ampia storiografia quando la forma della polemica sarebbe stata molto pi\u00f9 adatta a un \"serbatoio di argomenti\". Per quanto riguarda l'uso pragmatico, Eggert si riferisce a un assunto gi\u00e0 formulato da Wilhelm von Giesebrecht nel 1890. Bruno avrebbe chiarito nel suo libro che non si poteva evitare una valida alternativa alla sfortunata opera di Enrico."}
{"id": "9112521", "revid": "1372005", "url": "https://it.wikipedia.org/wiki?curid=9112521", "title": "Bruno di Merseburgo", "text": ""}
{"id": "9112522", "revid": "106908", "url": "https://it.wikipedia.org/wiki?curid=9112522", "title": "David Goldblatt (scrittore)", "text": "Biografia.\nGoldblatt ha insegnato sociologia dello sport all'Universit\u00e0 di Bristol e al Pitzer College. Nel 2010 ha prodotto un documentario audio per la BBC intitolato \"The Power and the Passion\". Ha inoltre scritto per il \"The Guardian\", il \"The Observer\", il \"The Times Literary Supplement\", il \"Financial Times\" e il \"The Independent\", nonch\u00e9 per le riviste \"New Statesman\", \"New Left Review\" e \"Prospect\".\nTra i libri che ha pubblicato vi sono \"The Games: A Global History of the Olympics\", \"The Game of Our Lives: The Meaning and Making of English Football\", \"Futebol Nation: A Footballing History of Brazil\" e \"The Ball Is Round: A Global History of Football\", (descritto come \"seminale\" nella trattazione della storia del calcio da Simon Kuper)."}
{"id": "9112525", "revid": "1504506", "url": "https://it.wikipedia.org/wiki?curid=9112525", "title": "Lingua proto-balcanica", "text": ""}
{"id": "9112526", "revid": "1504506", "url": "https://it.wikipedia.org/wiki?curid=9112526", "title": "Lingue proto-balcaniche", "text": ""}
{"id": "9112527", "revid": "1504506", "url": "https://it.wikipedia.org/wiki?curid=9112527", "title": "Lingua proto-greca", "text": ""}
{"id": "9112528", "revid": "1372005", "url": "https://it.wikipedia.org/wiki?curid=9112528", "title": "Gebhard di Salisburgo", "text": ""}
{"id": "9112532", "revid": "1342115", "url": "https://it.wikipedia.org/wiki?curid=9112532", "title": "Enrico Marrucci", "text": "Biografia.\nPresidente della Legacoop del Veneto; impegnato in politica nel Partito Comunista Italiano, di cui ricopre anche il ruolo di segretario provinciale a Venezia dal 1975 al 1982 e di vice segretario regionale veneto.\nViene eletto alla Camera dei Deputati nel 1983 con il PCI nella Circoscrizione Venezia-Treviso, restando a Montecitorio fino al termine della Legislatura nel 1987."}
{"id": "9112534", "revid": "1543377", "url": "https://it.wikipedia.org/wiki?curid=9112534", "title": "Johnny Jordaan", "text": "Nel corso della sua carriera, pubblic\u00f2 oltre una trentina di album. Tra i suoi brani di maggiore successo, figurano Bij ons in de Jordaan, Geef mij maar Amsterdam e Een pikketanussie.\nNel corso della sua carriera collabor\u00f2 con la cantante Tante Leen. A lui \u00e8 stata intitolata una piazza nella sua citt\u00e0 natale, la Johny Jordaanplein.\nBiografia.\nJohannes Hendricus van Musscher, in seguito noto con il nome d'arte di Johnny Jordaan, nasce ad Amsterdam il 7 febbraio 1924.\nAll'et\u00e0 di 9 anni \u00e8 vittima di un incidente durante una lite con l'amico e nipote Carel Verbrugge (meglio noto in seguito noto con il nome d'arte Willy Alberti), incidente che gli causa la perdita dell'occhio sinistro, che sostituito da un occhio di vetro.\nL'11 novembre 1943, si sposa con la dicissettenne Jannetje \"Tottie\" de Graaf.\nLa sua carriera nel mondo della musica inizia nel febbraio del 1955, quando, all'Hotel Krasnapolsky di Amsterdam, vince un concorso indetto dall'etichetta discografica Bovema.\nNello stesso anno, pubblica il suo primo singolo, in cui spicca soprattutto il brano del Lato B \"Bij ons in de Jordaan\". L'anno seguente, pubblica il suo primo album, intitolato \"De Jordaan zingt 1\".\nDovr\u00e0 poi attendere il 1962 per la pubblicazione di una nuova hit, ovvero \"Daar mag je alleen maar naar kijken\".\nNel frattempo, la sua vita privata \u00e8 caratterizzata da una segreta relazione omosessuale, iniziata nel 1959 e che terminer\u00e0 alla fine degli anni sessanta.\nIn seguito, tra il 1969 e il 1970, intraprende una tourn\u00e9e che lo porta negli Stati Uniti, Australia e Nuova Zelanda.\nNel 1981, \u00e8 vittima di un ictus, che lo costringe alla semi-immobilit\u00e0. Il 7 ottobre dell'anno seguente, Johnny Jordaan divorzia dalla moglie, divorzio che fa seguito al coming out dell'artista.\nJohnny Jordaan muore ad Amsterdam domenica 8 gennaio 1989 a 64 anni."}
{"id": "9112535", "revid": "1873017", "url": "https://it.wikipedia.org/wiki?curid=9112535", "title": "Grace Lau", "text": ""}
{"id": "9112539", "revid": "228587", "url": "https://it.wikipedia.org/wiki?curid=9112539", "title": "Carry On Tour", "text": "Carry On Tour \u00e8 il tredicesimo tour ufficiale della band statunitense Kansas.\nStoria.\nTour promozionale per l'album live \"Carry On\", che si protrae per due anni, e, come accade in genere per gli album della band, interessa prevalentemente gli Stati Uniti. Il tour \u00e8 composto da due distinte parti, intervallate tra loro da un periodo di pausa, della durata di tre mesi circa: \nDurata approssimativa dello show: 150/160 minuti.\nDate.\nCalendario completo del tour:"}
{"id": "9112540", "revid": "1504506", "url": "https://it.wikipedia.org/wiki?curid=9112540", "title": "Lingua proto-ellenica", "text": ""}
{"id": "9112547", "revid": "2039387", "url": "https://it.wikipedia.org/wiki?curid=9112547", "title": "Collegio elettorale di San Martino Buon Albergo (Camera dei deputati)", "text": "Il collegio di San Martino Buon Albergo fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Veneto 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di San Martino Buon Albergo era uno dei 37 collegi uninominali in cui era suddiviso il Veneto e, come previsto dal D.Lgs. del 20 dicembre 1993 n. 536, era interamente compreso nella provincia di Verona e comprendeva i seguenti comuni: Badia Calavena, Bosco Chiesanuova, Cazzano di Tramigna, Cerro Veronese, Erbezzo, Fumane, Grezzana, Illasi, Lavagno, Marano di Valpolicella, Mezzane di Sotto, Montecchia di Crosara, Monteforte d'Alpone, Negrar, Ronc\u00e0, Rover\u00e8 Veronese, San Giovanni Ilarione, San Martino Buon Albergo, San Mauro di Saline, San Pietro in Cariano, Sant'Anna d'Alfaedo, Selva di Progno, Soave, Tregnago, Velo Veronese, Vestenanova."}
{"id": "9112554", "revid": "1442080", "url": "https://it.wikipedia.org/wiki?curid=9112554", "title": "Wiley-Blackwell", "text": "Wiley-Blackwell \u00e8 una casa editrice statunitense controllata dalla John Wiley &amp; Sons, che si occupa di monografie e riviste tecniche, mediche, scientifiche e accademiche, trattando principalmente di biologia, medicina, scienze fisiche, tecnologia, scienze sociali e scienze umane.\nLa casa editrice venne fondata nel 2007, in seguito all'acquisto della Blackwell Publishing, che si occupava di attivit\u00e0 scientifiche, tecniche e mediche, da parte della John Wiley &amp; Sons.\nStoria.\nLa Blackwell Publishing nacque nel 2001 dalla fusione di due case editrici academiche di Oxford, le quali avevano mosso i primi passi agli inizi del Novecento all'interno delle librerie della famiglia Balckwell: la Blackwell Science, fondata nel 1939 col nome di Blackwell Scientific Publishing, e la Blackwell Publishers, fondata nel 1922 col nome di Basil Blackwell &amp; Mott e poi ribattezzata Blackwell Publishers nel 1926. La fusione diede vita ad uno dei pi\u00f9 importanti riferimenti editoriali per le pubblicazioni delle societ\u00e0 di apprendimento. Nel 2004, il gruppo Balckwell acquis\u00ec il marchio BMJ Books dalla BMJ Publishing Group, la casa editrice del \"British Medical Journal\". Al 2006, il suo catalogo editoriale includeva 805 riviste e 650 opere di consultazione, relative ad un'ampia variet\u00e0 di materie accademiche, mediche e professionali; oltre due terzi delle riviste erano pubblicate per conto di un'organizzazione senza scopo di lucro.\nIl 17 novembre 2006, la John Wiley &amp; Sons annunci\u00f2 di aver finalizzato un accordo di acquisizione della Blackwell Publishing, che fu completata nel febbraio 2007 ad un prezzo di acquisto di 572 milioni di sterline, creando cos\u00ec la Wiley-Blackwell, che integr\u00f2 l'autonoma attivit\u00e0 editoriale del settore scientifico della Blackwell Publishing all'interno della casa-madre."}
{"id": "9112555", "revid": "1684799", "url": "https://it.wikipedia.org/wiki?curid=9112555", "title": "U (Krisma)", "text": ""}
{"id": "9112557", "revid": "599013", "url": "https://it.wikipedia.org/wiki?curid=9112557", "title": "Filippa Curmark", "text": "Carriera.\nNazionale.\nCurmark viene convocata per la prima volta dalla Federcalcio svedese nel 2010, vestendo inizialmente la maglia della formazione Under-15, disputando due incontri amichevoli contro le pari et\u00e0 della Norvegia prima di passare, nell'agosto dell'anno successivo, all'Under-16, marcando due presenze sempre in amichevole e sempre contro le norvegesi.\nQuello stesso anno viene inserita in rosa con la formazione Under-17 che affronta le qualificazioni all'Europeo 2012 di categoria, debuttando nel suo primo torneo ufficiale UEFA il 17 ottobre 2011, nell'incontro vinto per 6-0 con la , condividendo con le compagne il percorso che vede la sua nazionale passare il turno nella prima fase ma fallendo la qualificazione in quello successivo.\nNel 2013 arriva la convocazione anche nella Under-19, chiamata in occasione delle qualificazioni all'Europeo di Norvegia 2014. Scesa in campo fin dal primo incontro della prima fase eliminatoria, il 21 settembre, contribuisce con il suo primo gol con la maglia della nazionale nella vittoria per 8-1 con l', giocando tutte le restanti partite delle qualificazioni, segnando una seconda rete alla nella fase elite, quella che apre le marcature nella vittoria per 2-1, festeggiando infine con le compagne l'accesso alla fase finale. Rmasta in rosa anche con la squadra in partenza per la Norvegia, Curmark viene impiegata in tutti i tre incontri del gruppo B prima che la Svezia, vincitrice con la sola , perdendo gli altri si classifica al terzo posto venendo di conseguenza eliminata gi\u00e0 alla fase a gironi. Con la partita persa in quella fase con l' per 2-0, il 21 luglio 2014 indossa l'ultima volta la maglia dell'U-19, totalizzando in tutto tra amichevoli e incontri ufficiali 13 presenze e 2 reti.\nDopo una parentesi con la Under-23 convocata tra l'aprile e il giugno 2018 disputando due incontri amichevoli, nel 2020 viene chiamata dal commissario tecnico Peter Gerhardsson nella nazionale maggiore, debuttandovi il 22 ottobre, durante le qualificazioni nel gruppo F all'Europeo di Inghilterra 2022, siglando anche la sua prima rete \"senior\" nella vittoria per 7-0 sulla . Gerhardsson in seguito la convoca pi\u00f9 volte ma marcando presenze solo in tornei amichevoli."}
{"id": "9112558", "revid": "688552", "url": "https://it.wikipedia.org/wiki?curid=9112558", "title": "Coca-Cola Football Club", "text": ""}
{"id": "9112559", "revid": "92723", "url": "https://it.wikipedia.org/wiki?curid=9112559", "title": "Lancia (casato)", "text": "I Lancia (o Lan\u00e7a secondo la dizione in provenzale antico) furono, nel corso del XIII secolo, una delle pi\u00f9 eminenti casate ghibelline italiane, nonch\u00e9 titolari di vasti possedimenti feudali in Piemonte e nel Regno di Sicilia.\nDiscendente degli aleramici marchesi di Busca, la casata dei Lancia si trapiant\u00f2 in Sicilia in epoca sveva, grazie agli stretti legami politici e di parentela con l'imperatore e re Federico II. Egli infatti intrattenne una lunga relazione con Bianca Lancia, che divenne sua moglie \"in articulo mortis\" e fu madre del suo successore, Manfredi. In seguito alla conquista angioina i Lancia divennero i capofila del partito legittimista, e Galvano e Federico, fratelli di Bianca e zii di Manfredi, seguirono l'ultimo svevo, Corradino, fino alla tragica sconfitta di Tagliacozzo nel 1268.\nNuovamente esiliati, i figli di Federico, Corrado I Lancia e Manfredi, entrarono al servizio del re Pietro III d'Aragona, di cui furono tra i principali capitani durante la Guerra del Vespro. Corrado, valoroso ammiraglio, mor\u00ec nella Battaglia di Capo d'Orlando nel 1299.\nLa casata si estinse nella linea maschile con le nipoti di Corrado, Cesarea ed Eleonora, la quale trasmise per matrimonio la contea nissena al principe aragonese Giovanni di Randazzo.\nStoria.\nOrigini.\nManfredi I e i Lancia in Piemonte.\nLe origini dei Lancia sono da ricondurre al primo loro esponente di cui si ha notizia con questo nome, Manfredo I Lancia (della casata aleramica dei marchesi di Busca, nell'attuale provincia di Cuneo, morto intorno al 1214): questi, secondo una ricostruzione mitica dei tardi commentatori come Iacopo d'Acqui e Antonio Astesano, avrebbe dovuto il nome per essere stato lancifero (o capitano della grande lancia) dell'imperatore Federico Barbarossa, ma un suo servizio all'imperatore non \u00e8 confermata dalle fonti. Il soprannome \"Lancia\", abbastanza comune in una societ\u00e0 inquadrata militarmente come quella medievale, venne probabilmente affibbiato a Manfredi solo per distinguerlo dal contemporaneo e cugino, il marchese Manfredo di Saluzzo. Manfredi Lancia era a sua volta figlio di Guglielmo del Vasto, primo marchese di Busca e discendente di Aleramo del Monferrato, signore anche di terre nei pressi Loreto (Asti). \nManfredo \"Lancia\", fu un personaggio di una certa importanza nel panorama feudale del Nord Italia a cavallo tra XII e XIII secolo. Eredit\u00f2 parte del Contado di Loreto, tra Tanaro e Belbo, dai suoi zii Bonifacio di Cortemiglia e Ottone Boverio. Successivamente la divise col fratello Berengario e altri parenti. Inizialmente mantenne il castello di Busca, ma poi lo lasci\u00f2 a Berengario in modo da stabilire la sua sede a Dogliani.\nNel 1160 lui e Berengario ricoprivano cariche pubbliche a Moretta. Nel 1168 vendette una terra nei pressi di Dogliani, i primi segni di difficolt\u00e0 finanziarie, e il 30 agosto del 1187 vendette Dogliani per 1150 \"lire\" a Manfredo II di Saluzzo. Nel 1180 ricompr\u00f2 i diritti su Busca. Sostenne un debito di 1033 \"lire genovesi\" per l'acquisto dei diritti della citt\u00e0 di Alba posseduta in Loreto. Nel 1191 vendette alcuni terreni boschivi nei pressi di Cortemiglia. Infine, il 19 marzo del 1197, facendo uso di donazioni concesse dall'imperatore Enrico VI, riusciva a pagare 700 delle 1033 \"lire\" che doveva per Alba. Il 30 settembre del 1195 Manfredo vendette i diritti di alcuni pedaggi a Santa Maria di Pogliola.\nNel 1192 Manfredo, avuta Asti, muoveva guerra contro Bonifacio I di Monferrato. Nel 1194 Asti vendette i suoi diritti in Loreto a Bonifacio. Il 3 novembre del 1196 vendette tutte le sue terre possedute in Lombardia a Bonifacio e divenne suo vassallo; gli venne concesso il titolo di Conte di Loreto. Tra i suoi vassalli c'erano le famiglie di Agliano, Laerio e Canelli, probabilmente parenti per parte materna. Il suo secondo figlio, Giordano, \"Iordanus de Lan\u00e7a\", avuto nel 1218, prese il cognome \"di Agliano\". Nel 1198 i nemici di Bonifacio, Asti, Alessandria e Vercelli, invadevano la contea di Loreto, conquistando la cittadina di Castagnole e facendo prigioniero Manfredo. Venne riscattato in cambio della citt\u00e0 di Costigliole. Nel 1206 insieme al suo signore, adesso Guglielmo VI di Monferrato, formalmente cedette Castagnole ad Asti insieme alla contea di Loreto in cambio di 4000 \"lire astigiani\".\nLe nobili famiglie ghibelline del Piemonte, vedendo sempre pi\u00f9 erosi i propri possedimenti a causa del crescente potere dei Comuni, decisero di spostare il loro baricentro di potere nell'Italia meridionale, sede di un Regno feudale centralizzato e, dopo l'avvento della dinastia sveva, legato anche all'Impero, destinatario della fedelt\u00e0 politica delle casate ghibelline come i Lancia. Nella documentazione relativa al Lancia non \u00e8 possibile scorgere alcun tentativo di costituire un potere di qualche solidit\u00e0, ma soltanto un continuo e quasi affannoso bisogno di denaro. Le ragioni del suo indebitamento sono pi\u00f9 probabilmente da vedere nelle spese per il mantenimento di uno stile di vita aristocratico e, nel caso specifico, per partecipare alla vita brillante che, almeno dagli ultimi decenni del secolo XII, si svolgeva presso la corte dei marchesi di Monferrato.\nManfredi Lancia fu infatti anche un poeta e trovatore in lingua occitana, venendo citato come \"Lan\u00e7a marques\" in una tenzone poetica con Peire Vidal.\nSeguendo la documentazione disponibile, Il 2 luglio 1210 il Lancia risulta presente accanto all'imperatore Ottone IV di passaggio a Torino: nella sua sottoscrizione il soprannome Lancia appare ormai accettato come cognome, fatto che viene confermato l'anno dopo da altre sottoscrizioni in documenti locali.\nIl 21 ottobre 1212 il Lancia concesse Boves al vescovo di Asti riottenendolo in feudo a nome suo e in nome \"eiusque filii et filie, quos et quas tunc habebat, sui aliique legiptimi heredes futuri\", si tratta dell'unico accenno alla presenza di una prole plurima. Tutti i figli erano evidentemente ancora minori poich\u00e9 essi non vengono citati per nome, n\u00e9 in questo atto n\u00e9 nei seguenti degli anni 1213 e 1214 sempre riguardanti il possesso di Boves. Dal momento che il figlio primogenito Manfredi II, doveva essere nato nel decennio 1185-95, si pu\u00f2 pensare che appunto intorno al quel periodo il Lancia avesse preso moglie, il cui nome e famiglia di provenienza rimangono tuttavia ignoti, come ignoto rimane il nome dei figli maschi e femmine, con la sola eccezione di Manfredi II e di un \"Iordaninus de Lan\u00e7a\".\nIl 5 maggio 1214 restitu\u00ec al vescovo di Asti quanto da lui teneva in Beinette e nello stesso mese diede investitura del luogo di Rossana. Ormai all'incirca settantenne, egli dovette venire a morte in quello stesso anno o nel seguente essendo provato che il Manfredi Lancia attestato nei documenti degli anni successivi \u00e8 da identificare con il figlio Manfredi II.\nAl Lancia \u00e8 attribuibile anche la paternit\u00e0 di Bianca moglie, forse, di Bonifacio d'Agliano e madre di quella Bianca Lancia, ricordata come la madre di Manfredi di Sicilia.\nI Lancia di Sicilia.\nApogeo e caduta.\nIl figlio di Manfredo I, Manfredi II, \"dilectus affinis\" di Federico II, sal\u00ec ad alti onori: soprattutto in grazia del favore dell'imperatore, che, invaghitosi di Bianca, figlia di Bonifacio d'Agliano fratello o, secondo alcuni, cognato di Manfredi, l'aveva recata con s\u00e9 in Sicilia e ne aveva avuto un figlio, il celebre Manfredi di Sicilia, che nella giovinezza e anche da re port\u00f2 il nome di Lancia, oltre a una figlia Costanza, la quale and\u00f2 sposa a Giovanni III Ducas, imperatore greco di Nicea. Nel 1246, essendo Federico vedovo d'Isabella d'Inghilterra, spos\u00f2 Bianca e legittim\u00f2 Manfredi. Questo fatto pose i Lancia fra i primi personaggi del regno di Sicilia: numerosi e uniti, con l'aiuto dei potenti congiunti Maletta, Aquino, Abate, Alagona, Tornielli, Landi, Pallavicino, Gherardesca, non solo mantennero per un ventennio la predominanza della parte ghibellina, conquistarono per Manfredi Puglie e Sicilia, gli permisero di mantenersi sul trono usurpato, ma, vinti con lui a Benevento, tornarono alla riscossa con Corradino di Svevia, attaccarono gli Angioini per terra e per mare, prepararono il Vespro Siciliano, accompagnarono il ritorno dei re d'Aragona e difesero l'indipendenza dell'isola fino all'avvento di re Martino.\nManfredi II in particolare fu al fianco del cognato Federico per tutta la sua vita. Lo si trova dapprima al seguito del cugino, il marchese Guglielmo VI del Monferrato e nel 1235 accompagn\u00f2 insieme a lui l'imperatore nella sua spedizione in Germania per l'elezione a Re dei Romani, in seguito alla quale ebbe l'incarico di scortare in Puglia il ribelle figlio dell'imperatore, Enrico re di Germania.\nNel 1238 Manfredi assunse la carica di vicario generale dell'Impero e combatt\u00e9 a Cortenuova. Fu poi nominato per molti anni podest\u00e0 di Alessandria. Negli anni seguenti altern\u00f2 azioni diplomatiche a interventi militari spesso tesi a riportare l'autorit\u00e0 imperiale sui Comuni che tentavano di ribellarsi (Alessandria, Vercelli, Brescia, Piacenza, Crema, Milano), ma talvolta finalizzati a consolidare il proprio controllo sulle terre feudali di famiglia nel Piemonte meridionale. Nell'estate del 1245 papa Innocenzo IV scomunic\u00f2 Manfredo, insieme a Federico II e a re Enzo. Alla morte dell'imperatore (19 dicembre 1250), Manfredo sfugg\u00ec ai guelfi di Lodi e si trasfer\u00ec in Piemonte. Quando giunse in Italia Corrado IV, legittimo erede di Federico, Manfredo cerc\u00f2 di rinnovare il patto di fedelt\u00e0, ma gli fu preferito Oberto Pelavicino; questa scelta e il duro trattamento che l'imperatore riserv\u00f2 ai Lanza di Sicilia, lo indussero nel 1252 a passare spregiudicatamente nel partito guelfo. Cos\u00ec il 1\u00ba gennaio 1253 egli accett\u00f2 la carica di podest\u00e0 e capitano di guerra del Comune di Milano e poi di Novara. Alla morte di Corrado IV (maggio 1254), si impegn\u00f2 militarmente a difendere i suoi possessi in Piemonte: ma fu attaccato nel settembre del 1257 dai pavesi, dagli alessandrini e dal marchese di Monferrato e fu probabilmente ferito a morte in occasione di questo scontro, perch\u00e9 successivamente il suo nome scompare dalle fonti (nell'agosto del 1259 Isolda \u00e8 documentata figlia del defunto marchese Lancia).\nSuoi figli furono Isolda (Isotta), andata sposa a Bertoldo di Hohenburg, tutore di re Manfredi, oltre a un altro Manfredi (III) presente nel Regno dal 1251 e, forse, Beatrice, badessa di Santa Maria di Messina dal 1250 al 1263. Sembra meno probabile che siano da considerare tali anche Galvano e Federico (il primo adulto almeno dal 1240) che furono pi\u00f9 verosimilmente suoi nipoti \"ex fratre\", bench\u00e9 le connessioni rimangano assai difficili da stabilire\".\nGalvano Lancia, nipote del secondo Manfredi, gi\u00e0 vicario imperiale in Toscana, alla morte dell'imperatore fu del giovane principe Manfredi consigliere, ambasciatore, condottiero contro il papa. Espugn\u00f2 con lui le citt\u00e0 ribelli della Puglia. Nel 1256 al parlamento di Barletta, fu nominato signore del principato di Taranto, conte del principato di Salerno, maresciallo e Gran Conestabile del regno. Suo fratello Federico, conte di Squillace, fu fatto vicario di Calabria, e, nominalmente, della indomata Sicilia. Ma presi Castrogiovanni, Sciacca, Piazza, saccheggiate Trapani ed Erice, espulso da Messina Pietro Ruffo, l'isola fu ridotta all'obbedienza di Manfredi.\nTutto il regno era pacificato, quando vi giunse e l'erede legittimo Corrado IV, ricevuto dal fratello Manfredi con feste. Ma Corrado, geloso del prestigio e della gloria di quest'ultimo e dei suoi, band\u00ec dal regno tutti i Lancia, che nel 1254, subentrato Manfredi nel potere dopo la morte di Corrado, furono reintegrati nei beni e nelle cariche.\nDurante il regno di Manfredi, Giordano d'Agliano, conte di Sanseverino, fratello o fratellastro di Bianca, fu mandato in soccorso dei Senesi minacciati dai guelfi di Firenze. Con 800 lance tedesche e 1000 altre da lui assoldate, condusse l'esercito senese alla vittoria di Montaperti. In quel tempo la fortuna dei Lancia tocc\u00f2 il culmine: in Toscana, in Umbria e nelle Marche era vicario Giordano; nel Napoletano e nelle Puglie, Galvano; in Calabria, Federico. A Benevento (1256) tutti i Lancia si strinsero intorno al loro re: in prima fila Galvano con le lance tedesche, in seconda Giordano con i ghibellini toscani e lombardi. Dopo la sconfitta, Giordano, coperto di piaghe e di catene, fu trascinato a riconoscere il corpo del suo nipote e signore e dopo, gli occhi strappati, un pugno e un piede tagliato, mor\u00ec di fame in prigione. Federico invece e Galvano, col figlio Galeotto, riuscirono a fuggire.\nRifugiatisi presso Corradino di Svevia, tornarono con lui ed entrarono in Roma a bandiere spiegate; Galvano condusse l'esercito alla conquista del regno. Vinti a Tagliacozzo, furono presi e decapitati insieme. Federico intanto, armate 40 galere pisane scorrazz\u00f2 vittoriosamente lungo le coste della Sicilia e tent\u00f2 pi\u00f9 volte lo sbarco. Vinto finalmente, si rifugi\u00f2 in Oriente presso Costanza di Nicea. Figlio di lui (o forse di Manfredi suo fratello) \u00e8 Corrado I Lancia, ammiraglio di Aragona e Cancelliere del regno, tra i principali protagonisti delle Guerre del Vespro insieme al cognato Ruggero di Lauria; nel 1283 accompagn\u00f2 re Pietro e la regina Costanza all'incoronazione a Palermo e mor\u00ec comandando la flotta siciliana alla Battaglia di Capo d'Orlando nel 1299. Non deve essere confuso con l'omonimo Corrado Lancia \"miles\" di Castelminardo, tra i firmatari della Pace di Caltabellotta, probabilmente suo figlio minore. Suo nipote, figlio del fratello Manfredi, fu invece Pietro, conte di Caltanissetta: egli succedette allo zio Corrado, morto in quell'anno, nella guida dei suoi feudi. Sposatosi con una Alagona, da costei ebbe due figlie, Eleonora e Cesarea. Fu uno dei pi\u00f9 ricchi feudatari di Sicilia, con un patrimonio il cui reddito fu di oltre 1000 onze annuali, che gli fruttarono dalle terre di Caltanissetta e Naro. \nCon la morte di Pietro, che non ebbe eredi maschi, i Lancia persero la contea nissena che pass\u00f2 al duca Giovanni di Randazzo, che nel 1324 spos\u00f2 la figlia Cesarea, e le terre di Delia, Naro e Sambuca passarono ad Artale Alagona, che spos\u00f2 Eleonora.\nI Lancia nel XIV secolo.\nNel Trecento continuarono a rimanere sulla scena politica siciliana diverse famiglie Lancia, le quali aderirono alla Fazione dei Latini, che raggruppava le antiche famiglie normanno-sveve riunite attorno ai Chiaramonte in lotta contro la Fazione dei Catalani. La guerra era la prosecuzione dello scontro tra i Chiaromonte e i Palizzi da un lato e i Ventimiglia dall'altro, che si erano disputati il predominio durante il debole regno di Pietro II (1337-42) e la minorit\u00e0 di suo figlio Ludovico. Ai Lancia e ai Chiaramonte si affiancarono i Palizzi e i Perollo di origine francese e gli Uberti, esuli ghibellini da Firenze. Alla fazione catalana, rimasta fedele ai re Aragonesi successori di Pietro III appartenevano invece i Peralta, essi pure aleramici del ramo di Saluzzo, in quanto discendenti di Filippo di Saluzzo, marito di Sibilla di Peralta, erede di nobilissima schiatta catalana.\nConsumata la rottura con gli Aragonesi, parteggiarono per l'indipendenza dell'isola e si opposero all'avvento di re Martino. Con Artale I Alagona, loro parente, e col vescovo Simone del Pozzo, resistettero a lungo a Catania. Vinti, finalmente vennero a patti: Bertrando Lancia detto Bertiramo, domicello di corte e corsaro, rimasto fedele e caro al re Aragonese, ottenne la loro grazia e la restituzione di tutti i loro feudi.\nLa relazione tra queste famiglie, che tennero svariate baron\u00ece nel messinese come Longi, Piraino, Brolo e Mojo Alcantara, e i Lancia di epoca sveva \u00e8 tuttavia molto dubbia, poich\u00e9 non si conoscono discendenti sicuri scampati all'epurazione angioina dopo Tagliacozzo. Una tradizione li vorrebbe far risalire al figlio di Galvano, Galeotto (gi\u00e0 fidanzato con Cubitosa d'Aquino, nipote di Federico II e germana del Santo, anche se il fidanzamento venne poi rotto). Galeotto scomparve tuttavia dalle fonti nel 1268, quando venne catturato da Carlo d'Angi\u00f2 insieme al padre dopo Tagliacozzo e come lui decapitato, n\u00e9 ebbe discendenza storicamente accertata."}
{"id": "9112563", "revid": "309289", "url": "https://it.wikipedia.org/wiki?curid=9112563", "title": "Bisert'", "text": "Il Bisert () \u00e8 un fiume della Russia europea orientale, affluente di destra della Ufa, nel bacino della Kama. Scorre nell'Oblast' di Sverdlovsk.\nNasce dalle pendici orientali della dorsale degli Urali centrali; scorre mediamente in direzione sud-occidentale attraversando la cittadina di Bisert'. Sfocia nella Ufa a 514\u00a0km dalla foce. Ha una lunghezza di 193\u00a0km, il suo bacino \u00e8 di 3\u00a0400\u00a0km\u00b2."}
{"id": "9112564", "revid": "2039387", "url": "https://it.wikipedia.org/wiki?curid=9112564", "title": "Collegio elettorale di San Giovanni Lupatoto (Camera dei deputati)", "text": "Il collegio di San Giovanni Lupatoto fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Veneto 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di San Giovanni Lupatoto era uno dei 37 collegi uninominali in cui era suddiviso il Veneto e, come previsto dal D.Lgs. del 20 dicembre 1993 n. 536, era interamente compreso nella provincia di Verona e comprendeva i seguenti comuni: Albaredo d'Adige, Arcole, Belfiore, Buttapietra, Caldiero, Cologna Veneta, Colognola ai Colli, Isola Rizza, Oppeano, Pal\u00f9, Pressana, Ronco all'Adige, Roveredo di Gu\u00e0, San Bonifacio, San Giovanni Lupatoto, Veronella, Zevio e Zimella."}
{"id": "9112565", "revid": "1442080", "url": "https://it.wikipedia.org/wiki?curid=9112565", "title": "Weltklasse Z\u00fcrich 2021", "text": "Il Weltklasse Z\u00fcrich 2021 \u00e8 stata la 93\u00aa edizione dell'omonimo meeting di atletica leggera, e che si \u00e8 disputata allo Stadio Letzigrund di Zurigo, l'8 e il 9 settembre 2021. Il meeting \u00e8 la tredicesima tappa del circuito World Athletics della Diamond League 2021, nonch\u00e9 la tappa \"finale\" del circuito stesso.\nCollegamenti Ufficiali.\nSito ufficiale"}
{"id": "9112567", "revid": "247222", "url": "https://it.wikipedia.org/wiki?curid=9112567", "title": "Because I Love You (disambigua)", "text": ""}
{"id": "9112568", "revid": "1442080", "url": "https://it.wikipedia.org/wiki?curid=9112568", "title": "Ikuzawa HW001", "text": "La Ikuzawa HW001 \u00e8 un'automobile monoposto sportiva di Formula 1 progettata dall'ingegnere Enrique Scalabroni per il Team Ikuzawa con lo scopo di partecipare alla stagione di Formula 1 1994.\nStoria.\nTetsu Ikuzawa,ex pilota di F1 tra il 1968 e il 1969,decise che era giunto il momento di tornare in Formula 1 ma questa volta con il suo team privato.\nIl direttore del team era Peter Windsor, mentre Manminder Hayre doveva essere il responsabile dell'elettronica.\nIkuzawa nel 1994 apr\u00ec un ufficio di progettazione a Basildon,dove svilupp\u00f2 il design del modello Ikuzawa HW001 su una scala del 25%, che fu sottoposto a test in galleria del vento. Il design mostrava anche delle sezioni laterali insolite.\nIl team successivamente fall\u00ec a causa della mancanza di sponsor e quindi economicamente insufficiente (anche grazie alla crisi economica giapponese durante i primi anni novanta) e anche il fatto che l'ingegnere Scalabroni lasci\u00f2 il team per altri progetti."}
{"id": "9112570", "revid": "33689", "url": "https://it.wikipedia.org/wiki?curid=9112570", "title": "Benedetta (disambigua)", "text": ""}
{"id": "9112574", "revid": "1543377", "url": "https://it.wikipedia.org/wiki?curid=9112574", "title": "Lingue greco-frige", "text": "Le lingue greco-frige sono un ipotetico sottogruppo delle lingue proto-balcaniche, a sua volta parte della famiglia linguistica indo-europea, che comprenderebbe le lingue appartenenti ai gruppi ellenico e frigio.\nProve.\nIl linguista Claude Brixhe ha sottolineato come le seguenti caratteristiche che la lingua greca, a sua volta raggruppato assieme alla lingua macedone antica, e la lingua frigia hanno in comune, non sono presenti in nessun'altra lingua indoeuropea:\nObrador-Cursach (2019) ha presentato ulteriori prove fonologiche, morfologiche e lessicali per una stretta relazione tra greco e frigio.\nAltre ipotesi.\nAltre ipotesi hanno raggruppato le lingue elleniche con la lingua armena (ipotesi greco-armena) o con le lingue indoiraniche."}
{"id": "9112575", "revid": "2032913", "url": "https://it.wikipedia.org/wiki?curid=9112575", "title": "Melting (album)", "text": "Melting \u00e8 il primo album in studio del gruppo femminile sudcoreano Mamamoo. Distribuito da CJ E&amp;M, \u00e8 stato pubblicato il 26 febbraio 2016 da RBW. Contiene dodici tracce, incluso il singolo \"You're the Best\", che \u00e8 stato usato per promuovere l'album. L'album \u00e8 preceduto da altri due singoli, \"I Miss You\" e \"Taller Than You\". "}
{"id": "9112576", "revid": "309289", "url": "https://it.wikipedia.org/wiki?curid=9112576", "title": "Tjuj", "text": "Il Tjuj () \u00e8 un fiume della Russia europea orientale, affluente di destra della Ufa, nel bacino della Kama. Scorre nel Territorio di Perm' e nella Baschiria.\nLa sorgente del fiume si trova sull'altopiano Tulvinskaja nel distretto Uinskij, nella parte meridionale del territorio di Perm; scorre mediamente in direzione sud-orientale toccando vari piccoli insediamenti. Il rilievo del bacino idrografico \u00e8 collinare, la copertura forestale \u00e8 del 57%. Sfocia nella Ufa a 295\u00a0km dalla foce, vicino al villaggio di Novomullakaevo. Ha una lunghezza di 193\u00a0km, il suo bacino \u00e8 di 3\u00a0700\u00a0km\u00b2. Il fiume gela da novembre sino all'inizio di maggio."}
{"id": "9112580", "revid": "599013", "url": "https://it.wikipedia.org/wiki?curid=9112580", "title": "Shaun Rooney", "text": "Biografia.\nIl suo prozio, Benny Rooney, \u00e8 un ex calciatore.\nCaratteristiche tecniche.\n\u00c8 un terzino destro con una particolare propensione offensiva.\nCarriera.\nClub.\nAlla sua prima stagione in massima serie scozzese, conquista la Scottish League Cup realizzando il gol del definitivo 1-0 contro il . Si ripete anche nella finale di Scottish Cup mettendo a segno la rete della vittoria contro l'."}
{"id": "9112581", "revid": "1305772", "url": "https://it.wikipedia.org/wiki?curid=9112581", "title": "Girls Want Girls", "text": "Girls Want Girls \u00e8 un singolo del rapper canadese Drake, pubblicato il 3 settembre 2021 come primo estratto dal sesto album in studio \"Certified Lover Boy\".\nDescrizione.\nTerza traccia del disco, caratterizzata dalla partecipazione del rapper statunitense Lil Baby, \"Girls Want Girls\" \u00e8 stata descritta come una nuova versione in chiave R&amp;B trap di \"Time Flies\", brano di Drake incluso in \"Dark Lane Demo Tapes\" del 2020.\nControversie.\nIl brano ha ricevuto critiche per una strofa contenente un riferimento al lesbismo, portando Drake ad essere accusato di \u00abstrumentalizzare\u00bb le donne queer e di non prendere seriamente la comunit\u00e0 LGBT."}
{"id": "9112582", "revid": "869733", "url": "https://it.wikipedia.org/wiki?curid=9112582", "title": "Tropiques criminels", "text": ""}
{"id": "9112584", "revid": "1504506", "url": "https://it.wikipedia.org/wiki?curid=9112584", "title": "Lingua isaurica", "text": "La lingua isaurica \u00e8 una lingua anatolica estinta parlata nella regione dell'Isauria, in Asia Minore. Prove epigrafiche, comprese le iscrizioni funerarie, sono state sino agli strati corrispondenti al V secolo d.C. Gli antroponimi dei suoi parlanti sembrano essere correlati a quelli presenti nella lingua luvia. Tra i nomi isaurici contenenti chiare radici anatoliche vi sono \"Oadas\" (), \"Trokondas\" (, in luvio: \"Tar\u1e2bunt\" o \"Tar\u1e2bunz\", in licio: \ud800\ude97\ud800\ude95\ud800\ude8c\ud800\ude8c\ud800\ude91\ud800\ude97/ \"Trqq\u00f1t\"), \"Koudeis\" (, in licio: \"Kuwata\" ), e \"Moasis\" (, in ittita: \"Muwa\" \"potere\").\nL'antroponimo isaurico \"Touatris\" () potrebbe essere correlato al termine indoeuropeo per \"figlia\" (se confrontato con il geroglifico luvio \"FILIA t\u00fa-wa/i-tara/i-na\" ). "}
{"id": "9112585", "revid": "1372005", "url": "https://it.wikipedia.org/wiki?curid=9112585", "title": "Carmen de bello saxonico", "text": "Il Carmen de bello saxonico (traducibile in \"Canzone della guerra sassone\") \u00e8 un poema esamemetrico sui conflitti tra Enrico IV ed i sassoni.\nIl poema.\nIl poema descrive in tre libri, per un totale di 757 esametri, i primi anni della rivolta sassone fino alla sottomissione finale dei ribelli sassoni a Spier nell'ottobre 1075. Il \"Carmen\" \u00e8 limitato spazialmente alla regione dello Harz. Il primo libro tratta dell'illegalit\u00e0 che prevaleva in Sassonia durante la minoranza di Enrico IV ed il \"Carmen\" sostiene che queste condizioni spinsero il re a intervenire in Sassonia. Durante questo periodo non c'era rispetto per la legge, nessuna distinzione tra giusto e sbagliato e, sulla base della legge del pi\u00f9 forte, le chiese, i poveri, le vedove e gli orfani si videro sottrarre con la forza i loro beni. Da adulto, Enrico ripristin\u00f2 la legge e l'ordine e restitu\u00ec ci\u00f2 che era stato rubato alla parte lesa. Questa repressione caus\u00f2 paura e dolore nei sassoni, cos\u00ec che decisero di andare in guerra contro il re. Il secondo libro descrive come Enrico radun\u00f2 un esercito imperiale nell'autunno del 1073 e marci\u00f2 con un piccolo esercito contro l'esercito sassone numericamente superiore. La campagna reale viene celebrata come un brillante successo. Non si dice che Enrico dovette impegnarsi in un trattato in cui doveva in gran parte soddisfare la richiesta dei sassoni di demolire i castelli. Il terzo libro racconta della distruzione dell'Harzburg da parte dei sassoni nel marzo del 1074, presentata come un gesto illegale e criminale. Segue la vittoria reale nella battaglia di Unstrut e la sottomissione dei sassoni. Il libro termina con un avvertimento al re di mostrare clemenza verso i vinti. L'autore adotta senza riserve il punto di vista reale. Fin dall'inizio del \"Carmen\", il re \u00e8 presentato come l'incarnazione ideale delle virt\u00f9 del sovrano cristiano e grazie alla \"pietas\" e alla \"virtus\", che ha ereditato dai suoi antenati, si trova al di sopra di tutti. I sassoni sono descritti come licenziosi e disturbanti dell'ordine o con altri tratti negativi. Ogni successo dei sassoni \u00e8 basato sull'astuzia e sul crimine o \u00e8 interamente nascosto mentre il re, invece, \u00e8 sempre vittorioso e le sconfitte vengono ignorate.\nL'ignoto autore si serv\u00ec in particolare di Virgilio, ma anche Lucano e Orazio. Conosceva Ovidio e Sedulio ed i suoi versi trovano eco in Venanzio Fortunato e nel \"Poeta Saxo\". A parte un'evidente vicinanza alla corte reale, nei versi non ci sono riferimenti diretti all'autore. Le congetture di Albert Wilhelm Pannenborg secondo cui l'autore del \"Carmen\" potesse essere identificato con Lamberto di Hersfeld furono rapidamente confutate. Wilhelm Gundlach considerava Gotescalco di Aquisgrana l'autore sia del \"Carmen\" che della \"Vita Heinrici IV Imperatoris\". Gundlach trov\u00f2 poco eco nella ricerca nella sua interpretazione che Gotescalco di Aquisgrana fosse l'autore. In ogni caso, si ritiene ormai certo che l'autore del \"Carmen\" sia lo stesso della \"Vita Heinrici IV Imperatoris\", che per\u00f2 fu scritta solo tre decenni dopo. Data l'esatta conoscenza delle condizioni della Sassonia e la sua intenzione di rendere indulgente il re, intento che riverbera in tutto il \"Carmen\", \u00e8 possibile che l'autore del \"Carmen\" fosse un sassone amico del sovrano e che volesse riconciliare il suo popolo con il re secondo il modello carolingio.\nLo scritto \u00e8 sopravvissuto in manoscritto solo in una copia del XVI secolo. Georg Heinrich Pertz introdusse per la prima volta il poema a un pubblico accademico nel 1851 e situ\u00f2 la sua origine nell'umanesimo. Tuttavia, alcune peculiarit\u00e0 della copia hanno dimostrato che doveva essere basata su un manoscritto della fine dell'XI secolo o dell'inizio del XII secolo. Secondo le ricerche attuali, il poema \u00e8 stato completato al pi\u00f9 tardi alla fine dell'anno 1075/76."}
{"id": "9112587", "revid": "287204", "url": "https://it.wikipedia.org/wiki?curid=9112587", "title": "Campionato europeo di baseball 1979", "text": "Il campionato europeo di baseball 1979 \u00e8 stato la sedicesima edizione del campionato continentale. Si svolse a Trieste e Ronchi dei Legionari, in Italia, dall'11 al 19 agosto, e fu vinto dall\u2019, alla sua quarta affermazione in ambito europeo."}
{"id": "9112588", "revid": "1543377", "url": "https://it.wikipedia.org/wiki?curid=9112588", "title": "Fuoco Santo", "text": "Il Fuoco Santo o Fuoco Sacro o Sacro Fuoco (, \"Luce Santa\") \u00e8 descritto dai cristiani ortodossi come un miracolo che si verifica ogni anno presso la Chiesa del Santo Sepolcro a Gerusalemme il Grande Sabato, o Sabato Santo, il giorno che precede la Pasqua ortodossa. Tuttavia, molti contestano la presunta discesa miracolosa del Fuoco.\nDescrizione all'interno della fede ortodossa.\nLa tradizione ortodossa sostiene che il prodigio del Fuoco santo si verifichi ogni anno il giorno che precede la Pasqua ortodossa. Durante questo frangente, si dice che una luce blu venga emessa all'interno della tomba di Ges\u00f9, sorgendo dalla lastra di marmo che copre il letto di pietra che si crede fosse quello su cui il corpo di Ges\u00f9 doveva essere posto per la sepoltura. La lastra di marmo si trova ora nella Basilica del Santo Sepolcro nella Citt\u00e0 Vecchia di Gerusalemme. Si crede che la luce formi una colonna di fuoco, da cui vengono accese delle candele. Questo fuoco viene poi utilizzato per accendere le candele del clero e dei pellegrini presenti. Si dice anche che il fuoco si accenda spontaneamente su altre lampade e candele della chiesa. I pellegrini e il clero affermano che il Fuoco Santo non li bruci.\nPrima che il fuoco venga acceso, il Patriarca di Gerusalemme - senza il quale, secondo la tradizione, il prodigio non pu\u00f2 compiersi - si inginocchia all'interno della cappella davanti alla pietra, con la folla radunata all'esterno. Il patriarca armeno lo attende nell'anticamera dell'edicola, come unico testimone. Una volta che il fuoco \u00e8 acceso, il Patriarca esce dalla chiesa con due candele accese. Migliaia di pellegrini e cristiani locali di tutte le confessioni si riuniscono a Gerusalemme per partecipare e assistere a questo evento annuale.\nIl Sacro Fuoco viene trasportato in Grecia con un volo speciale, e similmente ad altri paesi ortodossi o paesi con importanti chiese ortodosse, come Georgia, Bulgaria, Libano, Romania, Egitto, Cipro, Macedonia del Nord, Serbia, Ucraina e Russia, ricevuto da capi della Chiesa e di Stato. Il fuoco viene donato anche a chiese di altre confessioni cristiane.\nStoria.\nLo storico Eusebio scrive nella sua \"Vita Constantini\", che risale al 328 circa, circa un interessante avvenimento a Gerusalemme durante la Pasqua dell'anno 162. Quando i guardiani della chiesa stavano per riempire le lampade per prepararle a celebrare la risurrezione di Ges\u00f9, si accorsero improvvisamente che non c'era pi\u00f9 olio da versare nelle lampade. Il vescovo Narciso ordin\u00f2 che le candele fossero riempite d'acqua. Disse poi ai guardiani di accenderle. Davanti agli occhi di tutti i presenti ogni singola lampada ardeva come riempita di olio puro. La tradizione cristiano-ortodossa sostiene che questo miracolo, che precede la costruzione del Santo Sepolcro nel IV secolo, \u00e8 correlato al Miracolo del Fuoco Santo, sebbene la dottrina affermi differenze tra i due eventi, poich\u00e9 il primo sarebbe stato un evento occasionale mentre il miracolo del Fuoco Santo si verificherebbe ogni anno. Tuttavia, hanno in comune la premessa che Dio avrebbe prodotto il fuoco dove, a rigor di logica, non avrebbe dovuto esserci.\nIntorno al 385, Egeria, una nobildonna spagnola, si rec\u00f2 in Palestina. Nel racconto del suo viaggio, ella parla di una cerimonia nel Santo Sepolcro di Cristo, dove una luce si emana (\"ejicitur\") dalla piccola cappella che racchiude la tomba, per cui l'intera chiesa si riempie di una luce infinita (\"lumen infinitum\").\nNonostante questi casi precedenti, si ritiene che il Fuoco Santo sia stato registrato per la prima volta dal pellegrino cristiano Bernardo il Saggio (Bernardus Monachus), nell'876.\nSotto Baldovino I, il clero latino si era impadronito del Santo Sepolcro e, secondo Christopher Tyerman, il clero greco fu restaurato \"dopo il fiasco del fallimento del regolare miracolo pasquale del Santo Fuoco sotto gli auspici latini nel 1101, il rito annuale del Vigilia di Pasqua, quando il Fuoco Santo dovrebbe discendere dal cielo per accendere i ceri dei sacerdoti nell'edicola del Santo Sepolcro. I nuovi arrivati evidentemente non avevano imparato il trucco.\"\nTuttavia, altre fonti descrivono che il Santo Fuoco apparve nella tomba santa la domenica (giorno di Pasqua), quando l'arcivescovo latino Daimberto non era nel Santo Sepolcro e il rituale fu portato avanti da greci e altri cristiani ortodossi. La tomba santa fu chiusa durante questo periodo da Daimberto.\nLa cerimonia fu funestata nel 2002 quando un disaccordo tra i vescovi armeno e greco su chi dovesse emergere per primo con il Fuoco port\u00f2 a una lotta tra le fazioni. Nel corso della colluttazione, il Patriarca greco spense due volte la candela dell'armeno, costringendolo a riaccendere il suo \u201cFuoco Santo\u201d utilizzando un accendisigari, mentre il Patriarca greco venne spogliato di una delle sue scarpe. Alla fine la polizia israeliana irruppe per riportare l'ordine.\nCritiche e opposizione.\nNel 1009, il califfo fatimide Al-Hakim bi-Amr Allah ordin\u00f2 la distruzione del Santo Sepolcro e dei suoi edifici associati, apparentemente oltraggiato da quella che considerava la frode praticata dai monaci nella \"miracolosa\" discesa del Fuoco Santo. Il cronista Yahia scrisse che \"sono state risparmiate solo quelle cose che erano troppo difficili da demolire\". Le processioni furono proibite e pochi anni dopo tutti i conventi e le chiese in Palestina sarebbero stati distrutti o confiscati. Nel 1238 papa Gregorio IX denunci\u00f2 il Fuoco Santo come una frode e proib\u00ec ai francescani di partecipare alla cerimonia. Allo stesso modo, molti cristiani non sono rimasti convinti dall'evento. Secondo Shihab al-Din al-Qarafi, il sovrano ayyubide del XIII secolo Al-Muazzam Turanshah (r. 1249-1250) \u00e8 menzionato per aver scoperto la frode del Fuoco Santo; tuttavia, avrebbe permesso ai monaci di continuare la loro frode in cambio di denaro. Il viaggiatore ottomano Evliya \u00c7elebi (1611\u20131682) disse che un monaco nascosto aveva fatto gocciolare nafta da una giara di zinco lungo una catena. Edward Gibbon (1737-1794) si espresse senza mezzi termini sul presunto fenomeno nel volume conclusivo di \"Declino e caduta dell'Impero romano\":Questa pia frode, ideata per la prima volta nel IX secolo, fu devotamente amata dai crociati latini, ed \u00e8 annualmente ripetuta dal clero delle sette greca, armena e copta, che si impongono ai creduloni spettatori per il proprio beneficio e quello dei loro tiranni.Thomas Tegg, un inglese del XIX secolo, incluse un resoconto dell'evento nella London Encyclopaedia, pubblicata nel 1828, ipotizzando che l'evento sia puramente naturale e motivato da interessi pecuniari.\nAlcuni greci sono stati critici nei confronti del Fuoco Santo, come Adamantios Korais, che condann\u00f2 quella che considerava una frode religiosa nel suo trattato \"Sulla Santa Luce di Gerusalemme\". Defin\u00ec l'evento \"macchinazione di preti fraudolenti\" e la luce \"empia\" di Gerusalemme come \"miracolo di profittatori\". Nel 2005, in una dimostrazione dal vivo alla televisione greca, Michael Kalopoulos, autore e storico delle religioni, immerse tre candele nel fosforo bianco. Le candele si accesero spontaneamente dopo circa 20 minuti a causa delle propriet\u00e0 di autoaccensione del fosforo bianco a contatto con l'aria. Secondo il sito web di Kalopoulos:Se il fosforo viene sciolto in un solvente organico appropriato, l'autoaccensione viene ritardata fino a quando il solvente non \u00e8 quasi completamente evaporato. Esperimenti ripetuti hanno mostrato che l'accensione pu\u00f2 essere ritardata di mezz'ora o pi\u00f9, a seconda della densit\u00e0 della soluzione e del solvente impiegato.Kalopoulos afferma inoltre che reazioni chimiche di questa natura erano ben note nell'antichit\u00e0, citando Strabone, il quale afferma: \"In Babilonia ci sono due tipi di sorgenti di nafta, una bianca e una nera. La nafta bianca \u00e8 quella che prende fuoco con il fuoco.\" (Geographica 16.1.15.1-24) Egli afferma inoltre che il fosforo era usato dai maghi caldei all'inizio del V secolo a.C. e dagli antichi greci, in un modo simile al suo presunto uso oggi da parte del Patriarca ortodosso di Gerusalemme.\nLo scettico russo Igor Dobrokhotov ha analizzato a lungo le prove di un presunto miracolo sul suo sito web, comprese le fonti antiche e foto e video contemporanei. Dobrokhotov e altri critici, tra cui il ricercatore russo ortodosso Nikolay Uspensky, il dott. Aleksandr Musin della Sorbona, e alcuni Vecchi credenti citano estratti dai diari del vescovo Porfirio (Uspensky) (1804-1885), che dicevano che il clero di Gerusalemme sapeva che il Fuoco Santo era fraudolento.\nNel suo libro, il giornalista Dimitris Alikakos presenta un'intervista allo skeuophylax arcivescovo Isidoro del Patriarcato di Gerusalemme, in cui il primo ammette che la \"Candela insonne\", che lui stesso mette nella chiesa del Santo Sepolcro durante la mattinata del Sabato santo, viene da lui accesa con un accendino. L'ex arcivescovo skeuophylax (1984-1988) Nikiforos fece la stessa ammissione, tranne per il fatto che usava i fiammiferi. Nello stesso libro, l'arcivescovo Gerason Theofanis afferma che il Fuoco Santo non si accende in modo miracoloso, ma in modo naturale, e viene poi benedetto dal Patriarca. E aggiunge: \"inganniamo i credenti facendogli credere che sia un miracolo. Questo \u00e8 inaccettabile, e non si riflette bene su di noi\". Secondo Theofanis, la frode del \"miracolo\" \u00e8 stata inventata dai crociati cattolici alcuni secoli fa, e successivamente \u00e8 stata continuata dal Patriarcato greco-ortodosso\". Inoltre, il metropolita Kornilios di Petra, surrogato del Patriarcato di Gerusalemme nel 2001, conferm\u00f2 un'intervista pi\u00f9 vecchia, affermando di aver acceso anche le candele del Santo Fuoco con una candela naturale, e descrisse in dettaglio ci\u00f2 che aveva visto quando era entrato nella Chiesa del Santo Sepolcro. Infine, nel suo libro, il giornalista cita la cronaca della cancellazione della parola \"miracolo\" dal sito ufficiale del Patriarcato il 23 giugno 2018, sotto l'egida del patriarca Teofilo III.\nUno dei tedofori armeni, compito che solitamente si tramanda di padre in figlio (o altro membro maschile della famiglia di un tedoforo), ha ammesso che suo padre gli aveva rivelato che la fonte del fuoco era antica e simbolica ma non un miracolo. Ha dichiarato: \"I sacerdoti greci portano una lampada - che \u00e8 stata tenuta accesa per 1.500 anni - per produrre il Fuoco Santo. Per i pellegrini pieni di fede che vengono dall'estero, \u00e8 un fuoco dal Cielo, un vero miracolo. Ma non per noi.\""}
{"id": "9112589", "revid": "80598", "url": "https://it.wikipedia.org/wiki?curid=9112589", "title": "Mona Lisa (Nat King Cole)", "text": ""}
{"id": "9112599", "revid": "80598", "url": "https://it.wikipedia.org/wiki?curid=9112599", "title": "NCCP", "text": ""}
{"id": "9112601", "revid": "744331", "url": "https://it.wikipedia.org/wiki?curid=9112601", "title": "Ibrahim Aliyu", "text": "Carriera.\nClub.\nIl 17 febbraio 2020 viene acquistato a titolo definitivo per 50.000 euro dalla squadra croata del .\nStatistiche.\nPresenze e reti nei club.\n\"Statistiche aggiornate al 28 agosto 2021.\""}
{"id": "9112610", "revid": "670021", "url": "https://it.wikipedia.org/wiki?curid=9112610", "title": "Italienpolitik", "text": "Con il termine Italienpolitik (in italiano \"politica italiana\") si intende, nella medievistica, la politica degli imperatori romano-germanici del Medioevo nei confronti dell'Italia imperiale. \nNon ci fu mai una \"Italienpolitik\" uguale per tutti i governanti romano-tedeschi, ma ci fu sempre il tentativo di approfittare dei diritti imperiali (\"regalia\") e di affermare il dominio dell'imperatore in Italia. Per lo pi\u00f9, ma non sempre, la politica italiana era legata all'azione militare, come nel caso di Federico I e Enrico VII. "}
{"id": "9112612", "revid": "899609", "url": "https://it.wikipedia.org/wiki?curid=9112612", "title": "Tuscarora (Pennsylvania)", "text": ""}
{"id": "9112615", "revid": "715366", "url": "https://it.wikipedia.org/wiki?curid=9112615", "title": "Quartetto per pianoforte n. 3 (Brahms)", "text": ""}
{"id": "9112618", "revid": "767487", "url": "https://it.wikipedia.org/wiki?curid=9112618", "title": "Mickey Simmonds", "text": "Carriera.\nReinassance e collaborazioni.\n\u00c8 noto soprattutto per il suo lavoro con gruppi di rock progressivo, Mike Oldfield, Camel e Fish. Ha anche lavorato con Art Garfunkel, Mastermind, Elkie Brooks, Kansas, Imagination, Bucks Fizz, The Bonzo Dog Doo-Dah Band.\nA pi\u00f9 riprese, a partire dagli anni 1980 \u00e8 stato membro dei Renaissance.\nCarriera solista.\nSimmonds ha pubblicato due album da solista, The Shape of Rain (1996) e The Seven Colours of Emptiness (2009). Tra le sue maggiori influenze influenze, cita band di rock progressivo come i Genesis e gli Emerson, Lake &amp; Palmer.\nSimmonds ha suonato in due album: Islands (1987) e Heaven's Open (1991); una compilation: The Complete Mike Oldfield (1985), e and\u00f2 in tourn\u00e9e con Mike 1983 -1993.\nCon Fish.\nSimmonds \u00e8 stato lo scrittore dominante nel debutto solista di Fish del 1990, Vigil in a Wilderness of Mirrors, ha anche co-scritto tutte le tracce dell'album successivo Internal Exile e si \u00e8 esibito nei tour di promozione di questi album. Fish lo ha descritto come il direttore musicale dei suoi primi anni da solista. Ha lasciato nel 1992, ma in seguito \u00e8 tornato per il tour promuovendo Sunsets on Empire (1997) e ha co-scritto due brani e si \u00e8 esibito in tre tracce su Raingods con Zippos (1999)."}
{"id": "9112621", "revid": "1702319", "url": "https://it.wikipedia.org/wiki?curid=9112621", "title": "Chiesa di Santa Caterina (Venzone)", "text": "La chiesa di Santa Caterina \u00e8 un edificio di culto cattolico sito pressi dell'abitato di Venzone.\nStoria.\nNel 1855, nel sagrato della chiesa, denominato ancora oggi cimitero degli appestati, sono stati seppelliti 55 fedeli deceduti a causa del colera. L'edificio ha subito gravissimi danni a seguito del terremoto del Friuli del 1976. Nel 1986, un gruppo di cittadini ha operato la ricostruzione della chiesa, mantenendo le linee originali. La ricostruzione \u00e8 durata sino all'anno successivo."}
{"id": "9112624", "revid": "124573327", "url": "https://it.wikipedia.org/wiki?curid=9112624", "title": "Juliette S\u00e9bastien", "text": "Detiene 3 record nazionali e un record continentale. Ha raggiunto il podio 236 volte nella sua carriera, arrivando al primo posto per ben 100 volte.\nBiografia.\nJuliette S\u00e9bastien \u00e8 nata il 14 maggio 2001 a Lione, in Francia.\nRicevette il suo primo cubo di Rubik all'et\u00e0 di 12 anni, come regalo di compleanno da parte dei suoi genitori.\nL'anno seguente partecip\u00f2 alla sua prima gara di speedcubing, il \"French Championship 2014\".\nNon pass\u00f2 molto tempo prima che iniziasse davvero a eccellere nel cubo. Infatti, alla sua quinta competizione, ha conquistato il secondo posto nella finale 3x3x3.\nCarriera.\nAttualmente, Juliette Sebastien detiene un record continentale: quello per la media del 3x3x3 One Handed (10.17), stabilito al \"Franconia X 2019\". Detiene anche 3 record nazionali: quello per il singolo del 3x3x3 (4.44), per la media del 3x3x3 (6.40) e per il singolo del 3x3x3 One Handed (8.30)."}
{"id": "9112629", "revid": "599013", "url": "https://it.wikipedia.org/wiki?curid=9112629", "title": "Denis Dumitra\u0219cu", "text": "Carriera.\nCresciuto nel settore giovanile del , ha esordito in prima squadra il 5 giugno 2013 disputando l'incontro di Liga II vinto 1-2 contro il . Nel 2017 si accasa al , con il quale ottiene anche la promozione in massima serie. Nell'estate del 2021 firma un contratto con l'.\nStatistiche.\nPresenze e reti nei club.\n\"Statistiche aggiornate al 4 settembre 2021.\""}
{"id": "9112630", "revid": "599013", "url": "https://it.wikipedia.org/wiki?curid=9112630", "title": "Joey DeZart", "text": "Caratteristiche tecniche.\n\u00c8 un mediano.\nCarriera.\nNato a Jackson in New Jersey, inizia a giocare a calcio nel settore giovanile del per poi passare nel periodo del college al ; sempre in questo periodo fa alcune apparizioni in USL League Two con le maglie di e .\nTerminato il college nel Draft 2020 viene selezionato dall', con cui il 21 febbraio firma un contratto professionistico; il 25 luglio 2020 fa il suo esordio fra i professionisti giocando il match vinto 1-0 contro il .\nStatistiche.\n\"Statistiche aggiornate al 3 settembre 2021\"."}
{"id": "9112635", "revid": "61051", "url": "https://it.wikipedia.org/wiki?curid=9112635", "title": "Lynn Williams (calciatrice)", "text": ""}
{"id": "9112638", "revid": "767487", "url": "https://it.wikipedia.org/wiki?curid=9112638", "title": "Il cavallo in doppiopetto", "text": "Il cavallo in doppiopetto (\"The Horse in the Gray Flannel Suit\") \u00e8 un film commedia americano del 1968 diretto da Norman Tokar e sceneggiato da Louis Pelletier che si bas\u00f2 sul libro del 1955 \"The Year of the Horse\" di Eric Hatch. \nIl titolo originale del film costituisce un gioco di parole tra il manto pezzato grigio del cavallo e il titolo di un romanzo di Sloan Wilson del 1955 (\"The Man in the Gray Flannel Suit\") sulla ricerca di uno scopo pi\u00f9 alto in un mondo dominato dal denaro. Tale ambivalenza si \u00e8 persa in sede dell'adattamento italiano, che traducendo \"Gray Flannel Suit\" con \"doppiopetto\" si limita a sottolineare l'eleganza del cavallo.\nIl film costitu\u00ec l'ultima apparizione cinematografica dell'attore Fred Clark, che mor\u00ec prima della sua uscita nelle sale e alla cui memoria fu dedicato.\nTrama.\nIl pubblicitario di Madison Avenue Fred Bolton, un vedovo che vive oltre le sue possibilit\u00e0 a Lakeville nel Connecticut, \u00e8 crucciato da due seri problemi. In primo luogo, il suo capo all'Agenzia Pubblicitaria Tomes l'ha incaricato di pensare in ventiquattr'ore ad una campagna originale per lanciare il digestivo Aspercel, della compagnia cliente Allied Drug &amp; Food. Il presidente della compagnia vuole una campagna d'alta classe che \"dia agli stomaci inaciditi classe e dignit\u00e0\".\nIl secondo problema \u00e8 dato da Helen, la figlia adolescente di Fred. Ella ama i cavalli, prende lezioni di equitazione e ha gi\u00e0 riscosso un certo successo in alcune gare. Il suo pi\u00f9 grande desiderio \u00e8 di avere un cavallo tutto suo, cosa che secondo la sua istruttrice Suzie Clemens le darebbe molta pi\u00f9 fiducia, sia come ragazza che come cavallerizza. Comunque, si tratta di un sogno che n\u00e9 Fred n\u00e9 Martha, la zia di Helen, possono realizzare, in aggiunta al fatto che Fred \u00e8 allergico ai cavalli.\nDopo una frustrante notte di \"brainstorming\", Fred arriva all'idea che potrebbe risolvere ambo i problemi in un colpo solo: comprare un buon cavallo, chiamarlo Aspercel e, facendolo cavalcare da Helen, portare alla ribalta il nome del prodotto del cliente, realizzando cos\u00ec anche il sogno di sua figlia. Per ottenere ci\u00f2, Helen e \"Aspy\" dovranno vincere alcune corse e dar fama al cavallo. Fred si assicura la collaborazione di Suzie, ed \u00e8 assistito dal giovane Ronny Gardner, che ben presto avr\u00e0 occhi solo per Helen.\nHelen inizia a vincere dei premi, ma la pubblicit\u00e0 che ne risulta \u00e8 al di sotto delle aspettative di Fred. Quando Helen scopre che il lavoro di suo padre \u00e8 a rischio, sente tutta la pressione e fallisce in una competizione importante. Suzie, tuttavia, scopre le potenzialit\u00e0 di Aspercel quando il cavallo porta Fred sopra un muro alto 7 piedi e lascia indietro un'auto della polizia. Suzie d\u00e0 la disponibilit\u00e0 a cavalcare Aspercel all'International Horse Show di Washington e suggerisce d'ingaggiare come allenatore un suo buon amico, il facoltoso Archer Madison, che un tempo faceva parte della nazionale statunitense di equitazione. Fred accetta riluttante, celando la propria gelosia nei confronti di Archer. Dopo una dura lotta col campione in carica, il luogotenente Mario Lorento sul suo cavallo Rascala, Suzie e Aspercel vincono la gara. Tutto si conclude felicemente, poich\u00e9 Fred \u00e8 ricompensato con una promozione, una figlia felice e l'amore di Suzie.\nAccoglienza.\nIl film, che all'uscita nelle sale fu abbinato al cortometraggio animato \"Troppo vento per Winny-Puh\", ricevette critiche in gran parte negative, a causa della sua trama prevedibile, e fu un fiasco al botteghino."}
{"id": "9112640", "revid": "697352", "url": "https://it.wikipedia.org/wiki?curid=9112640", "title": "Elettrojoyce (disambigua)", "text": ""}
{"id": "9112641", "revid": "93436", "url": "https://it.wikipedia.org/wiki?curid=9112641", "title": "Il cavallo in doppio petto", "text": ""}
{"id": "9112646", "revid": "697352", "url": "https://it.wikipedia.org/wiki?curid=9112646", "title": "Fanfulla da Lodi (disambigua)", "text": ""}
{"id": "9112654", "revid": "71155", "url": "https://it.wikipedia.org/wiki?curid=9112654", "title": "Christoph Kaufmann", "text": "Fu lui a coniare il termine \"Sturm und Drang\".\nBiografia.\nEra figlio del maestro conciatore di Winterthur, gran consigliere e governatore, Christoph Adrian Kaufmann. A causa di difficolt\u00e0 personali, non si diplom\u00f2 e dal 1767 impar\u00f2 la professione di assistente di farmacista a Berna. Nel 1774 trov\u00f2 lavoro a Strasburgo, dove ebbe modo di frequentare circoli accademici. Spinto dall'entusiasmo per gli sforzi di riforma dell'istruzione di Johann Bernhard Basedow e per il romanzo educativo \"Emilio o dell'educazione\" di Jean-Jacques Rousseau, fond\u00f2 la \"Fratellanza\" Educazione Nuova a Strasburgo.\nNel 1775 torn\u00f2 a Winterthur e inizi\u00f2 a diventare una figura pubblica. Nel febbraio 1776 trov\u00f2 un mecenate e uno sponsor in Johann Kaspar Lavater, che vide in lui uno straordinario talento pedagogico. Nel 1776/1777, con una lettera di raccomandazione di Lavater, viaggi\u00f2 attraverso l'Impero tedesco fino a Dessau per insegnare all'istituto di Basedow, il \"Philanthropinum\". Dopo le prime irruente apparizioni, in cui invocava il ritorno a una vita semplice e a una dieta vegetariana, non riusc\u00ec a convincere personalit\u00e0 come il duca Carlo Augusto e Goethe a Weimar e non riusc\u00ec a far presa al \"Philanthropinum\". \nNel 1777, dopo un altro peregrinare in Svizzera, si ritir\u00f2 frustrato a Glarisegg, per dedicarsi alla vita di semplice contadino, seguendo l'esempio di Kleinjogg. Nel 1778 spos\u00f2 Elise Ziegler a Sciaffusa. Dopo un breve ritiro come agricoltore, con il suo nuovo suocero e governatore Adrian Ziegler a Schloss Hegi, si rivolse poi ai Fratelli Moravi. Nel 1780 segu\u00ec la rottura con Lavater. Dal 1781 frequent\u00f2 alcune lezioni di medicina presso l'Universit\u00e0 di Breslavia. Con le fugaci conoscenze mediche, che aveva acquisito durante questi mesi, si prese cura dei Fratelli Moravi e si guadagn\u00f2 una reputazione attraverso il suo impegno fino alla sua morte, nel 1795.\nKaufmann pubblic\u00f2 poco e con scarso risultato. La sua importanza risiede nella sua funzione di pacificatore e modello per il movimento letterario dello Sturm und Drang, a cui diede il nome piuttosto casualmente. L'esagerazione di Kaufmann, iniziata in particolare da Lavater, port\u00f2 alla sua successiva diffamazione come \"Apostolo del genio\" o \"Panurg\": un vero Panurg (pan\u00fargos: greco \"tuttofare\"), da un personaggio di Rabelais con questo nome, che era una persona scaltra, dispettosa, canaglia; \"Panurgico, malizioso, subdolo, capace di tutto ci\u00f2 che vuole, volendo tutto ci\u00f2 che pu\u00f2\", fingeva di essere stato in contatto con una generazione precedente e di non aver bisogno di dormire, viveva solo di verdure e latte, faceva cure miracolose come medico, raccont\u00f2 delle sue gesta eroiche in Persia, mantenne un'ampia corrispondenza e cerc\u00f2 ovunque brave persone infantili, per la cui scoperta sosteneva di avere un dono speciale, motivo per cui fu \"introdotto e satirizzato nel Faust del pittore M\u00fcller\" sotto il nome di \"cane da caccia di Dio\" come persona che agisce. Secondo Riemer, \"il Satyros\" di Goethe (sottotitolo: \"o Il diavolo della foresta divinizzato\") avrebbe potuto fare anche il mercante.\nNel noto racconto \"Lenz\" di Georg B\u00fcchner, Kaufmann conduce, con il poeta Lenz, il celebre \"Kunstgespr\u00e4ch\", in cui Lenz rappresenta la sua concezione antiidealistica dell'arte."}
{"id": "9112670", "revid": "1745361", "url": "https://it.wikipedia.org/wiki?curid=9112670", "title": "Gabrielli (famiglia)", "text": "Gabrielli \u00e8 una famiglia italiana di comici particolarmente apprezzata nel Cinquecento e nel Seicento.\nStoria.\nIl capostipite fu Giovanni, morto prima del 1611, che recit\u00f2 nelle piazze col nome di Sivello, in commedie nelle quali era l'unico interprete, raffigurando i vari personaggi, ora con una maschera e talvolta senza.\nSuo figlio, Francesco Gabrielli, fu se non proprio il creatore di Scapino, colui che rese popolare in Italia e in Francia questo 'Zanni bianco', svelto di cervello e di gambe e assolutamente privo di scrupoli che sarebbe poi stato protagonista di una farsa di Moli\u00e8re.\nFrancesco fece poi parte delle Compagnie dei Confidenti, dei Fedeli (con i quali fu nel 1624 a Parigi assieme a G. B. Andreini) e degli Accesi.\nFrancesco ebbe una figlia, Giulia, che recit\u00f2 col nome di Diana e fu a Parigi nel 1645 e anche un figlio, Girolamo, apprezzato Pantalone della seconda met\u00e0 del XVII secolo. "}
{"id": "9112685", "revid": "1564499", "url": "https://it.wikipedia.org/wiki?curid=9112685", "title": "Molinara (disambigua)", "text": ""}
{"id": "9112688", "revid": "31789", "url": "https://it.wikipedia.org/wiki?curid=9112688", "title": "Gi\u00f2 Fiorenzi", "text": ""}
{"id": "9112691", "revid": "736476", "url": "https://it.wikipedia.org/wiki?curid=9112691", "title": "Amanece, que no es poco", "text": ""}
{"id": "9112698", "revid": "436907", "url": "https://it.wikipedia.org/wiki?curid=9112698", "title": "Piano nudo", "text": "Piano nudo \u00e8 il decimo album in studio del cantautore italiano Sergio Cammariere, pubblicato il 14 maggio 2021 dalla Parco Della Musica Records.\nDescrizione.\nSi tratta del secondo inciso inciso dall'artista a figurare solamente il pianoforte. La produzione dei diciotto brani \u00e8 stata curata da Cammariere stesso in collaborazione con Giandomenico Ciaramella e Aldo Mercurio."}
{"id": "9112703", "revid": "869733", "url": "https://it.wikipedia.org/wiki?curid=9112703", "title": "Grand Hotel (serie televisiva 2019)", "text": ""}
{"id": "9112713", "revid": "1429175", "url": "https://it.wikipedia.org/wiki?curid=9112713", "title": "Monte San Martino (Prealpi Luganesi)", "text": "Il Monte San Martino (1087 ) \u00e8 una montagna delle Prealpi Varesine, situata in Valcuvia e dominante il paese di Cassano Valcuvia.\nCaratteristiche.\nSulla cima della montagna \u00e8 presente una chiesetta, San Martino in Culmine.\nLa montagna \u00e8 ricca di storia, essendo stata teatro di ben due guerre mondiali: la prima (1915-1918) durante la quale sono state costruite le trincee, i ricoveri, gli osservatori e le postazioni della Linea Cadorna.\nDurante la seconda guerra mondiale, nel novembre 1943,furono teatro di un sanguinoso scontro tra i tedeschi e uno dei primi gruppi di partigiani a organizzarsi contro l'invasore.\nLa batteria in caverna di Val l'alta \u00e8 una delle maggiori realizzazioni di questo tipo nel Varesotto ed \u00e8 uno splendido esempio di batteria in caverna per cannoni da 149 mm. \nOltre alle testimonianze storiche, il Monte San Martino \u00e8 il luogo ideale per ciclisti ed escursionisti. \nVi si accede con la strada che sale da Cuveglio, superando la frazione Duno e continuando sempre in salita all'ombra di freschi e ombrosi boschi fino alla vetta, dove termina la strada asfaltata. \nDalla cima si hanno scorci panoramici sulla Valcuvia, sul Verbano e sulle Alpi Ticinesi."}
{"id": "9112715", "revid": "106908", "url": "https://it.wikipedia.org/wiki?curid=9112715", "title": "James Edward Sullivan", "text": "Fu uno dei fondatori dell'Amateur Athletic Union il 21 gennaio 1888, divenendone segretario dal 1889 al 1906, quando fu eletto presidente di questa federazione sportiva fino al 1909. Sullivan fu anche presidente della Greater New York Irish Athletic Association nel 1903 e fu anche membro della New York City Board of Education dal 1908 al 1912. \nBiografie.\nNato a New York, inizi\u00f2 a lavorare nel 1878 sotto la guida di Frank Leslie. Nel 1880, fond\u00f2 una rivista, il \"The Athletics News\", proseguendo cos\u00ec la propria carriera nel campo dell'editoria sportiva e nelle aziende di articoli sportivi, occupandosi ad esempio del comparto pubblicitario della Spalding. Come atleta, fu membro dal 1877 del Pastime Athletic Club, vincendo il campionato generale del clunb nel 1888 e nel 1889.\nSullivan fu anche una delle persone pi\u00f9 influenti nel primo movimento olimpico, sebbene il suo rapporto con il presidente del Comitato Olimpico Internazionale Pierre de Coubertin fosse piuttosto teso; contribu\u00ec a fondare, insieme a William Milligan Sloane, il Comitato Olimpico degli Stati Uniti nel 1894 e fu uno dei principali organizzatori dei Giochi della III Olimpiade. Decise di consentire solo una stazione d'acqua sul percorso della Maratona, disputata su strade sterrate, con molta umidit\u00e0 e con una temperatura ambientale di 32\u00b0 C; la sua ragione apparente era quella di condurre ricerche sulla disidratazione. La gara si concluse con il peggior rapporto tra partecipanti e finalisti (14 su 32) e di gran lunga il tempo di vittoria pi\u00f9 lento, 3:28:45. Fu anche organizzatore delle Giornate Antropologiche, una serie di competizioni riservate a varie popolazioni indigene, che lo stesso de Coubertin descrisse come una \"scandalosa mascherata\" che rappresentava \"il punto pi\u00f9 basso del moderno spettacolo olimpico\". Durante i Giochi della V Olimpiade, Sullivan, per conto del Comitato Olimpico degli Stati Uniti, imped\u00ec ad alcune nuotatrici statunitensi di partecipare ad alcune competizioni riservate alle donne.\nNel 1911 venne ferito in un incidente ferroviario a Fort Wayne, in Indiana. Mor\u00ec il 16 settembre 1914 al Mount Sinai Hospital di New York dopo un'operazione all'intestino. Il suo funerale si tenne il 19 settembre 1914 nella St. Aloysius Catholic Church. Dopo la sua morte, i campionati nazionali di atletica leggera all'aperto del 1914 furono rinviati (dal 19 settembre al 3 ottobre) in suo onore. Nel 1930, l'Amateur Athletic Union istitu\u00ec il Premio James E. Sullivan in suo onore, assegnato ogni anno al miglior atleta dilettante negli Stati Uniti. Nel 1977 \u00e8 stato inserito nella National Track &amp; Field Hall of Fame."}
{"id": "9112717", "revid": "106908", "url": "https://it.wikipedia.org/wiki?curid=9112717", "title": "James E. Sullivan", "text": ""}
{"id": "9112720", "revid": "1892390", "url": "https://it.wikipedia.org/wiki?curid=9112720", "title": "Dichiarazione di Langkawi", "text": "La Dichiarazione di Langkawi sull'ambiente \u00e8 stata una dichiarazione rilasciata dai capi di governo riuniti del Commonwealth delle nazioni sulla questione della sostenibilit\u00e0 ambientale. \u00c8 stata emessa il 21 ottobre 1989 a Langkawi, Malesia, durante la decima riunione dei capi di governo del Commonwealth (CHOGM).\nLa dichiarazione copre un'ampia gamma di argomenti relativi all'ambiente, accusando \"il passato di negligenza nella gestione dell'ambiente naturale e delle risorse\". Elenca quelli che i capi di governo percepivano come i principali problemi ambientali: l'effetto serra, i danni allo strato di ozono, le piogge acide, l'inquinamento marino, il degrado del suolo e l'estinzione delle specie. Queste, affermava la dichiarazione, erano questioni che trascendevano i confini nazionali, e quindi richiedevano il coinvolgimento di organizzazioni internazionali, come il Commonwealth, per coordinare le strategie per risolverle. In cambio, i paesi in via di sviluppo hanno concesso ai membri sviluppati del Commonwealth (in particolare Australia, Canada, Nuova Zelanda e Regno Unito), il loro interesse per la protezione dell'ambiente. \nTra gli impegni assunti dai membri nella Dichiarazione di Langkawi c'erano:"}
{"id": "9112721", "revid": "1920914", "url": "https://it.wikipedia.org/wiki?curid=9112721", "title": "Nino Buonocore in Jazz &quot;live&quot;", "text": "In Jazz (Live) \u00e8 un album discografico del cantante italiano Nino Buonocore, pubblicato nel 2020 dalla Incipit Records. Primo disco live ove l'artista ripercorre i suoi migliori successi in chiave jazzistica. Il singolo \u00e8 \"Meglio cos\u00ec\""}
{"id": "9112736", "revid": "585241", "url": "https://it.wikipedia.org/wiki?curid=9112736", "title": "Liberalismo negli Stati Uniti d'America", "text": ""}
{"id": "9112739", "revid": "2044337", "url": "https://it.wikipedia.org/wiki?curid=9112739", "title": "Madonna di Trapani", "text": ""}
{"id": "9112761", "revid": "177967", "url": "https://it.wikipedia.org/wiki?curid=9112761", "title": "Peppino Principe", "text": "Biografia.\nPeppino Principe proviene da una famiglia di musicisti (il padre era musicista affermato e il fratello abile clarinettista) e inizia fin da piccolo lo studio di clarinetto e sax, ma a causa di una caduta a seguito della quale si rompe il labbro superiore, deve cambiare strumento e si dedica alla fisarmonica.\nNel 1940, all'et\u00e0 di 13 anni, si trasferisce a Milano assieme al fratello per raggiungere il padre che intanto si era fatto conoscere col nome di \"Principe\" come jazzista. Nello stesso anno debutta come fisarmonicista solista per poi suonare dal 1943 per le truppe alleate. Assieme a Gorni Kramer contribu\u00ec a far conoscere la fisarmonica nel mondo del jazz, di cui divent\u00f2 bravissimo interprete.\nNel 1946 inizi\u00f2 le prime registrazioni e vinse il titolo di \"Miglior fisarmonicista jazz\" nel \"Referendum jazz\"; nel 1959 assieme a Cino Tortorella ideo' per la Tv dei ragazzi lo Zecchino d'oro di cui compose la sigla su testo di M. Panzieri; nel 1961 a Pavia riceve la massima onorificenza internazionale, l'\"oscar della fisarmonica\". Suona nel 1964 al teatro Ariston di Sanremo; nello stesso anno vince l'Ambrogino d'oro.\nSegue una vita di successi in cui con la sua fisarmonica Excelsior suona nei maggiori teatri del mondo, compone ed incide moltissimi dischi, sia di musica popolare sia musica classica e jazz. Ha composto e arrangiato numerosissimi pezzi tra i quali il Volo del calabrone e il Carnevale di Venezia&gt;."}
{"id": "9112765", "revid": "71155", "url": "https://it.wikipedia.org/wiki?curid=9112765", "title": "Jakob Gujer", "text": "Biografia.\nJakob Gujer proveniva da una famiglia numerosa di contadini. Aveva un totale di sette fratelli, alcuni dei quali morirono da piccoli. Suo padre mor\u00ec quando Jakob aveva sei anni. Gujer si distinse per i suoi metodi di coltivazione intelligenti e innovativi. Nel 1761, il medico Hans (Johann) Caspar Hirzel pubblic\u00f2 il famoso libro \"Die Wirthschaft einer philosophischen Bauer\", facendolo cos\u00ec conoscere ben oltre i confini della confederazione.\nNel 1769 la citt\u00e0 di Zurigo gli affid\u00f2 la gestione del feudo abbandonato di \"Katzenr\u00fcti\" a R\u00fcmlang ed egli cre\u00f2 una fattoria modello. In particolare, sostenne una razionalizzazione del lavoro agricolo e la connessa intensificazione della produzione. Raggiunse questo obiettivo attraverso una migliore fertilizzazione aggiungendo cenere di torba e compost al letame agricolo. Miglior\u00f2 anche le colture foraggere. Coltivava il trifoglio, che poteva essere usato per nutrire pi\u00f9 mucche, lasciando pi\u00f9 letame e letame liquido per la fertilizzazione. Gujer riconobbe anche l'importanza della patata come alimento popolare. La rotazione delle colture e il drenaggio furono altri temi affrontati dall'agricoltore innovativo.\nJakob Gujer spos\u00f2 per la prima volta Susanna Gujer di Pf\u00e4ffikon. Insieme ebbero otto figli, tre dei quali morirono in tenera et\u00e0. Nel 1775 spos\u00f2 Anna Frey-Bader, vedova di R\u00fcmlang, dopo la morte della prima moglie. Anna Frey-Bader port\u00f2 con s\u00e9 tre figli ed ebbe altri due maschi con Jakob Gujer.\nJakob Gujer \u00e8 considerato un pioniere dell'agricoltura moderna. Attraverso i colloqui contadini, che avvi\u00f2 tra cittadini e contadini, entr\u00f2 in contatto con numerose personalit\u00e0 famose. Johann Wolfgang von Goethe gli rese visita due volte, la prima nel 1775 e la seconda nel 1779 insieme al duca Carlo Augusto di Sassonia-Weimar-Eisenach.\nOltre che dll'agricoltura, Gujer si occup\u00f2 anche dell'educazione dei bambini e della creazione della casa. Heinrich Pestalozzi, ad esempio, si riferiva spesso a Gujer.\nMor\u00ec il 29 settembre 1785. La ragione della sua morte fu probabilmente l'idropisia.\nUna targa commemorativa all\"'Hof Katzenr\u00fcti\" ricorda il pioniere svizzero dell'agricoltura moderna. A Wermatswil si trova la piccola fontana creata dall'artista Walter Anton H\u00fcrlimann nel 1941. La scultura in bronzo mostra Gujer nel gesto di seminare.\nCitazioni su Kleinjogg.\nJakob Gujer fece una tale impressione sui suoi contemporanei che \u00e8 citato pi\u00f9 volte nelle loro opere.\nJean-Jacques Rousseau: \"Ho ricevuto una lettera da Leon Usteri che non mi stancher\u00f2 mai di leggere, e che parla di un contadino che \u00e8 pi\u00f9 saggio, pi\u00f9 virtuoso e pi\u00f9 assennato di tutti i filosofi dell'universo. Mi dispiace che non abbia menzionato il nome di quest'uomo straordinario. (24 dicembre 1761)\nJean-Jacques Rousseau: \"Felice \u00e8 la terra dove i \"Kleinjogg\" coltivano i campi e gli \"Hirzel\" coltivano le scienze. (11 novembre 1764)\nJohann Wolfgang von Goethe: \"Vengo da \"Kleinjogg\", dove ero con Lavater, gli Stolberg, Haugwitz e altri bravi ragazzi. (...) Ci sono andato senza idee sul suo conto, e sono tornato ricco e soddisfatto.\nJohann Wolfgang von Goethe: \"Non ho incontrato un idealista caduto dalle nuvole, Dio sia lodato, ma una delle creature pi\u00f9 gloriose che questa terra produce, da cui anche noi siamo scaturiti (Lettera del 12 giugno 1775 a Sophie von La Roche)\nHans Caspar Hirzel (politico): \"Con lui, pensare, parlare e agire sono sempre la pi\u00f9 grande armonia. Quando ha scoperto i suoi pensieri sui doveri di ogni classe (...) ero spesso completamente fuori di me. Lo ascoltavo con stupore, le lacrime mi rigavano le guance, e pensavo di essere in compagnia di un antico saggio greco\". \nHans Caspar Hirzel: \"Fa intendere che una persona, finch\u00e9 non lavora e non crea alcun beneficio alla societ\u00e0, deve essere considerata un animale..\". \nJohann Kaspar Lavater: \"Poche persone ho esaminato cos\u00ec da vicino, da cos\u00ec tante angolazioni, in situazioni cos\u00ec diverse e nessuna, nessuna assolutamente \u00e8 cos\u00ec simile, cos\u00ec ferma, cos\u00ec affidabile, cos\u00ec forte, cos\u00ec pura, cos\u00ec incorruttibile, cos\u00ec autosufficiente, cos\u00ec semplicemente, solo quello che vuole essere, ho trovato unico quest'uomo incomparabile ai miei occhi\"."}
{"id": "9112769", "revid": "1442080", "url": "https://it.wikipedia.org/wiki?curid=9112769", "title": "Tiza Mafira", "text": " Ha avviato la politica dei sacchetti di plastica a pagamento applicata nei supermercati di tutta l'Indonesia e il \"Movimento per la dieta dei sacchetti di plastica indonesiani\" in collaborazione con varie organizzazioni per aumentare la consapevolezza sui danni dei sacchetti di plastica monouso. Mafira ha ricevuto l'Ocean Heroes Award dal Programma delle Nazioni Unite per l'ambiente.\nIstruzione.\nMafira ha conseguito una laurea in giurisprudenza presso l'Universit\u00e0 dell'Indonesia, dove si \u00e8 laureata in diritto internazionale. Successivamente, ha conseguito un master in giurisprudenza presso l'Universit\u00e0 di Harvard, specializzandosi in diritto societario, cambiamento climatico, mercato delle quote di C02.\nCarriera.\nMafira ha lavorato come avvocato aziendale per sei anni presso lo studio legale Makarim &amp; Taira S., in risorse naturali e diritto forestale, prima di passare alla politica ambientale.\n\u00c8 entrata a far parte della Climate Policy Initiative nel 2014 come direttrice associata, con sede in Indonesia \u00c8 anche la direttrice esecutiva della campagna indonesiana per la dieta dei sacchetti di plastica. Mafira \u00e8 docente ospite presso la Pelita Harapan University in commercio, ambiente e cambiamenti climatici.\nMafira \u00e8 diventata una delle cinque figure di attivisti ambientali di cinque paesi (Indonesia, India, Regno Unito, Thailandia e Stati Uniti) che hanno ricevuto il premio Ocean Heroes dal Programma delle Nazioni Unite per l'ambiente l'8 giugno 2018.\nAttivismo.\nPreoccupata per il crescente uso di plastica, Mafira ha avviato la campagna Indonesia Plastic Bag Diet nell'ottobre 2010. Questa campagna ha invitato il pubblico a iniziare a ridurre l'uso di sacchetti di plastica, portando le proprie borse della spesa o riutilizzando i sacchetti di plastica. La campagna \u00e8 avvenuta in collaborazione con un rivenditore in sei grandi citt\u00e0, e ha ridotto 8.233.930 buste di plastica e ha raccolto fondi volontari dai consumatori pari a117 milioni di rupie per attivit\u00e0 di pulizia della citt\u00e0 dai sacchetti di plastica a Bogor, \"yogyakarta\", Surabaya e Bali.\nMafira ritiene che siano necessarie politiche per promuovere cambiamenti di stile di vita su larga scala per quanto riguarda l'uso dei sacchetti di plastica.\nAll'inizio del 2013, Mafira, insieme a organizzazioni che hanno attivato questioni relative ai sacchetti di plastica come Change.org, Ciliwung Institute, Earth Hour Indonesia, Greeneration Indonesia, Leaf Plus, Indorelawan, Si Dalang, The Body Shop, e diversi rappresentanti individuali hanno avviato un movimento nazionale congiunto chiamato il movimento per la dieta dei sacchetti di plastica dell'Indonesia (\"Gerakan Indonesia Diet Kantong Plastik\", o GIDKP). L'obiettivo della collaborazione \u00e8 aumentare la partecipazione del popolo indonesiano a livello individuale e istituzionale e unificare l'impatto dell'intera campagna. Nello stesso anno, Mafira ha creato una petizione \"Pay for Plastic Bag\" chiedendo a commercianti e rivenditori di smettere di distribuire sacchetti di plastica gratuiti, firmata da 70.000 persone.\nIl processo contro la politica dei sacchetti di plastica a pagamento \u00e8 entrato in vigore il 21 febbraio 2016 in 23 citt\u00e0 dell'Indonesia. Di conseguenza, c'\u00e8 stata una diminuzione dell'80% nell'uso di sacchetti di plastica. Tuttavia, il processo non dur\u00f2 a lungo, poich\u00e9 molte parti non erano d'accordo con l'attuazione della politica. Alcuni rivenditori hanno espresso la preoccupazione che i clienti se ne sarebbero andati se non fossero stati forniti i bagagli gratuiti. Inoltre, i produttori di plastica temevano che i divieti sulla plastica monouso avrebbero portato a perdite di posti di lavoro e altri impatti economici; Mafira afferma che una domanda di materiali riutilizzabili potrebbe aiutare a sostenere l'economia attraverso l'artigianato locale. Sebbene molti non siano d'accordo con questa applicazione, il governo indonesiano sostiene la politica sull'uso dei sacchetti di plastica.\nMafira guida anche la campagna Plastic Bag Robbery, in cui i volontari organizzati avvicinano le persone per strada e si offrono di scambiare i loro sacchetti di plastica con quelli riutilizzabili, con l'interazione che offre l'opportunit\u00e0 di sensibilizzare ed educare il pubblico."}
{"id": "9112772", "revid": "2039387", "url": "https://it.wikipedia.org/wiki?curid=9112772", "title": "Collegio elettorale di Villafranca di Verona (Camera dei deputati)", "text": "Il collegio di Villafranca di Verona fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Veneto 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Villafranca di Verona era uno dei 37 collegi uninominali in cui era suddiviso il Veneto e, come previsto dal D.Lgs. del 20 dicembre 1993 n. 536, era interamente compreso nella provincia di Verona e comprendeva i seguenti comuni: Bovolone, Castel d'Azzano, Concamarise, Erb\u00e8, Isola della Scala, Mozzecane, Nogarole Rocca, Povegliano Veronese, Salizzole, Sommacampagna, Trevenzuolo, Valeggio sul Mincio, Vigasio e Villafranca di Verona."}
{"id": "9112774", "revid": "31789", "url": "https://it.wikipedia.org/wiki?curid=9112774", "title": "Pincio di Ancona", "text": "Il Pincio \u00e8 un parco pubblico di limitata estensione, ma di grande importanza storica, dato che \u00e8 il pi\u00f9 antico della citt\u00e0, essendo sorto dopo la presa di Roma del 1870. Popolarmente \u00e8 chiamato a volte Pincetto. Il nome ricorda infatti il famoso Pincio romano, nel quale Mazzini, durante il periodo della Repubblica Romana, decise di porre le statue degli Italiani pi\u00f9 celebri e che dunque simboleggia il ruolo di Roma come capitale. Dall'anno 1870, come ad Ancona, anche in altre citt\u00e0 italiane sorgono parchi pubblici che richiamano nel nome il Pincio romano, per celebrare la riunione di Roma all'Italia.\nDescrizione.\nPer rievocare il suo omonimo romano, il Pincio di Ancona ne segue le caratteristiche principali: \u00e8 ricco di sempreverdi, ha un impianto geometrico dei sentieri ed ha un belvedere da cui si gode di un'ampia vista sulla citt\u00e0.\nIl parco si estende per circa un ettaro ed \u00e8 caratterizzato da notevole dislivello, di circa 13 m, tra la quota di via Circonvallazione (96 s.l.m.) e quella su via Vittorio Veneto (83.00 s.l.m.).\nConfina ad ovest con la fortificazione napoleonica della Lunetta di Santo Stefano, costruita nel 1799 come avamposto delle mura cittadine e che fu uno dei luoghi di combattimento durante l'assedio del 1849. \nDal belvedere la vista spazia sul mare, sia verso est, ossia verso il Passetto, sia verso ovest, ossia verso il porto, permettendo di percepire la morfologia del promontorio su cui sorge la citt\u00e0. Il mare appare anche tra il colle Guasco e monte Cappuccini e tra quest'ultimo e monte Cardeto. Inoltre, si possono osservare i colli su cui sorgono i rioni storici, il Parco del Cardeto e molti dei principali monumenti di Ancona.\nLa vegetazione \u00e8 dominata da pini d'Aleppo, ornielli e alberi di Giuda.\nStoria.\nIl Pincio, dopo la sua costituzione nella seconda met\u00e0 dell'Ottocento, \u00e8 rimasto inalterato per circa un secolo. Comprendeva una terrazza panoramica e diversi viali che si dipartivano a raggiera da un piazzale centrale, raggiungendo un sentiero perimetrale. I percorsi erano illuminati con decorativi lampioni a gas illuminante. L'ingresso, segnato da una cancellata monumentale, si trovava all'inizio di via Rodi e da qui un ripido viottolo conduceva al centro cittadino, nei pressi dell'attuale via San Martino. \nIntorno alla met\u00e0 degli anni sessanta del Novecento, il parco sub\u00ec varie vicende che ne hanno alterato e avvilito l'aspetto: la sua area fu divisa in due da una profonda trincea, su cui si fece passare via XXV Aprile; l'allargamento di via Circonvallazione ne ha ristretto la superficie; i vialetti che si dipartono dal piazzale centrale, a causa di questi interventi, furono troncati e finiscono ora a fondo cieco contro la recinzione. Inoltre, la monumentale cancellata d'ingresso fu smontata e posizionata nell'ingresso secondario del cimitero di Tavernelle; i lampioni in ghisa, risalenti al periodo dell'illuminazione a gas, vennero rimossi; le balaustre architettoniche della terrazza panoramica ottocentesca furono demolite. \nNel 1965, invece, il parco si \u00e8 arricchito di un nuovo monumento e di un conseguente ulteriore significato: in quell'anno fu infatti inaugurato il Monumento ai caduti della Resistenza.\nMonumento ai caduti della Resistenza.\nAll'interno del Pincio \u00e8 collocato il Monumento ai caduti della Resistenza, con il complesso scultoreo di Pericle Fazzini, inaugurato il 17 ottobre 1965. Dall'ingresso al Pincio di via Vittorio Veneto, una scalinata conduce verso il monumento; a fianco degli scalini, sedici lastre in ferro brunito rievocano con le loro iscrizioni i fatti salienti della Resistenza nell'anconitano. \nLa scalinata e le adiacenze sono state progettate dall'architetto Paola Salmoni e dal paesaggista Gilberto Orioli. Il cancello d'ingresso , del 1964, \u00e8 opera artistica in ferro battuto di Gi\u00f2 Fiorenzi, che lo ha chiamato \"Vele al Vento\"; composto da rottami di ferro artisticamente composti, simboleggia la tragedia distruttiva della guerra e la sanguinosa lotta per la libert\u00e0 compiuta con la Resistenza; i rottami diventano per\u00f2 vele al vento, che spingono l'Italia verso la libert\u00e0."}
{"id": "9112778", "revid": "62748", "url": "https://it.wikipedia.org/wiki?curid=9112778", "title": "Wolfango Dalla Vecchia", "text": "Biografia.\nRimasto orfano in giovane et\u00e0 della madre, pass\u00f2 alle cure della zia materna a Padova.\nQui studi\u00f2 letteratura latina con Concetto Marchesi e consegu\u00ec il dottorato in filosofia nel 1945.\nComp\u00ec gli studi di organo con Fernando Germani e di composizione con Goffredo Petrassi, diplomandosi a Roma nel 1948; di Petrassi, in quello stesso anno, esegu\u00ec la prima assoluta degli Inni Sacri per organo, tenore e baritono. \nFu docente d\u2019organo e di composizione nei Conservatori di Bologna, Bolzano, Venezia e Padova.\nDiresse il Conservatorio di Padova, fu tra i fondatori del Centro di Sonologia computazionale dell'Universit\u00e0 di Padova e direttore dell'Istituto musicale Canneti di Vicenza.\nDiede impulso ai Seminari internazionali di studi e ricerche sul Linguaggio musicale, svoltisi a Vicenza tra il 1971 e il 1976, cui presero parte Luciano Berio, Brian Ferneyhough, Mauricio Kagel, Luigi Nono, Karlheinz Stockhausen. Istitu\u00ec e tenne un corso libero di Teoria generale della composizione\nall\u2019Istituto musicale Benvenuti di Conegliano. \nNel 1985 il Presidente della Repubblica Sandro Pertini lo nomin\u00f2 Commendatore e nel 1988 gli \u00e8 fu conferito il Premio San Vidal a Venezia per meriti nel campo della spiritualit\u00e0.\nFu tra gli scopritori del talento di Katia Ricciarelli, cui, come presidente di giuria a un concorso a Venezia, attribu\u00ec la lode, intuendone le future possibilit\u00e0 come interprete.\nOpere.\nLa sua produzione conta sessantadue numeri d'opera e comprende pagine dedicate all'organo e al pianoforte, composizioni corali e vocali, un'opera lirica, balletti, pezzi sinfonici e cameristici per gli organici pi\u00f9 vari; musiche di scena e computer music.\nMusica sinfonica\nMusica da camera"}
{"id": "9112781", "revid": "599013", "url": "https://it.wikipedia.org/wiki?curid=9112781", "title": "Igor Jelavi\u0107", "text": "Biografia.\nNato a Spalato, anche suo figlio Mario \u00e8 stato un calciatore."}
{"id": "9112801", "revid": "122842619", "url": "https://it.wikipedia.org/wiki?curid=9112801", "title": "ETR.250", "text": ""}
{"id": "9112803", "revid": "1355461", "url": "https://it.wikipedia.org/wiki?curid=9112803", "title": "Fronte Nazionale dell'Afghanistan", "text": "Il Fronte di Resistenza Nazionale dell'Afghanistan, noto anche come Seconda Resistenza, \u00e8 un'alleanza militare di ex membri dell'Alleanza del Nord e altri combattenti anti-talebani rimasti fedeli alla Repubblica islamica dell'Afghanistan, fondata dopo l'offensiva talebana del 2021, sotto la guida del politico e capo militare afghano Ahmad Massoud e del vicepresidente dell'Afghanistan Amrullah Saleh.\nIl fronte ha controllato per un breve periodo di tempo la Valle del Panjshir, costituendo l'unica resistenza organizzata ai talebani. \u00c8 riconosciuto dal consolato tagiko in Afghanistan come governo legittimo del paese.\nIl 6 settembre 2021 Massoud \u00e8 fuggito in Tagikistan, decretando la fine della resistenza attiva."}
{"id": "9112807", "revid": "123757847", "url": "https://it.wikipedia.org/wiki?curid=9112807", "title": "Pablo Moreno", "text": "Carriera.\nClub.\nIl 27 luglio 2018 \u00e8 entrato a far parte del club italiano Juventus, dopo aver segnato pi\u00f9 di 200 goal in 5 anni per la masia.\nHa debuttato Serie C con la Juventus U23 il 18 novembre 2018 nella partita contro Il Pontedera in una sostituzione al 90\u00ba minuto al posto di Alessandro Di Pardo. \nHa fatto la sua prima apparizione in panchina per la prima squadra il 17 marzo 2019 nella partita di Serie A contro il Genoa."}
{"id": "9112810", "revid": "439868", "url": "https://it.wikipedia.org/wiki?curid=9112810", "title": "Heikkil\u00e4", "text": ""}
{"id": "9112812", "revid": "125792617", "url": "https://it.wikipedia.org/wiki?curid=9112812", "title": "222\u00aa Divisione costiera", "text": "La 222\u00aa Divisione costiera fu una divisione di fanteria del Regio Esercito italiano deputata alla difesa costiera, costituita nel luglio 1942 in piena seconda guerra mondiale e sciolta nel settembre 1943 durante gli eventi dell'operazione Achse.\nStoria.\nLa divisione faceva parte della guarnigione posta a difesa di Salerno e presidiava il settore costiero compreso tra Capo d'Orso e la Fiumara di Castrocucco. L'unit\u00e0 si componeva di due reggimenti di fanteria, il 74\u00ba e l'89\u00ba Reggimento costiero, ciascuno su tre battaglioni, oltre a due compagnie di mitraglieri e un gruppo d'artiglieria da posizione; il 151\u00ba e il 163\u00ba Reggimento costiero fecero inizialmente parte dell'organico della divisione, ma nel 1943 furono riassegnati il primo alla 32\u00aa Brigata costiera e il secondo alla guarnigione di Napoli. Il comando della divisione fu affidato al generale Ferrante Vincenzo Gonzaga.\nDopo la proclamazione dell'armistizio l'8 settembre 1943, i tedeschi diedero il via all'Operazione Achse, che prevedeva il disarmo di tutti i reparti del Regio Esercito in Italia e altrove. Il generale Gonzaga, nei giorni precedenti all'armistizio, aveva diramato ordini ai reparti della divisione di non consegnare le armi ai tedeschi ma di raggrupparsi e prepararsi a resistere. Verso le 22:00 dell'8 settembre 1943 un raggruppamento tedesco al comando del maggiore Alvensleben si present\u00f2 al comando della 222\u00aa Divisione situato in localit\u00e0 Buccoli, nel comune di Eboli, e intim\u00f2 al generale Gonzaga di consegnare le armi. Al secco rifiuto del generale e alla manifesta intenzione di resistere a un eventuale atto di forza, i tedeschi replicarono con una raffica di mitra che uccise Gonzaga. Decapitato il comando, la divisione si dissolse con facilit\u00e0."}
{"id": "9112813", "revid": "1048993", "url": "https://it.wikipedia.org/wiki?curid=9112813", "title": "Paola Calliari", "text": "Biografia.\nHa iniziato la sua carriera recitando prima a teatro e poi in serie tv come \"Provaci ancora prof!\", \"Un passo dal cielo\", \"Questo \u00e8 il mio paese\" diretto da Michele Soavi.\nDebutta come protagonista femmminile sul grande schermo con il film \"The Startup\" diretto da Alessandro D'Alatri per il quale ottiene il riconoscimento come \"Young Talent Kineo Diamanti al Cinema Award\", premio assegnato in parallelo alla 74\u00aa Mostra del Cinema di Venezia.\nSuccessivamente riceve il premio \"Best Supporting Actress\" per il film \"L'et\u00e0 imperfetta\" diretto da Ulisse Lendaro, con Marina Occhionero, Anna Valle e Anita Kravos, al Kadoma International Film Festival in Giappone nel 2019.\nNello stesso anno \u00e8 in tourn\u00e9e teatrale con lo spettacolo in inglese \"Romeo and Juliet Are Dead\" diretto da Laura Pasetti per la compagnia teatrale scozzese Charioteer Theatre con cui debutta al Piccolo Teatro di Milano.\nNel 2018 \u00e8 al fianco di Fabio Rovazzi, Luca Zingaretti e Antonio Bruschetta nel film \"Il vegetale\" diretto da Gennaro Nunziante. Nel 2021 \u00e8 al fianco di Alessandra Mastronardi nel film per la televisione \"Carla\" sulla vita della ballerina Carla Fracci per la regia di Emanuele Imbucci."}
{"id": "9112815", "revid": "439868", "url": "https://it.wikipedia.org/wiki?curid=9112815", "title": "Latvala", "text": ""}
{"id": "9112817", "revid": "72396", "url": "https://it.wikipedia.org/wiki?curid=9112817", "title": "Windsor (Australia)", "text": "Windsor \u00e8 una citt\u00e0 storica a nord-ovest di Sydney, Nuovo Galles del Sud, Australia. Si trova nell'area del governo locale di Hawkesbury. La citt\u00e0 si trova sul fiume Hawkesbury, circondata da terreni agricoli e \"bush\" australiani. Molti tra i pi\u00f9 antichi edifici europei ancora presenti in Australia si trovano a Windsor. Si trova a 46 kilometri a nord-ovest della metropolitana di Sydney, nella periferia della citt\u00e0 diffusa.\nDati demografici.\nDurante il censimento del 2016, Windsor aveva una popolazione di 1.891 abitanti, con un'et\u00e0 media di 42 anni. Le ascendenze pi\u00f9 comuni a Windsor erano inglesi (30,9%), australiane (28,9%), irlandesi (10,3%), scozzesi (7,5%) e tedesche (2,8%). La maggior parte delle persone di Windsor \u00e8 nata in Australia (78,8%), seguita da Inghilterra (3,3%) e Nuova Zelanda (1,5%).\nIl gruppo religioso pi\u00f9 comune a Windsor era quello del cristianesimo (65,8%), di cui il 25,2% era cattolico e il 23,0% anglicano. Il secondo gruppo pi\u00f9 numeroso era quello dell'irreligiosit\u00e0 (28,9%).\nLe occupazioni pi\u00f9 comuni a Windsor includevano professionisti (15,9%), tecnici e artigiani (15,1%), impiegati (13,6%), dirigenti (12,8%) e operai (11,0%). Il reddito familiare settimanale medio era 1422 dollari australiani.\nGeografia.\nLa vicinanza di Windsor al fiume Hawkesbury ha provocato numerose inondazioni catastrofiche. Un ferro di cavallo sul muro esterno del pub Macquarie Arms segna il livello raggiunto dall'alluvione nel 1867. Durante quest'ultima, le spiagge lungo il fiume Hawkesbury fino a Barrenjoey furono disseminate di detriti della citt\u00e0.\nStoria.\nL'area di Windsor era originariamente abitata dalla nazione Dharuk (anche Darug) di popolazioni indigene aborigene.\nWindsor \u00e8 il terzo insediamento britannico pi\u00f9 antico nel continente australiano. L'insediamento fu stabilito per la prima volta intorno al 1791, vicino al capolinea di navigazione sul fiume Hawkesbury (noto come \"Deerubbin\" inDharuk). I coloni europei utilizzarono le fertili pianure fluviali per l'agricoltura. L'area era originariamente chiamata Green Hills, ma venne in seguito ribattezzata Windsor (per la citt\u00e0 di Windsor in Inghilterra). La citt\u00e0 fu ufficialmente proclamata in un Government and General Order emesso dal palazzo del governo, a Sydney, datato 15 dicembre 1810. Il governatore Lachlan Macquarie \"deline\u00f2 il distretto di Green Hills\", che \"... chiam\u00f2 Windsor\", come Windsor sul Tamigi.\nMentre si trovava a Windsor, il governatore Macquarie ordin\u00f2 che fossero erette le principali istituzioni, tra cui una chiesa, una scuola, una prigione e una \"comodolocandao\" Macquarie Arms Hote). Di questi nuovi edifici, il pi\u00f9 rilevante era la chiesa anglicana di San Matteo di Francis Greenwa. Fu proprio il governatorla e Macquarie a scegliere la posizione della chiesa. Samuel Marsden, cappellano principale della colonia, la consacr\u00f2 l'8 dicembre 1822.\nWindsor \u00e8 stata scelta durante l'insediamento per il suo potenziale agricolo e la sua posizione accessibile. Nel 1813 fu consegnato al governatore Macquarie un rapporto dal conte Bathurst che descriveva in dettaglio una proposta di invasione del fiume Hawkesbury da parte della Francia. Questa invasione, la quale non ebbe luogo, prendeva di mira il granaio di Windsor per tagliare le forniture a Sydney, dimostrando l'importanza di questo nuovo insediamento su scala globale. Windsor \u00e8 a 56 chilometri a nord-ovest di Sydney e facilmente raggiungibile con la navigazione costiera da Sydney lungo il fiume Hawkesbury. Era conosciuto come il \"cesto del pane\", assicurando la sopravvivenza della colonia affamata. L'agricoltura estensiva ha causato l'interrimento del fiume Hawkesbury; inotrno agli anni '90 dell'800, il fiume Hawkesbury era talmente bloccato dal limo che le navi non riuscivano ad arrivare a Windsor dalla costa. A quel punto erano state costruite anche una ferrovia (nel 1864) e una strada (nel 1814) per compensare al disagio.\nIl 1\u00ba gennaio 1803 nasce Daniel Egan.a Windsor. Sarebbe diventato sindaco di Sydney nel 1853.\nSiti patrimonio dell'UNESCO.\nWindsor ha una serie di siti patrimonio dell'umanit\u00e0, tra cui:\nMedia.\nGli studi della stazione radio comunitaria locale, Hawkesbury Radio, si trovano a Windsor.\nPitt Town, che si trova a 9,3 chilometri a nord-ovest di Windsor, \u00e8 stata una location per le riprese della serie televisiva di Channel 7 \"Wandin Valley.\" Era il set della citt\u00e0 immaginaria di Wandin Valley. Pitt Town ha ospitato una clinica medica. La Windsor High School a Mulgrave \u00e8 stata anche utilizzata come la fittizia Burrigan High School nella serie.\nTrasporti.\nL'espansione urbana della metropolitana di Sydney ha quasi raggiunto Windsor. La citt\u00e0 \u00e8 ora considerata un sobborgo esterno che ha mantenuto il suo fascino di piccola cittadina di campagna. La crescita nell'area di Hawkesbury ha creato una maggiore necessit\u00e0 di trasporti pubblici e strade. La maggior parte delle persone di Windsor si \u00e8 recata al lavoro in auto nel 2016 (68,9%). Solo il 9,0% delle persone ha utilizzato i mezzi pubblici.\nLa stazione ferroviaria di Windsor \u00e8 stata aperta il 1 dicembre 1864. Si trova sul ramo Richmond della T1 North Shore &amp;amp; Western Line e T5 Cumberland Line della rete Sydney Trains.\nIl ponte di Windsor, costruito nel 1874, \u00e8 situato nel centro della citt\u00e0. \u00c8 il pi\u00f9 antico attraversamento esistente sul fiume Hawkesbury. Nel 2013 \u00e8 stato proposto dal governo del New South Wales di demolire il ponte esistente e sostituirlo con un ponte pi\u00f9 sicuro. \u00c8 stata suggerita un'opzione migliore dal gruppo di attivisti politici Community Action for Windsor Bridge (CAWB), ovvero una circonvallazione, per preservare la storia, garantire la sicurezza e gestire meglio la congestione di Windsor Road. Tuttavia, la costruzione del nuovo ponte \u00e8 in corso ed \u00e8 proseguita nonostante le proteste. Il 18 maggio 2020 il ponte sostitutivo \u00e8 stato aperto al traffico all'interno di Windsor.\nWindsor \u00e8 anche collegata a Parramatta tramite la pista ciclabile di Windsor Road lunga 31 chilometri, con gran parte del suo percorso sulla North-West T-way. \nArea commerciale.\nIl mercato domenicale del Windsor Mall si tiene ogni domenica dalle 9.00 alle 15.00. I mercati contengono bancarelle che vendono gioielli, libri, arte e artigianato, dipinti, articoli di moda, prodotti freschi coltivati localmente, marmellate prodotte localmente e molti stand di cibo e bevande."}
{"id": "9112822", "revid": "1442080", "url": "https://it.wikipedia.org/wiki?curid=9112822", "title": "Voluntariat per la llengua", "text": "Il Voluntariat per la llengua (in italiano: Volontariato linguistico, in tedesco: Sprachvolontariat), talvolta anche Voluntariat per les lleng\u00fces, \u00e8 un movimento culturale ed artistico nato in Catalogna nella seconda met\u00e0 degli anni '90, ma oramai fortemente presente in altri Stati europei ed extraeuropei, e in special misura nella Provincia Autonoma di Bolzano, in Italia. La Provincia di Bolzano \u00e8 stata la prima a essere impiegata in tutti i progetti che riguardano il movimento a causa della sua particolare storia fondamentalmente simile a quella catalana.\nIl Voluntariat ha l\u2019intento primordiale di contribuire a proteggere la propria lingua materna, arginando quanto pi\u00f9 possibile eventuali conflitti con i Governi centrali quando negano l'utilizzo della lingua materna ai cittadini residenti in determinate regioni, aprendo la strada ad una pi\u00f9 pacifica collaborazione tra etnie diverse stanziate nello stesso luogo geografico. \nLa creazione delle cosiddette \u201cCoppie linguistiche\u201d \u00e8 uno dei punti di forza e maggiore impatto per l'idea culturale dell\u2019incontro tra popoli.\nStoria.\nIl movimento ha tratto origine da alcuni progetti catalani dedicati alla protezione e diffusione della lingua catalana nati a Barcellona e diffusisi in seguito in tutta la Catalogna, riscontrando grande interesse nel resto dell\u2019Europa Centrale e ispirando molte iniziative similari. La portata culturale di questo movimento \u00e8 in continua espansione e trasformazione, dimostrandosi, infatti, piuttosto malleabile e facilmente imitabile da altre realt\u00e0 territoriali che hanno problemi legati alla interculturalit\u00e0 e conflittualit\u00e0 tra popoli di differenti origini etniche, linguistiche, storiche, ma anche da Paesi dove tale problema \u00e8 meno presente, se non addirittura inesistente.\nLa creazione di coppie linguistiche formate da persone appartenenti a diversi gruppi etnici che si scambiano gratuitamente ore di insegnamento e conversazione nella propria lingua madre \u00e8 oggetto di imitazione da parte di altri enti culturali europei ed extraeuropei.\nIl 1996 \u00e8 considerato l'anno di inizio di questo movimento, inizialmente confinato alla Catalogna; in seguito si \u00e8 diffuso ad altre regioni, vedendo ad esempio l'Alto Adige divenire in breve tempo uno dei centri maggiormente interessati e attivi nelle sue attivit\u00e0. \nNel 2005 il progetto attuato in Alto Adige, ispirato al progetto catalano, \u00e8 stato premiato dalla Commissione Europea come una delle \"50 Best Practices\" per l'apprendimento delle lingue straniere.\nDa questo movimento ha tratto origine anche una nuova figura professionale: il dinamizzatore del bilinguismo che, grazie all\u2019aiuto del Fondo Sociale Europeo, ha permesso gli incontri internazionali tra rappresentanti e funzionari governativi svoltisi nel 2014 a Barcellona ed in Catalogna."}
{"id": "9112823", "revid": "439868", "url": "https://it.wikipedia.org/wiki?curid=9112823", "title": "M\u00e4enp\u00e4\u00e4", "text": ""}
{"id": "9112825", "revid": "253269", "url": "https://it.wikipedia.org/wiki?curid=9112825", "title": "William Eythe", "text": "Biografia.\nNato a Mars, William Eythe mostr\u00f2 interesse per la recitazione sin da giovanissimo. In seguito all'incontro con l'attore Burgess Meredith, cominci\u00f2 a frequentare la Carnegie Tech University, dove recit\u00f2 in oltre ottanta produzioni teatrali studentesche.\nDopo la fine degli studi, inizi\u00f2 a recitare sulle scene di Pittsburgh e in Massachusetts, facendo il suo debutto professionale a teatro nel giugno del 1941. Nel 1942 si trasfer\u00ec a New York e nello stesso anno debutt\u00f2 a Broadway in \"The Moon is Down\" di John Steinbeck; durante le prove l'attore era rimasto ferito da un oggetto di scene e l'incidente, che gli danneggi\u00f2 l'udito, lo esoner\u00f2 dal servizio militare turante la seconda guerra mondiale. A causa dell'arruolamento di molti giovani attori, l'industria cinematografica di Hollywood nei primi anni quaranta si trov\u00f2 a corto di nuovi talenti maschili ed Eythe fu notato da un agente della 20th Century Fox, che lo scrittur\u00f2 il 20 giugno 1942. \nEythe fece il suo debutto cinematografico nel 1943 con il film \"Alba fatale\", e nello stesso anno recit\u00f2 anche in \"Bernadette\". Nel 1944 ottenne il suo primo ruolo da protagonista nel film \"The Eve of St. Mark\", in cui recit\u00f2 accanto ad Anne Baxter; sempre nel 1944 ricopr\u00ec ruoli di rilievo nei film \"Wilson\" e \"La nave senza nome\". L'anno successivo recit\u00f2 ancora con Baxter in \"Scandalo a corte\" e fu il protagonista di \"La casa della 92\u00aa strada\". Nel 1946 fu la volta del film \"Bellezze rivali\" e, insieme ad altri sette attori di Hollywood, recit\u00f2 davanti a Giorgio VI d'Inghilterra in visita negli Stati Uniti. \nL'anno successivo il contratto di Eythe con la Fox fu rescisso e l'attore torn\u00f2 a dedicarsi al teatro. Dopo aver diretto e interpretato \"Lo zoo di vetro\" di Tennessee Williams, torn\u00f2 a New York come regista e produttore della rivista \"Lend an Ear\", che debutt\u00f2 a Broadway nel 1948 e rimase in cartellone per 460 rappresentazioni con lo stesso Eythe e la giovane Carol Channing. Durante le repliche dello spettacolo musicale cominci\u00f2 a recitare nella serie televisiva \"The Philco Television Playhouse\". Nel 1949, dopo che John Beal lo aveva rimpiazzato in \"Lend an Ear\", Eythe torn\u00f2 al cinema con il film \"Customs Agent\". \nNel 1950 apparve nel musical \"The Liar\" per la regia di Alfred Drake, che si rivel\u00f2 un flop; sempre dello stesso anno recit\u00f2 a Broadway nel musical di Cole Porter \"Out of this World\". Nei primi anni cinquanta apparve in diversi episodi di serie televisive antologiche come \"Armstrong Circle Theatre\", \"Studio One\", \"Lux Video Theatre\" e \"Schlitz Playhouse of Stars\" ma la sua attivit\u00e0 da attore fin\u00ec per diradarsi ed Eythe pass\u00f2 alla fotografia, a cui dedic\u00f2 i suoi ultimi anni.\nVita privata.\nNonostante i flirt con Anne Baxter, June Haver e Margaret Whiting e il breve matrimonio con Buff Cobb durato dal 1947 al 1949, William Eythe era omosessuale e dai primi anni cinquanta alla morte ebbe una relazione con l'attore Lon McCallister.\nMor\u00ec di epatite al Good Samaritan Hospital di Los Angeles nel gennaio del 1957, all'et\u00e0 di 38 anni."}
{"id": "9112828", "revid": "729019", "url": "https://it.wikipedia.org/wiki?curid=9112828", "title": "Stazione di Grazzano Visconti", "text": "La stazione di Grazzano Visconti era una stazione ferroviaria posta sulla linea Piacenza-Bettola gestita dalla SIFT. Serviva l'omonimo centro abitato, frazione del comune di Vigolzone.\nLa stazione era classificata dal gestore come appartenente alla categoria B e, quindi, era dotata di sala d'attesa di terza classe.\nStoria.\nLa stazione fu realizzata alla fine del 1928 a servizio della tranvia Piacenza-Bettola, in sostituzione di un impianto preesistente. L'impianto rimase in uso anche quando, a partire dal 1933, la tranvia fu sostituita da una linea ferroviaria elettrica, rimanendo in uso fino al 1\u00ba marzo 1967, quando l'intera linea venne soppressa.\nDopo la chiusura dell'infrastruttura, negli anni '80 l'edificio venne comprato da un ristoratore che procedette all'effettuazione di una serie di lavori di ristrutturazione, al termine dei quali l'edificio fu adibito a bed &amp; breakfast.\nStrutture e impianti.\nIl fabbricato viaggiatori della stazione, a differenza di tutte le altre presenti lungo l'infrastruttura, venne realizzato in stile neomedievale, stile con cui era stato costruito ai primi del Novecento il borgo di Grazzano Visconti. Esso presenta una pianta rettangolare su due piani: al piano terra erano originariamente presenti alcuni locali a servizio dell'infrastruttura, tra cui la biglietteria, la sala d'attesa e altri vani di servizio, mentre il primo piano era adibito a scopo abitativo.\nServizi.\nLa stazione disponeva di:"}
{"id": "9112832", "revid": "2018934", "url": "https://it.wikipedia.org/wiki?curid=9112832", "title": "Federation Cup (baseball)", "text": "La Federation Cup o Federations Cup \u00e8 una manifestazione continentale di baseball, la terza per importanza per club europei dopo la Coppa dei Campioni e la Coppa CEB."}
{"id": "9112837", "revid": "963244", "url": "https://it.wikipedia.org/wiki?curid=9112837", "title": "Missionarie dell'Eucaristia", "text": "Le Missionarie dell'Eucaristia (sigla \"E.M.\") sono un istituto religioso femminile di diritto pontificio.\nStoria.\nLe origini della congregazione risalgono all'associazione femminile fondata l'8 dicembre 1923 a Modena da Maria Pia Benati: il 7 dicembre 1927 un gruppo di socie inizi\u00f2 a condurre vita comune prendendo il nome di \"Opera Cuore eucaristico di Ges\u00f9\". Il 10 dicembre 1945 l'opera si trasfer\u00ec a Fano sotto la protezione del vescovo del luogo, Vincenzo Del Signore, che eresse canonicamente la comunit\u00e0 in congregazione religiosa il 16 luglio 1947.\nL'istituto ricevette l'approvazione pontificia l'8 dicembre 1977.\nAttivit\u00e0 e diffusione.\nLe suore si dedicano all'adorazione e alla promozione del culto eucaristico, all'apostolato sociale nelle carceri e nelle zone periferiche. Sin dalle origini, esse non hanno un abito religioso distintivo ma indossano abiti civili per rispondere meglio alle opere apostoliche.\nOltre che in Italia, dal 1966 sono presenti in Argentina; la sede generalizia \u00e8 a Roma.\nNel 2014 l'istituto contava 19 religiose in 5 case."}
{"id": "9112861", "revid": "2170729", "url": "https://it.wikipedia.org/wiki?curid=9112861", "title": "Serie C Gold Lazio 2021-2022 (pallacanestro maschile)", "text": "La Serie C Gold Lazio 2021-2022 \u00e8 il campionato organizzato dalla FIP\nRegolamento.\nFormula.\nIl campionato Serie C Gold Lazio 2021-2022 \u00e8 suddiviso in 2 Gironi: Girone A e Girone B.\nLe prime 6 squadre di ogni girone si qualificano per la fase playoff per decretare la promozione in Serie B.\nDalla 7\u00aa posizione in gi\u00f9 giocheranno per la retrocessione in Serie C Silver\nStagione Regolare.\nGirone A.\nLegenda:\nGiorne B.\nLegenda:"}
{"id": "9112862", "revid": "731511", "url": "https://it.wikipedia.org/wiki?curid=9112862", "title": "Gran Premio di superbike di Magny-Cours 2021", "text": "Il Gran Premio di superbike di Magny-Cours 2021 \u00e8 stato l'ottava prova del mondiale superbike del 2021. Nello stesso fine settimana si sono corsi la settima prova del campionato mondiale Supersport e la quinta prova del campionato mondiale Supersport 300.\nI risultati delle gare hanno visto vincere, per quel che concerne il mondiale Superbike: Toprak Razgatl\u0131o\u011flu in gara 1 ed in gara 2 e Jonathan Rea in gara Superpole.\nLe gare del mondiale Supersport sono state vinte da: Dominique Aegerter in gara 1 e Manuel Gonz\u00e1lez in gara 2 mentre quelle del mondiale Supersport 300 sono andate entrambe a Adri\u00e1n Huertas."}
{"id": "9112868", "revid": "253269", "url": "https://it.wikipedia.org/wiki?curid=9112868", "title": "Lon McCallister", "text": "Biografia.\nInizi\u00f2 a recitare durante l'infanzia, comparendo nei film \"Let's Sing Again\" (1936) e \"Giulietta e Romeo\" (1936). Negli ultimi anni trenta e primi anni quaranta, interpret\u00f2 ruoli non accreditati in dozzine di film. Dopo aver recitato in \"La taverna delle stelle\" (1943), firm\u00f2 un contratto con la 20th Century Fox e interpret\u00f2 il protagonista del film \"Vittoria alata\" (1944), ma la sua carriera fu interrotta dal servizio militare. Ritornato negli Stati Uniti, fatic\u00f2 ad affermarsi in ruoli adulti a causa della bassa statura e dell'aspetto giovanile. Ottenne tuttavia ruoli principali o da protagonista ne \"La casa rossa\" (1947), \"Scudda Hoo! Scudda Hay!\" (1948), \"La montagna rossa\" (1949), \"Giustizia di popolo\" (1952) e infine \"L'ultimo bersaglio\" (1953).\nAlla fine degli anni quaranta conobbe l'attore William Eythe, di cui divenne compagno, e con cui co-produsse la rivista di Broadway \"Lend an Ear\", rimasta in cartellone per oltre quattrocentocinquanta rappresentazioni. Nel 1953 si ritir\u00f2 dalle scene e cominci\u00f2 a lavorare come agente immobiliare, pur tornando a recitare sul piccolo schermo nel 1961 e nel 1963. Insieme ad Eythe gir\u00f2 alcuni documentari, ma questa attivit\u00e0 ebbe fine nel 1958 con la morte di Eythe.\nMor\u00ec nel 2005 all'et\u00e0 di ottantadue anni a causa di un'insufficienza cardiaca."}
{"id": "9112869", "revid": "110157", "url": "https://it.wikipedia.org/wiki?curid=9112869", "title": "Acolin", "text": "L\ua78cAcolin \u00e8 un fiume francese che nasce dallo Stagno Casson a Mercy e dopo un percorso di 63,1\u00a0Km sfocia nella Loira ad Avril-sur-Loire.\nGeografia.\nIl fiume sorge nell\ua78cAllier, a una ventina di chilometri a sudest di Moulins, a sud della localit\u00e0 di Mercy, ad un'altezza s.l.m. di 287\u00a0m in una zona boscosa ricca di stagni.\nDopo la sorgente, il fiume si dirige a nord. Il suo bacino drena la regione situata tra il corso inferiore dell'Allier a ovest e della Besbre a est. Mantiene il suo orientamento verso nord lungo tutto il suo percorso di 63,1\u00a0chilometri. per gettarsi poi nella Loira ad Avril-sur-Loire, a un'altezza s.l.m. di 182\u00a0m, leggermente a valle della citt\u00e0 di Decize.\nEsso attraversa il canale laterale alla Loira\nComuni e cantoni attraversati.\nNei due dipartimenti dell'Allier e della Ni\u00e8vre, l'Acolin attraversa dieci comuni (da monte verso valle):\nMercy (sorgente), Chapeau, Thiel-sur-Acolin, Chevagnes, La Chapelle-aux-Chasses, Lucenay-l\u00e8s-Aix, Cossaye, Saint-Germain-Chassenay, Decize, Avril-sur-Loire (confluenza).\nRiguardo ai cantoni, l'Acolin nasce nel cantone di Moulins-2, attraversa il Cantone di Dompierre-sur-Besbre, quello di Decize, e confluisce in quello di Saint-Pierre-le-Mo\u00fbtier, tutto negli \"arrondissement\" di Moulins e di Nevers.\nToponimo.\nL'Acolin ha dato il suo idronimo al comune di Thiel-sur-Acolin.\nAffluenti.\nL'Acolin ha quindici tronconi affluenti ufficiali tra i quali (rd per \"riva destra\" e rs per \"riva sinistra\"):"}
{"id": "9112874", "revid": "599013", "url": "https://it.wikipedia.org/wiki?curid=9112874", "title": "Yann Mabella", "text": "Carriera.\nNazionale.\nIl 2 settembre 2021 ha esordito con la nazionale congolese giocando l'incontro pareggiato 1-1 contro la , valido per le qualificazioni al campionato mondiale di calcio 2022."}
{"id": "9112881", "revid": "963244", "url": "https://it.wikipedia.org/wiki?curid=9112881", "title": "Missionarie della fanciullezza", "text": "Le Missionarie della Fanciullezza (sigla \"C.M.F.P.\") sono un istituto religioso femminile di diritto pontificio.\nStoria.\nLa congregazione fu fondata da Maria Santa Pallotta che, insieme con tre compagne, nel 1951 lasci\u00f2 le Piccole ancelle del Sacro Cuore per collaborare all'opera avviata dal sacerdote Pietro Damiani a favore dei piccoli profughi istriano-dalmati ospitati nell'oasi di Marotta.\nLuigi Carlo Borromeo, vescovo di Pesaro, eresse la comunit\u00e0 in congregazione religiosa il 31 dicembre 1962.\nAttivit\u00e0 e diffusione.\nLe suore si dedicano all'educazione dei fanciulli, specialmente poveri e abbandonati.\nOltre che in Italia, sono presenti in Ecuador e Per\u00f9; la sede generalizia \u00e8 a Pesaro.\nAlla fine del 2015 l'istituto contava 77 religiose in 11 case."}
{"id": "9112882", "revid": "963244", "url": "https://it.wikipedia.org/wiki?curid=9112882", "title": "Missionarie della Fanciullezza", "text": ""}
{"id": "9112888", "revid": "2018934", "url": "https://it.wikipedia.org/wiki?curid=9112888", "title": "Olimpija Karlovac", "text": "L'Olimpija Karlovac \u00e8 una squadra di baseball croata con sede a Karlovac che milita attualmente nella massima divisione nazionale e nell'Interleague. In entrambi i campionati figura come la societ\u00e0 pi\u00f9 titolata.\nStoria.\nNacque nel 1983 e, da quando si disputa il campionato croato (1992), ha raggiunto la finale nella maggior parte dei casi. Le rivali storiche sono lo Zagabria e il Nada Spalato, con la quale perse la prima finale nel 1992. Ottenne il primo titolo due anni pi\u00f9 tardi, battendo lo Zagabria: fino al 2003 vinse tutti i campionati, eccezion fatta per il 1996 ed il 2001, quando venne superata dallo Zagabria. Nel frattempo, nel 1998 aveva preso parte ad una nuova competizione internazionale, l'Interlige, insieme ad altre societ\u00e0 del sud-est europeo, trionfando nelle prime due edizioni.\nConosciuta dal 2003 al 2007 anche con il nome di Kelteks, in campo europeo fu seconda nella Coppa CEB 2003, mentre vinse l'edizione 2006 insieme all'Interlige e al campionato nazionale. Per quanto riguarda quest'ultimo, l'Olimpija ha sempre giocato la finale dal 2012 al 2021, in tutte le occasioni contro il Nada. Nel 2021 sono arrivati due successi: uno in Federation Cup, l'altro in campionato, dove all'ultimo atto ha rimontato gli storici rivali da 0-3 a 4-3, vincendo peraltro gara 4 all'11\u00b0 inning."}
{"id": "9112889", "revid": "1784492", "url": "https://it.wikipedia.org/wiki?curid=9112889", "title": "Gajo Raffanelli", "text": "Carriera.\nClub.\nCresciuto nel nel maggio 1938 si accas\u00f2 tra le file dell'.\nIndoss\u00f2 per 4 anni la casacca dei \"Majstori s mora\" disputando 118 partite totali e vincendo il campionato 1940-1941."}
{"id": "9112907", "revid": "422900", "url": "https://it.wikipedia.org/wiki?curid=9112907", "title": "Martha Gustafson", "text": " Vincitrice di 19 medaglie paralimpiche in tre differenti edizioni dei Giochi. Nel 2020, \u00e8 stata inserita nella Canadian Disability Hall of Fame.\nBiografia.\nGustafson nacque a Tampico, in Messico, l'8 gennaio 1950. Quando era solo una bambina contrasse la poliomielite che la costrinse su una sedia a rotelle. Cominci\u00f2 poi a praticare vari sport tra cui il getto del peso e il curling. Nel 1981, si trasfer\u00ec dal Messico per andare a Toronto.\nCarriera sportiva.\nGustafson partecip\u00f2 in rappresentanza del Messico ai Giochi paralimpici del 1976 e del 1980. Nelle suddette Paralimpiadi ottenne ben dieci medaglie, di cui sei d'oro.\nDopo essersi trasferita in Canada, rappresent\u00f2 la nazione con la foglia d'acero ai Giochi paralimpici del 1984, in cui conquist\u00f2 sette medaglie. Prese parte anche ai Giochi di Seul 1988, senza vincere alcuna medaglia.\nIn seguito, Gustafson vinse anche una medaglia di bronzo ai campionati mondiali di atletica paralimpica 2011 nella gara di getto del peso. Nel 2019, vinse una medaglia di bronzo nei Giochi parapanamericani nella gara di lancio del disco.\nTra i vari riconoscimenti ottenuti da Gustafson ci sono il premio Atleta donna con disabilit\u00e0 dell'anno ottenuto agli Ontario Sports Awards nel 2010 e nel 2011."}
{"id": "9112916", "revid": "1310927", "url": "https://it.wikipedia.org/wiki?curid=9112916", "title": "Taylor Washington (calciatore)", "text": "Carriera.\nHa esordito in MLS il 17 agosto 2020 disputando con il l'incontro pareggiato 0-0 contro il .\nStatistiche.\nPresenze e reti nei club.\n\"Statistiche aggiornate al 4 settembre 2021.\""}
{"id": "9112917", "revid": "31789", "url": "https://it.wikipedia.org/wiki?curid=9112917", "title": "Coleus", "text": ""}
{"id": "9112918", "revid": "125955246", "url": "https://it.wikipedia.org/wiki?curid=9112918", "title": "Eccellenza Sicilia 2021-2022", "text": "Il campionato italiano di calcio di Eccellenza regionale 2021-2022 \u00e8 il trentunesimo organizzato in Italia. Rappresenta il quinto livello del calcio italiano. Questi sono i gironi organizzati dal Comitato Regionale della Sicilia.\nStagione.\nNovit\u00e0.\nDalla Serie D 2020-2021 \u00e8 retrocesso il Marina di Ragusa che ha ceduto il titolo al Citt\u00e0 di Siracusa, mentre l'Asd Siracusa ha ceduto il titolo alla Leonzio. Mascalucia San Pio X e Marsala Calcio non hanno perfezionato l'iscrizione al campionato. L'Acquedolci si \u00e8 fuso con la societ\u00e0 Due Torri, dando vita alla Nebros, mentre la Dolce Onorio Folgore ha spostato il titolo a Marsala dando vita alla Dolce Onorio Marsala. Dalla Promozione non vi \u00e8 stata nessuna promozione dato che il campionato \u00e8 stato annullato a causa della pandemia di COVID-19. Sono state infine tre le Societ\u00e0 ripescate a completamento organico: Citt\u00e0 di Taormina, Citt\u00e0 di Viagrande ed S.C. Mazarese.\nFormula.\nLa squadra prima classificata di ogni girone viene promossa direttamente in Serie D. Le squadre classificate dal secondo al quinto posto disputano i play-off regionali per un posto nei play-off nazionali. Le squadre classificate dal dodicesimo al quindicesimo posto disputano i play-out. La squadra ultima classificata di ogni girone viene retrocessa direttamente in Promozione.\nPlay-off e play-out si disputano soltanto se fra le due squadre ipoteticamente coinvolte ci sono meno di 10 punti di distacco. Se la seconda classificata ha almeno dieci punti di vantaggio sulla terza acceder\u00e0 direttamente alla fase nazionale degli spareggi.\nLe gare si disputano in orari differenti a seconda dei periodi dell'anno: alle 15:30 dalla prima alla quinta giornata, alle 14:30 dalla sesta alla diciottesima, alle 15:00 dalla diciannovesima alla ventisettesima, alle 16:00 dalla ventottesima alla ventinovesima e alle 16:30 la trentesima giornata e le gare di play-off e play-out.\nAvvenimenti.\nIl 3 gennaio 2022, in seguito al ripetersi di un aggravamento della situazione sanitaria determinata dalla pandemia di COVID-19, \u00e8 stato rinviato l'inizio del girone di ritorno al 23 gennaio 2022.\nGirone A.\nClassifica.\nLegenda:\nNote:\nTre punti a vittoria, uno a pareggio, zero a sconfitta.\nGirone B.\nClassifica.\nLegenda:\nNote:\nTre punti a vittoria, uno a pareggio, zero a sconfitta."}
{"id": "9112925", "revid": "1649409", "url": "https://it.wikipedia.org/wiki?curid=9112925", "title": "Alden McLaughlin", "text": "Biografia.\n\u00c8 stato leader del Partito del Movimento Progressista Popolare dal 2011 al 2021. Attualmente \u00e8 al suo sesto mandato come membro del Parlamento delle Isole Cayman, rappresentando ininterrottamente dal 2000 il distretto di George Town.\nVita privata.\nMcLaughlin \u00e8 un ex Presidente della Caymanian Bar Association. \u00c8, inoltre, un Lion nonch\u00e9 ex Presidente del Lions Club di Gran Cayman. McLaughlin \u00e8 sposato con Kim con la quale ha avuto due figli."}
{"id": "9112926", "revid": "1488961", "url": "https://it.wikipedia.org/wiki?curid=9112926", "title": "Eclissi della crocifissione", "text": ""}
{"id": "9112935", "revid": "124999442", "url": "https://it.wikipedia.org/wiki?curid=9112935", "title": "N\u00d6 Open", "text": "Il N\u00d6 Open, noto anche come \"N\u00d6 Open powered by EVN\" per motivi di sponsorizzazione, \u00e8 un torneo professionistico di tennis giocato sulla terra battuta che fa parte dell'ATP Challenger Tour. Si disputa annualmente a partire dal 2021 al Tennisclub Tulln di Tulln an der Donau, nello stato federato austriaco del Nieder\u00f6sterreich. La prima edizione del 2021 aveva un montepremi di euro, nella categoria Challenger 100, ed era il terzo pi\u00f9 importante evento tennistico in Austria dopo i tornei dell'ATP Tour di Vienna e Kitzb\u00fchel."}
{"id": "9112937", "revid": "963244", "url": "https://it.wikipedia.org/wiki?curid=9112937", "title": "Suore di Maria Teresa", "text": "Le Suore di Maria Teresa, Ancelle di Ges\u00f9 Cristo (in francese \"S\u0153urs de Marie-Th\u00e9r\u00e8se, Servantes de J\u00e9sus-Christ\"; sigla \"I.M.T.\"), sono un istituto religioso femminile di diritto pontificio.\nStoria.\nLa congregazione fu fondata il 15 ottobre 1815 a Bordeaux da Sophie Brochet de La Rocheti\u00e8re su suggerimento del sacerdote Bruno Lespiaut.\nVivente la fondatrice, furono aperte case a Bordeaux, Lione, Limoges e N\u00eemes; dopo la sua morte l'istituto si stabil\u00ec anche a Madrid e in Italia (San Quirico e Baldissero Torinese). La promulgazione delle leggi anticongregazioniste port\u00f2 alla chiusura di numerose case in Francia.\nL'approvazione pontificia fu concessa il 16 marzo 1835 e confermata il 28 aprile 1835.\nAttivit\u00e0 e diffusione.\nLe suore si dedicano all'educazione delle giovani povere e traviate; le loro regole sono basate su quella di sant'Agostino; ai tre voti comuni a tutte le religiose, aggiungono quello di lavorare per la salvezza delle anime con la preghiera e l'azione; professano una speciale devozione al Sacro Cuore di Ges\u00f9 e a Maria Addolorata.\nLa sede generalizia \u00e8 a P\u00e9lussin.\nAlla fine del 2015 l'istituto contava 4 religiose in 2 case."}
{"id": "9112940", "revid": "567822", "url": "https://it.wikipedia.org/wiki?curid=9112940", "title": "Eyes on You (Got7)", "text": "Eyes on You \u00e8 il decimo EP del gruppo musicale sudcoreano Got7, pubblicato il 12 marzo 2018.\nDescrizione.\nIl ritorno dei Got7 sulla scena musicale con un nuovo disco viene annunciato il 3 febbraio 2018 all'incontro con i fan per il quarto anniversario del gruppo. L'EP viene preceduto dalla pubblicazione, il 28 febbraio 2018, del singolo R&amp;B, hip hop e EDM \"One and Only You\" in collaborazione con Hyolin.\n\"Eyes on You\" consta di sei brani (sette nell'edizione fisica con la strumentale di \"Look\") composti dal gruppo e contiene un messaggio destinato a un'esistenza preziosa; vede JB comporre per la seconda volta il brano apripista, nello specifico \"Look\", una traccia house basata sul pop nella quale diversi cambi di arrangiamento mettono in luce le voci dei sette cantanti. Parla di non curarsi delle parole altrui, di esprimere il proprio amore quanto si desidera e di essere onesti con i propri sentimenti. In un'intervista pubblicata prima dell'uscita, i membri hanno dichiarato che si tratti di una canzone con la quale sono in grado di mostrare veramente loro stessi come musicisti. \n\"The Reason\" \u00e8 di genere pop e dance; \"Hesitate\" parla di un amore non corrisposto e ha una melodia alla chitarra, mentre \"Us\" esprime la determinazione a raggiungere una persona a qualunque costo ed \u00e8 R&amp;B e pop. Il brano richiama i suoni della musica latina ed \u00e8 stato scritto da Yugyeom come estensione di \"To Me\" da \"7 for 7\". \"Thank You\" \u00e8 stata scritta e composta da Jinyoung per ringraziare i fan e consolare coloro ai quali dispiace di non poter dare di pi\u00f9 alla persona amata, pur avendo gi\u00e0 dato tutto; nel brano i fan vengono paragonati a una \"via lattea verde\". In termini di genere, \u00e8 basata sulle canzoni delle band.\nAccoglienza.\nHong Dam-young del \"The Korea Herald\" ha ritenuto il disco \"decente, ma non fresco\" e che mancasse \"una spinta potente o un flusso penetrante\", concludendo \"\"Eyes on You\" ritrae bene i Got7 come un piacevole regalo per i fan, ma musicalmente non aggiunge nulla\".\nSuccesso commerciale.\nDopo l'uscita, \"Eyes on You\" si \u00e8 classificato primo in Corea del Sud sulla Gaon Weekly Album Chart, vendendo copie nel mese di marzo. Ha debuttato in seconda posizione sulla \"Billboard\" Heatseekers Album Chart e sulla \"Billboard\" World Albums Chart. Su iTunes ha raccolta 20 primi posti.\n\u00c8 stato il dodicesimo disco pi\u00f9 venduto in Corea del Sud nel 2018 con copie a fine anno. Il 10 maggio 2018 \u00e8 stato certificato platino."}
{"id": "9112954", "revid": "422900", "url": "https://it.wikipedia.org/wiki?curid=9112954", "title": "Debbi Kostelyk", "text": "Kostelyk prese parte ai Giochi paralimpici del 1984 dove vinse tre medaglie, due ori e un argento, nelle gare dei 100, 200 e 400 metri della categoria 3. Alle Paralimpiadi del 1988, vinse una medaglia d'argento nei 100 metri femminili."}
{"id": "9112956", "revid": "1442080", "url": "https://it.wikipedia.org/wiki?curid=9112956", "title": "Saccharophagus degradans", "text": "Saccharophagus degradans (precedentemente Microbulbifer degradans) \u00e8 un batterio marino gram-negativo noto per degradare una serie di polisaccaridi complessi come fonte di energia. S. degradans ha anche dimostrato di fermentare lo xilosio in etanolo. In studi recenti, il Saccharophagus degradans della baia di Chesapeake \u00e8 stato efficacemente utilizzato per produrre etanolo cellulosico. La produzione di etanolo cellulosico per mezzo dell'azione batterica potrebbe essere la chiave della produzione economica di etanolo cellulosico per la produzione globale del mercato di massa di bioetanolo. Attualmente viene prodotto con mezzi come la gassificazione. S. degradans \u00e8 l'unica specie nel suo genere appena creato."}
{"id": "9112958", "revid": "1442080", "url": "https://it.wikipedia.org/wiki?curid=9112958", "title": "Gert Burkard", "text": ""}
{"id": "9112960", "revid": "124999735", "url": "https://it.wikipedia.org/wiki?curid=9112960", "title": "Kyiv Open", "text": "Il Kyiv Open \u00e8 un torneo professionistico di tennis giocato sulla terra rossa che fa parte dell'ATP Challenger Tour. Si disputa annualmente dal 2021 al Tennis Park di Kiev, in Ucraina. La prima edizione del 2021 aveva un montepremi di dollari, nella categoria Challenger 80. Tra il 1998 e il 2005 si era tenuto nella capitale ucraina il Kiev Challenger, altro evento dell'ATP Challenger Tour che vide tra i vincitori in singolare Nicol\u00e1s Almagro. \u00c8 il primo torneo Challenger disputato in Ucraina dal 2008."}
{"id": "9112961", "revid": "1310927", "url": "https://it.wikipedia.org/wiki?curid=9112961", "title": "Gilberto Reis", "text": "Carriera.\nClub.\nHa sempre giocato nel campionato svizzero, principalmente tra la seconda e la quarta divisione.\nNazionale.\nNel 2008 ha giocato cinque partite con la nazionale capoverdiana."}
{"id": "9112966", "revid": "1632387", "url": "https://it.wikipedia.org/wiki?curid=9112966", "title": "Nikita Dragun", "text": "Biografia.\nNikita Dragun \u00e8 nata in Belgio e ha svolto le scuole superiori in Virginia. \u00c8 di origini vietnamite e messicane ed ha fatto coming out come donna transgender a 19 anni. Dragun, in molti dei suoi video pubblicati su YouTube, ha parlato apertamente della sua transizione.\nQuando era al college, Dragun ha riferito di aver ricevuto un documento d'identit\u00e0 falso con il nome Nicole ed \u00e8 stata riconosciuta come donna.\nSuccessivamente, ha deciso di trasferirsi a Los Angeles ed \u00e8 stata accettata al Fashion Institute of Design &amp; Merchandising, dove ha conseguito la laurea quadriennale in \"Beauty business and marketing\". Le \u00e8 capitato pi\u00f9 volte di essere stata menzionata come esempio di influencer dai suoi docenti durante le lezioni, Dragun ha poi spiegato in un video che nessuno immaginava fosse seduta tra gli studenti del corso e di essersi sentita come Hannah Montana per questo motivo.\nCarriera.\nDragun ha aperto il proprio canale su YouTube nel febbraio 2013.\nNel 2015, quando viveva a Los Angeles, ha fatto coming out come donna transgender con un video intitolato \"I am transgender\" pubblicato su YouTube\".\" \nA settembre 2021, conta 3,65 milioni di iscritti su YouTube, 9,1 milioni di seguaci su Instagram e 14,2 milioni di seguaci su TikTok.\nIn risposta ai commenti di Ed Razek, direttore marketing di \"Bath &amp; Body Works, Inc.\", secondo cui le donne transessuali non dovrebbero essere incluse nel \"Victoria's Secret Fashion Show\" perch\u00e9 \"lo spettacolo \u00e8 una fantasia\", Dragun ha twittato un video di se stessa mentre indossava lingerie. Nel tweet, Dragun sostiene che le donne trans sono davvero in grado di trasmettere fantasia allo stesso modo delle donne cisgender.\nNel marzo 2019, ha annunciato l'uscita della propria linea di make-up, chiamata Dragun Beauty. Oltre al mercato tradizionale, la linea cosmetica si rivolge anche alla comunit\u00e0 transgender. Tutti i prodotti sono vegani e cruelty-free, motivo per cui Dragun ha deciso di lanciare il suo marchio in modo indipendente. Tutti i prodotti erano stati venduti in 24 ore. Al momento il brand collabora periodicamente con grandissimi altri marchi di trucco. In occasione del pride month 2021, ha collaborato con Instagram per creare un kit di prodotti per make-up chiamato \"Dragun Beauty Pride Pack\" e acquistabile solo sul social network.\nDal 29 agosto 2021 i prodotti Dragun beauty sono acquistabili su Amazon direttamente dal brand, senza passare da venditori terzi.\nIl 6 settembre 2021 Dragun ha chiuso una sfilata della NYFW per la collezione \"Urban green\" della casa di moda \"PRIVATE POLICY\". In quell'occasione ha sfilato in passerella impersonificando madre natura, con un vestito trasparente e con i capezzoli volutamente scoperti e completamente visibili. Dragun, in seguito ad alcuni commenti negativi sulla presenza degli influencer nel campo della moda, ha risposto dicendo che le era stato chiesto di realizzare una vera e propria performance e non una banale sfilata. \nIl 19 ottobre 2021, in seguito ad alcuni post su Instagram dove salutava se stessa con l'affermazione R.I.P. (\"Reast in peace\", ovvero \"Riposa in pace\"), Dragun ha lanciato la propria linea d'abbigliamento chiamata proprio \"R.I.P. Nikita Dragun\". Il primo prodotto acquistabile \u00e8 stato un pullover con il logo del brand, disponibile in tre diverse colorazioni. Una parte della spesa effettuata viene devoluta ad organizzazioni transgender in tutto il mondo.\n\"Nikita Unfiltered\".\nNel settembre 2019, \u00e8 stato annunciato che Dragun avrebbe realizzato una propria docu-serie prodotta da Snapchat, intitolata \"Nikita Unfiltered\". \nLa serie segue Nikita Dragun mentre cerca l'amore, svolge un percorso carrieristico \"diverso\" e naviga verso la fama come donna trans. Il trailer della prima stagione \u00e8 stato rilasciato il 14 marzo 2020, e quello della seconda stagione il 23 marzo 2021. Entrambe le stagioni sono composte da 10 episodi. La docu-serie \u00e8 visibile esclusivamente su Snapchat e, a settembre 2021, conta pi\u00f9 di 2 milioni di spettatori. \nCuriosit\u00e0.\nNikita Dragun varie volte chiama i propri seguaci \"Draguns\" e altrettante volte si presenta con il \"titolo\" \"Mama Dragun\" oppure \"Mother of Draguns\".\nA settembre 2021, il suo patrimonio netto si aggira tra i 4 milioni di dollari.\nDragun ha 5 tatuaggi al momento conosciuti, di cui 4 draghi e una divinit\u00e0 buddhista.\nIn un video caricato su YouTube con titolo \"TRANSGENDER Q&amp;A (Surgery, Dating, &amp; More)\", ha affermato:"}
{"id": "9112969", "revid": "422900", "url": "https://it.wikipedia.org/wiki?curid=9112969", "title": "Connie Hansen", "text": " Ha vinto 14 medaglie paralimpiche in tre differenti edizioni dei Giochi dal 1984 al 1992. Grazie ai suoi successi ha ottenuto numerosi riconoscimenti in patria e nel 2008 \u00e8 stata inserita nella Paralympic Hall of Fame."}
{"id": "9112971", "revid": "4252", "url": "https://it.wikipedia.org/wiki?curid=9112971", "title": "Kathryn Immonen", "text": "Carriera.\nLa Immonen ha iniziato a lavorare per la Marvel Comics nel 2007, scrivendo una storia di Hellcat, disegnata da Stuart, per i primi quattro numeri di \"Marvel Comics Presents\"; a seguire nel 2008 una miniserie di cinque numeri \"Patsy Walker: Hellcat\" disegnata da David Lafuente.\nNel maggio 2009, la Immonen \u00e8 diventata la sceneggiatrice della premiata serie Marvel Comics, \"Runaways\", affiancata dall'artista Sara Pichelli.\nKathryn e Stuart Immonen hanno realizzato inoltre vari webcomic. Il loro primo webcomic \u00e8 stato \"Never As Bad As You Think\", pubblicato da Boom! Studios nel dicembre 2008. Il webcomic \u00e8 stato seguito da \"Moving Pictures\", che ha visto una ristampa cartacea da parte di Top Shelf Productions nell'aprile 2010. Quest'ultimo webcomic ha assunto un tono pi\u00f9 oscuro rispetto all'umoristico \"Never As Bad As You Think\", ambientato nella Francia degli anni '40 durante la seconda guerra mondiale e interpretato da un protagonista nazista. \nLa Immonen e il disegnatore Ton\u010di Zonji\u0107 hanno collaborato alla miniserie della Marvel \"Heralds\", con un cast di protagoniste tutto al femminile.\nNel gennaio 2011 \u00e8 iniziata la pubblicazione della miniserie in quattro parti Marvel Comics \"Wolverine e Jubilee\", con l'artista Phil Noto. Nel 2012, ha preso le redini della testata \"Journey into Mystery\" con il numero 646, rimpiazzando Loki con Sif come personaggio principale.\nAccoglienza.\nNel 2015 \u00e8 stata annoverata in una Top 25 delle sceneggiatrici di fumetti dalla testata \"Comic Book Resources\".\nL'AV Club ha descritto \"Moving Pictures\" come \u00abesemplicativo del grande talento di scrittura rappresentato dalla Immonen\u00bb."}
{"id": "9112976", "revid": "84184", "url": "https://it.wikipedia.org/wiki?curid=9112976", "title": "Battaglia di Biak", "text": "La battaglia di Biak si svolse tra il 27 maggio e il 20 agosto 1944 sull'isola di Biak lungo la costa nord-occidentale della Nuova Guinea, durante i pi\u00f9 vasti eventi della campagna della Nuova Guinea occidentale della seconda guerra mondiale.\nSviluppata come grande base aerea dalle truppe dell'Impero giapponese, Biak fu assaltata la mattina del 27 maggio 1944 da una forza d'invasione statunitense al comando del South West Pacific Area; la cattura dei campi di volo di Biak, in particolare, doveva servire ad appoggiare la successiva campagna delle isole Marianne prevista per la met\u00e0 di giugno. I servizi di intelligence degli Alleati sottostimarono gravemente la consistenza della guarnigione nipponica di Biak, trincerata in profondit\u00e0 nelle caverne e sulle alture che orlavano la costa meridionale dell'isola: invece di una breve battaglia della durata di una decina di giorni, le forze statunitensi rimasero bloccate in una dura campagna protrattasi per i successivi tre mesi.\nIl primo tentativo di catturare gli aeroporti di Biak venne respinto da un contrattacco giapponese, e solo il 20 giugno gli statunitensi riuscirono a mettere in sicurezza una delle piste di volo dell'isola; l'eliminazione delle sacche di resistenza nipponiche asserragliate sulle alture richiese ancora pi\u00f9 tempo, e solo il 22 luglio la resistenza organizzata giapponese pot\u00e9 dirsi sconfitta. Elementi sbandanti della guarnigione si rifugiarono nelle zone dell'interno, dando luogo a una guerriglia strisciante protrattasi ancora per un mese; solo il 20 agosto l'isola pot\u00e9 essere dichiarata sicura.\nLa situazione strategica.\nLa campagna lanciata, a partire dall'aprile 1944, nella Nuova Guinea occidentale dal comando del South West Pacific Area del generale Douglas MacArthur, preludio all'avanzata generale delle forze degli Alleati alla volta delle Filippine, fu impostata secondo i dettami della ormai collaudata \"Leapfrogging strategy\": invece di assaltare ed espugnare tutte le posizioni pi\u00f9 importanti tenute dai giapponesi lungo la costa della Nuova Guinea, gli Alleati avrebbero aggirato la principale linea di resistenza nemica e si sarebbero concentrati nel catturare con assalti anfibi poche localit\u00e0 chiave nelle retrovie nipponiche, dove allestire basi aeree e navali da cui supportare la successiva mossa offensiva; il controllo dei cieli e del mare cos\u00ec acquisito avrebbe tagliato fuori dai rifornimenti le truppe giapponesi aggirate dall'avanzata, le quali sarebbero state lasciate avvizzire senza pi\u00f9 vettovaglie mentre gli Alleati proseguivano nella loro progressione verso occidente. L'offensiva cos\u00ec concepita si era quindi aperta il 22 aprile 1944 con lo sbarco dei reparti statunitensi a Hollandia: aggirando la concentrazione di truppe giapponesi allestita a Madang e Wewak pi\u00f9 a est, gli statunitensi catturarono di sorpresa una delle pi\u00f9 importanti basi logistiche nipponiche in Nuova Guinea, facendone subito un punto di appoggio da cui proseguire l'offensiva.\nAnche prima che la cattura di Hollandia fosse portata a termine, MacArthur aveva iniziato a guardare alla regione della baia di Geelvink come prossimo obiettivo dell'avanzata. Posta alla base della penisola di Vogelkop (l'estrema propaggine occidentale della Nuova Guinea), la baia era chiusa alla sua imboccatura dall'arcipelago delle isole Schouten: le isole erano un'ottima collocazione per costruirvi le basi aree da cui i bombardieri a lungo raggio potevano supportare ulteriori mosse offensive verso ovest, alla volta della penisola di Vogelkop e dell'arcipelago delle Molucche, e verso nord, alla volta degli arcipelaghi delle isole Caroline e delle isole Marianne nel Pacifico occidentale; questo, in particolare, dopo che il terreno della zona intorno a Hollandia si era rivelato poco adatto alla costruzione in breve tempo di campi di volo per i bombardieri pesanti. Tra le Schouten, l'isola di Biak era quella che attirava di pi\u00f9 l'attenzione degli strateghi alleati: Biak era collocata a circa 520 chilometri da nord-ovest di Hollandia, e le vaste aree pianeggianti nel sud dell'isola erano siti ottimali per l'impianto di piste di aviazione, cosa che del resto i giapponesi stessi avevano iniziato a fare gi\u00e0 dalla fine del 1943. Inoltre, Biak si trovava a circa 290 chilometri a nord-ovest di Sarmi, localit\u00e0 sulla costa settentrionale della Nuova Guinea sede di una importante base di rifornimento giapponese che doveva essere neutralizzata.\nIl 10 maggio 1944 MacArthur diede la sua approvazione finale ai piani riguardanti la cattura di Biak, con la data dello sbarco fissata al 27 maggio seguente; visto che Biak era piuttosto lontana dai campi di volo alleati allestiti a Hollandia, dieci giorni prima una forza secondaria avrebbe catturato la piccola isola di Wakde, nelle vicinanze di Sarmi: l'isola ospitava una base aerea giapponese, che una volta catturata sarebbe servita da punto d'appoggio per gli squadroni di cacciabombardieri alleati incaricati di coprire gli sbarchi a Biak. La cattura dei campi di volo di Biak doveva avvenire nel pi\u00f9 rapido tempo possibile, in modo che le piste potessero servire da base d'appoggio per i velivoli a lungo raggio incaricati di appoggiare l'imminente invasione statunitense delle Marianne, prevista per la met\u00e0 di giugno 1944; i pianificatori alleati stimarono del resto che la cattura di Biak avrebbe richiesto una campagna non pi\u00f9 lunga di una settimana, visto che le truppe giapponesi dislocate nell'area erano calcolate in non pi\u00f9 di effettivi.\nTerreno.\nBiak ricorda vagamente la forma di un triangolo rettangolo, con l'ipotenusa rappresentata dalla costa orientale, il cateto minore da quella meridionale e il cateto maggiore da quella occidentale; nell'angolo nord-occidentale si trova l'isola di Supiori o Soepiori, grande un terzo della stessa Biak e separata da quest'ultima da uno stretto canale non pi\u00f9 largo di un ruscello, mentre altri isolotti minori sorgono davanti alla costa sud-orientale. Gran parte dell'entroterra di Biak \u00e8 tagliato da terrazze, creste e colline coralline ricoperte da una fitta foresta pluviale tropicale, e l'acqua dolce scarseggia perch\u00e9 la maggior parte dei corsi d'acqua scorre attraverso canali sotterranei che drenano anche le precipitazioni pi\u00f9 intense che cadono sulla superficie; tanto i giapponesi quanto gli statunitensi dovettero mettere in atto durante la battaglia uno stretto razionamento delle riserve, e considerando il caldo e l'umidit\u00e0 che caratterizzavano la regione la carenza di acqua pretese un pesante pedaggio ai combattenti. In generale l'isola scarseggia di buoni porti, visto che la costa \u00e8 quasi completamente contornata da una dura barriera corallina; i principali insediamenti di Biak, non pi\u00f9 grandi di piccoli villaggi, sorgono sulla costa meridionale, con l'abitato di Bosnek a sud-est come principale sito amministrativo e commerciale dell'isola.\nUna cresta corallina alta, impervia e stretta corre come un argine parallelamente alla costa meridionale di Biak a partire da un punto a circa 8 chilometri a est di Bosnek fino all'altezza di Mokmer, un villaggio situato a circa 16 chilometri a ovest di Bosnek; la faccia rivolta al mare della cresta raggiunge elevazioni comprese tra 50 e 75 metri, mentre quella rivolta verso l'entroterra dell'isola si eleva per circa 30 metri. All'altezza di Mokmer la cresta piega verso nord e procede nell'interno dell'isola, andando poi a formare scogliere lungo la costa orientale dell'isola ma lasciando una zona pianeggiante abbastanza vasta a ovest di Mokmer; qui i giapponesi avevano realizzato tre basi aeree: la prima sorgeva nelle immediate vicinanze di Mokmer, mentre la seconda era poco pi\u00f9 a ovest presso il villaggio di Sorido e la terza si trovava in mezzo alle altre due nei pressi del villaggio di Borokoe. Un sito per la realizzazione di un quarto aeroporto era stato individuato in un tratto pianeggiante alle spalle del villaggio di Bosnek, dietro la cresta costiera, e quello per una quinta pista in una zona tra Sorido e Borokoe, ma i lavori per la realizzazione di queste basi non erano ancora stati concretamente avviati al momento dell'invasione statunitense.\nI siti per uno sbarco anfibio in forze sulla costa di Biak erano pochi e i migliori si trovavano a grossa distanza dagli obiettivi ultimi degli Alleati (le piste di volo giapponesi); si decise quindi di scegliere delle spiagge meno adatte del solito a uno sbarco ma poste pi\u00f9 nelle vicinanze degli aeroporti. Scartata la zona vicino a Mokmer perch\u00e9 giudicata come troppo ben difesa, i pianificatori alleati individuarono quattro spiagge favorevoli a uno sbarco, designate come Green 1, 2, 3 e 4, lungo la costa sud-orientale dell'isola presso il villaggio di Bosnek: la ricognizione aerea indicava che le spiagge non erano contornate da scogliere o paludi che potessero rallentare la progressione dei reparti verso l'interno, e che nelle loro vicinanze vi erano due moli che avrebbero potuto facilitare l'accesso alla spiaggia dalle acque profonde poste oltre la barriera corallina di Biak.\nForze in campo.\nGli Alleati.\nLa forza d'assalto incaricata di prendere Biak fu designata come \"Hurricane Task Force\" e incentrata sulla 41st Infantry Division dell'United States Army, dipendente dal comando della Sixth United States Army statunitense del generale Walter Krueger; il maggior generale Horace H. Fuller, comandante della 41st Division che aveva appena guidato nello sbarco anfibio a Hollandia nell'aprile precedente, guidava l'intera task force. La Hurricane Task Force avrebbe impiegato a Biak due \"Reggimental Combat Team\" (\"gruppo da combattimento reggimentale\" o RCT, ovvero un reggimento di fanteria rinforzato con unit\u00e0 addizionali normalmente non presenti nel suo organico), tratti da due dei tre reggimenti della 41st Division: il 162nd e il 186th Infantry Regiment; il terzo reggimento della divisione, il 163rd Infantry Regiment, avrebbe formato l'RCT incaricato dell'assalto anfibio a Wakde. In vista dell'invasione di Biak, la 41st Division venne rinforzata con varie unit\u00e0 addizionali tra cui due battaglioni di artiglieria campale e due di artiglieria antiaerea, una compagnia di mortai pesanti, una compagnia di carri armati M4 Sherman, un reggimento del genio addestrato ai trasporti navali e tre battaglioni del genio aviatorio per il riadattamento dei campi di volo. In totale, la prima ondata di assalto avrebbe compreso circa effettivi.\nLa componente navale dell'operazione era rappresentata dal Task Group 77.2 agli ordini del contrammiraglio statunitense William Fechteler, con insegna sul cacciatorpediniere . La forza d'assalto terrestre sarebbe stata trasportata a riva da una flotta comprendente cinque cacciatorpediniere da trasporto (APD), otto mezzi da sbarco LST, otto LCT e quindici LCI, supportati da una miriade di mezzi pi\u00f9 piccoli tra cui mezzi da sbarco LCVP, camion anfibi DUKW e cingolati LVT, scelti in particolare per superare l'ampia barriera corallina che contornava la costa dell'isola. Come ulteriore supporto ai mezzi anfibi vi erano poi quattro cacciasommergibili, tre LCI equipaggiati di lanciarazzi, un LCI con a bordo una squadra dell'Underwater Demolition Team e un rimorchiatore d'altura. La flotta da trasporto sarebbe stata protetta e appoggiata da una forza d'attacco comprendere due incrociatori pesanti, tre incrociatori leggeri e ventuno cacciatorpediniere, organizzati in due task force: la Task Force 74 agli ordini del contrammiraglio britannico Victor Crutchley era incentrata su un gruppo di unit\u00e0 della Royal Australian Navy (gli incrociatori pesanti e HMAS \"Shropshire\" e i cacciatorpediniere e ) integrato da un paio di cacciatorpediniere statunitensi, mentre la Task Force 75 del contrammiraglio statunitense Russell S. Berkey comprendeva interamente unit\u00e0 della United States Navy (gli incrociatori leggeri , e con la loro scorta di cacciatorpediniere).\nIl supporto aereo ravvicinato alla forza d'invasione sarebbe venuto dai velivoli della Fifth Air Force dell'USAAF, sotto il comando del tenente generale George Kenney e operante dalle basi aeree collocate a Hollandia e sull'isola di Wakde da poco conquistate agli stessi giapponesi; supporto aereo strategico venne poi fornito dai bombardieri a lungo raggio della Thirteenth Air Force, come pure da squadriglie di velivoli australiani e olandesi, operanti dalla pi\u00f9 distante base di Darwin in Australia.\nI giapponesi.\nL'intelligence degli Alleati sottostim\u00f2 grandemente l'ammontare degli effettivi giapponesi su Biak. Dopo la caduta di Hollandia l'alto comando nipponico era perfettamente al corrente che Biak sarebbe stato il prossimo obiettivo dell'offensiva di MacArthur in Nuova Guinea e che pertanto l'isola doveva essere rinforzata e difesa fino all'ultimo uomo, cosa di cui gli stessi Alleati erano edotti grazie all'intercettazione di un messaggio radio avvenuta il 5 maggio. Per quanto le missioni della ricognizione aerea in maggio avessero rivelato un incremento delle attivit\u00e0 giapponesi sull'isola e dello sbarco di nuovi materiali, la consistenza della guarnigione rimaneva poco chiara: le nuove stime dell'intelligence statunitense davano un totale di circa o effettivi giapponesi, di cui solo truppe da combattimento propriamente dette; per quanto un rapporto intercettato in aprile rivelasse la richiesta da Biak circa la consegna di razioni per sostenere effettivi, si ritenne che questa fosse una proiezione della futura forza effettiva della guarnigione piuttosto che la sua attuale consistenza organica.\nIn effetti, al momento dello sbarco l'isola era presidiata da circa truppe giapponesi sotto il comando del colonnello Naoyuki Kuzume. Dopo la sua occupazione all'inizio del 1942 Biak era stata solo debolmente presidiata dai giapponesi, ma nel dicembre 1943 si era deciso di trasformarla in una importante piazzaforte e base aerea e la guarnigione venne rapidamente rinforzata. Inizialmente, il grosso delle truppe da combattimento (circa uomini) provennne dal 222\u00ba Reggimento fanteria della 36\u00aa Divisione dell'Esercito imperiale giapponese, un'unit\u00e0 veterana gi\u00e0 impegnata in servizio attivo sul fronte cinese, rinforzata con una compagnia di carri armati Type 95 Ha-Go e poi integrata con reparti di artiglieria campale, artiglieria antiaerea, costruzioni e servizi di retrovia per un totale di circa effettivi dell'Esercito; subordinata al comando di Kuzume su Biak era anche una piccola forza di guardia della Marina imperiale giapponese sotto il comando del contrammiraglio Sadatoshi Senda, forte di circa effettivi per la maggior parte per\u00f2 appartenenti a unit\u00e0 dei servizi scarsamente addestrate al combattimento. Il tenente generale Takazo Numata, capo di stato maggiore della 2\u00aa Armata d'area giapponese, si trovava casualmente su Biak per un giro di ispezione al momento dello sbarco alleato e diresse la battaglia dal lato nipponico fino a quando fu evacuato a Celebes da un idrovolante il 15 giugno, lasciando al solo Kuzume il comando della guarnigione.\nA causa dell'estesa linea costiera da presidiare, e basandosi su un corretto apprezzamento di quelli che sarebbero stati gli obiettivi degli invasori, il colonnello Kuzume decise di concentrare le sue difese lontano dalle spiagge: secondo il piano dei giapponesi, agli statunitensi sarebbe stato permesso di sbarcare senza opposizione in modo che potessero avanzare nell'interno e cadere cos\u00ec in una trappola predisposta presso un complesso di grotte posto a ovest del villaggio di Mokmer e a est di Bosnek. Le grotte in questione furono trasformate in una vasta piazzaforte difensiva che dominava l'area intorno al vitale aeroporto di Mokmer, con un gran numero di casematte riempite di fucilieri, armi automatiche, artiglieria e mortai; le grotte erano connesse tra di loro da una serie di tunnel sotterranei, dove erano collocati gli alloggi per la guarnigione e i depositi di munizioni e vettovaglie.\nGli aeroporti di Biak erano stati impiegati come base per i velivoli della 23\u00aa Flottiglia aerea del Servizio aeronautico della Marina imperiale giapponese, la principale unit\u00e0 aviatoria della Marina impegnata nelle operazioni belliche in Nuova Guinea. La 23\u00aa Flottiglia aveva subito perdite tremende durante gli attacchi aerei statunitensi preparatori allo sbarco a Hollandia e, alla met\u00e0 di maggio, ci\u00f2 che rimaneva delle sue forze era stato ritirato nella base di Sorong sulla punta della penisola di Vogelkop lasciando a Biak solo qualche apparecchio da ricognizione; al momento dello sbarco statunitense sull'isola, la 23\u00aa Flottiglia poteva radunare una forza da combattimento di appena dodici caccia e sei bombardieri.\nLa battaglia.\nLo sbarco.\nGli attacchi preparatori su Biak da parte delle forze aeree degli Alleati ebbero inizio il 28 aprile, con una serie di incursioni periodiche da parte dei bombardieri pesanti; il 17 maggio una formazione di 100 B-24 Liberator decollata dalla base avanzata di Nadzab nella Nuova Guinea orientale e dai campi di volo nelle isole dell'Ammiragliato colp\u00ec durante le installazioni giapponesi a Biak, e da quella data le incursioni dei bombardieri alleati sull'isola e sui campi di volo giapponesi nella vicina penisola di Vogelkop si fecero giornaliere. La flotta d'invasione si riun\u00ec nella baia di Humboldt a Hollandia e, dopo sole limitate esercitazioni preparatorie, salp\u00f2 alla volta di Biak il 25 maggio 1944; nonostante procedesse lungo al rotta pi\u00f9 diretta per Biak alla ridotta velocit\u00e0 di 8,5 nodi, la forza alleata non fu rilevata da alcun velivolo da ricognizione giapponese e arriv\u00f2 in vista dell'isola dopo due giorni di navigazione senza essere stata scoperta.\nGli sbarchi presero vita la mattina del 27 maggio: precedute da un'incursione di bombardieri B-24, dalle 06:30 le navi della forza d'appoggio riversarono un cannoneggiamento preliminare della durata di 45 minuti, ricevendo solo un limitato tiro di risposta da parte dei difensori giapponesi i quali erano stati chiaramente presi di sorpresa. Appoggiato dagli LCI lanciarazzi, il 186th RCT sbarc\u00f2 per primo a bordo di cingolati LVT e camion anfibi DUKW alle 07:30 sulle spiagge davanti il villaggio di Bosnek: la forte corrente che trascinava via i mezzi e il fumo sollevato dal bombardamento che oscurava le spiagge causarono una certa confusione nelle prime fasi della discesa a terra dei reparti, ma ci\u00f2 non fu particolarmente gravido di conseguenze per gli statunitensi visto che la resistenza dei giapponesi allo sbarco fu di fatto insignificante. Una volta a terra, il 186th RCT aveva il compito di attestarsi a difesa della testa di ponte e di consolidare in particolare il fianco orientale, mentre il 162nd RCT che lo seguiva doveva avanzare verso ovest alla volta degli aeroporti giapponesi nella zona di Mokmer; vista la poca resistenza incontrata, il comandante del 186th colonnello Oliver P. Newman chiese che le missioni dei due reggimenti venissero scambiate in modo che i suoi uomini potessero lanciarsi subito alla conquista di Mokmer, ma il generale Fuller gli ordin\u00f2 di attenersi al piano originario. La decisione non fu positiva, visto che ritard\u00f2 l'avanzata statunitense verso gli aeroporti e diede il tempo ai giapponesi di riorganizzarsi.\nIl 162nd RCT sbarc\u00f2 senza incidenti intorno alle 09:00 e inizi\u00f2 subito ad avanzare verso ovest alla volta di Mokmer: visto che la resistenza giapponese non appariva affatto tenace, i tre battaglioni dell'unit\u00e0 di incolonnarono lungo la strada costiera preceduti da sei carri armati, distaccando solo una compagnia a protezione del loro fianco destro sul terreno elevato della cresta corallina. Le truppe in marcia sulla strada costiera si imbatterono solo in poche sacche di resistenza giapponese che furono schiacciate dal fuoco dei carri e degli LCI lanciarazzi che seguivano l'avanzata lungo la riva: intorno alle 15:00 il 2\u00ba e 3\u00ba Battaglione del 162nd avevano messo in sicurezza il villaggio di Parai, circa 2 chilometri a ovest della testa di ponte, con il suo grosso molo di attracco che scavalcava la barriera corallina, mentre il 1\u00ba Battaglione era al villaggio di Ibdi pi\u00f9 indietro per mantenere i contatti con il 186th; la compagnia distaccata sulla cresta corallina trov\u00f2 un terreno impervio e ricoperto di vegetazione che rese impossibile ogni avanzata, e rientr\u00f2 sulla strada costiera per ricongiungersi al resto del reggimento. Entro le 17:15 del primo giorno erano stati portati a terra effettivi statunitensi, supportati da 12 carri armati M4 Sherman, 29 pezzi di artiglieria da campagna, 500 veicoli e tonnellate di rifornimenti.\nAlcuni attacchi su piccola scala ai danni della flotta d'invasione furono tentati nel corso del primo giorno da parte dell'aviazione giapponese: inizialmente questi assalti furono facilmente respinti dal fuoco antiaereo delle navi e dalle pattuglie di caccia alleate, ma nel pomeriggio quattro bombardieri giapponesi scortati da tre o quattro caccia riuscirono a penetrare lo schermo di protezione attorno alle navi della forza anfibia e a lanciare alcune bombe, che tuttavia non esplosero; tutti e quattro i bombardieri nipponici furono abbattuti dal tiro di risposta degli Alleati, mentre il mitragliamento operato dai caccia sulle spiagge caus\u00f2 tre morti e quattordici feriti oltre a danni minori al materiale sbarcato.\nLo stallo dell'avanzata.\nNella notte tra il 27 e il 28 maggio un piccolo distaccamento giapponese tent\u00f2 di infiltrarsi attraverso le linee statunitensi a Ibdi, venendo respinto dopo un confuso combattimento anche corpo a corpo nel buio. Il 162nd RCT riprese l'avanzata verso ovest alle 07:30 del 28 maggio, procedendo speditamente di fronte a solo una debole resistenza giapponese; lasciato il 2\u00ba Battaglione nella zona di Parai, alle 09:30 il 3\u00ba Battaglione aveva preso il villaggio di Mokmer e si era spinto verso ovest di altri 1,5 chilometri alla volta dell'aeroporto, ritrovandosi per\u00f2 bloccato da una concentrazione di fuoco di mitragliatrici e mortai giapponesi proveniente da postazioni nascoste. Le truppe statunitensi sostarono in attesa che la loro artiglieria sloggiasse il nemico dalle sue posizioni, ma alle 10:00 elementi del 222\u00ba Reggimento giapponese contrattaccarono frontalmente le posizioni statunitensi a ovest di Mokmer; all'attacco si unirono poi altre truppe giapponesi, attestate in alcune grotte lungo la cresta corallina parallela alla costa e ben coperte dalla fitta vegetazione, pressando gli statunitensi anche sul loro fianco settentrionale. Il contrattacco giapponese innesc\u00f2 una violenta battaglia, proseguita fino al pomeriggio; l'ufficiale di collegamento navale assegnato al 162nd rimase ucciso, rendendo molto difficile per il reggimento chiamare tempestivamente in supporto il fuoco dei cacciatorpediniere e degli LCI lanciarazzi disposti al largo.\nIl 3\u00ba Battaglione del 162nd dovette rinunciare al terreno conquistato quella mattina e a ripiegare dietro alle posizioni del 2\u00ba Battaglione allestite davanti Parai; la notte trascorse tranquilla, ma i giapponesi approfittarono del buio per far affluire altre truppe e alle 07:00 del 29 maggio la battaglia riprese. I giapponesi sferrarono contro le posizioni del 162nd RCT alcuni violenti attacchi appoggiati dalle loro forze corazzate, dando vita alla prima battaglia tra carri armati del teatro bellico del sud-ovest Pacifico: i carri leggeri Type 95 Ha-Go, dotati di un cannone da 37 mm e una debole corazzatura, non avevano per\u00f2 alcuna speranza in uno scontro diretto con i grossi Sherman statunitensi armati di un pezzo da 75 mm, e nel corso di un combattimento durato una mezz'ora sette carri giapponesi finirono distrutti contro un solo corazzato statunitense leggermente danneggiato. Pur senza riuscire a sfondare il perimetro statunitense, la pressione giapponese divenne insostenibile e alle 12:00 il 162nd ricevette il permesso di ripiegare ulteriormente: parte del reggimento fu evacuato dai mezzi anfibi dal molo di Parai, mentre il resto si ritir\u00f2 con ordine lungo la strada costiera alla volta del villaggio di Ibdi. Pur rivendicando l'uccisione negli scontri di circa 500 giapponesi, le perdite del 162nd RCT tra il 28 e il 29 maggio furono severe, ammontando a 32 morti e 186 feriti.\nAnche prima del ripiegamento del 162nd da Parai, il generale Fuller si era reso conto di non avere abbastanza truppe per portare a termine i suoi obiettivi: avanzare oltre Mokmer e Parai non era possibile se prima non veniva messa in sicurezza la cresta calcarea parallela alla costa, e fare ci\u00f2 non era possibile con le truppe a disposizione visto il pericolo di estendere eccessivamente le linee della testa di ponte; la richiesta di Fuller di nuove truppe fu approvata dal comandante della Sixth Army generale Krueger, che dispose di anticipare il trasferimento a Biak del 163rd RCT ancora schierato nella zona di Wakde. Nel frattempo, tra il 30 e il 31 maggio gli statunitensi si dedicarono a consolidare il perimetro della loro testa di ponte esteso tra Ibdi a ovest e Bosnek a est, oltre a inviare pattuglie da ricognizione per esplorare l'area; si verificarono varie scaramucce con i giapponesi, ma nessuno scontro su vasta scala. Il quartier generale e due dei battaglioni del 163rd RCT sbarcarono su Biak il 31 maggio, e Fuller inizi\u00f2 a stendere piani per un nuovo attacco alla volta di Mokmer.\nLa battaglia per l'aeroporto.\nLasciate le compagnie del 163rd a presidiare il perimetro, la mattina del 1\u00ba giugno il 186th RCT usc\u00ec da Bosnek e avanz\u00f2 sul terreno elevato a nord del villaggio; si verificarono scontri con alcuni reparti nipponici, ma a sera il reggimento era bene attestato sul sito del progettato campo di volo di Bosnek. Nelle prime ore del 2 giugno un contrattacco giapponese si abbatt\u00e9 sulle posizioni del 186th RCT, dando luogo a un altro duro scontro anche corpo a corpo nel buio: l'attacco fu infine respinto con almeno 86 corpi di soldati nipponici lasciati all'interno delle linee statunitensi, mentre il 186th dovette lamentare tre morti e otto feriti. La mattina del 2 giugno il 186th RCT riprese quindi l'avanzata dirigendo verso ovest attraverso la cresta parallela alla costa: le pattuglie giapponesi incontrate furono rapidamente disperse dal fuoco dei carri e dell'artiglieria d'appoggio, ma il ritmo dell'avanzata era rallentato dalla necessit\u00e0 di migliorare le poche piste transitabili che attraversavano la regione, compito che ricadde sui genieri. Nel pomeriggio, comunque, il 186th era arrivato pi\u00f9 o meno alla stessa altezza delle posizioni del 162nd RCT a Ibdi pi\u00f9 a sud: risalendo la cresta da sud e forzando la dura resistenza delle postazioni difensive giapponesi, alle 15:00 di quello stesso 2 giugno alcune compagnie del 162nd stabilirono un contatto con il 186th RCT sulla cresta.\nRinforzato da un battaglione distaccato dal 162nd, il 186th RCT riprese l'avanzata verso Mokmer il 3 giugno. Il ritmo dell'avanzata fu molto lento: la strada che correva sopra l'altopiano si deterior\u00f2 in un semplice sentiero, la fitta vegetazione limitava la visibilit\u00e0 a dieci metri e nessun punto di riferimento poteva essere avvistato dalla pianura interna; i rifornimenti dalla testa di ponte, in particolare quelli di acqua di cui vi era disperato bisogno, arrivavano con estrema lentezza, e parte delle truppe del 186th dovette essere impiegata come portatori per sostenere le altre sottounit\u00e0 del reggimento. In compenso, la resistenza giapponese all'avanzata fu molto blanda: dopo le pesanti perdite umane riportate nei contrattacchi dei giorni precedenti, Kuzume aveva deciso di far ripiegare le sue forze nelle postazioni fortificate in caverna che contornavano l'aeroporto di Mokmer, trincerandosi a difesa.\nSottoposto a forti pressioni da Krueger perch\u00e9 le sue forze si impadronissero al pi\u00f9 presto di almeno una pista di aviazione a Biak, il generale Fuller insistette per aumentare la spinta dell'offensiva, ma il 186th RCT fu in grado di lanciare un attacco coordinato in direzione di Mokmer solo il 7 giugno, dopo aver passato i giorni precedenti ad ammassare rifornimenti e a cercare una pista praticabile che portasse all'aeroporto. Preceduti da bombardamenti aerei e di artiglieria, due battaglioni del 186th RCT scesero alle 07:30 dalla cresta procedendo verso sud-ovest e un'ora pi\u00f9 tardi avevano superato l'aeroporto di Mokmer e raggiunto la costa, seguiti alle 09:30 dal battaglione del 162nd RCT aggregato al reggimento che diresse verso est alla volta dell'abitato di Mokmer. Non fu incontrata alcuna resistenza durante questa avanzata ma, mentre gli statunitensi stazionavano nella zona attorno a Mokmer, alle 09:45 i giapponesi iniziarono a riversare ai loro danni un improvviso e violentissimo torrente di fuoco d'artiglieria, di mortai e di armi automatiche dalle loro posizioni ben mimetizzate a nord ed est dell'aeroporto; praticamente tutta l'artiglieria della Hurricane Task Force fu chiamata in appoggio ai reparti statunitensi, dando luogo a una violenta battaglia proseguita per quattro ore. La sera del 7 giugno, tuttavia, il 186th RCT aveva consolidato la sua presa sull'aeroporto di Mokmer.\nIl rifornimento del 186th attraverso l'impervia strada interna stava diventando impossibile, anche per via della minaccia portata da pattuglie giapponesi infiltrate nelle linee statunitensi; nonostante il violento fuoco delle armi giapponesi nascoste nelle grotte sopra l'aeroporto, nel pomeriggio del 7 giugno alcuni mezzi da sbarco riuscirono ad avvicinarsi alla costa davanti Mokmer e a portare a terra alcuni rifornimenti e un pugno di carri armati: gli Sherman si rivelarono poi molto utili nel neutralizzare le postazioni giapponesi che ancora contrastavano il 186th RCT attorno all'aeroporto. A partire dall'8 giugno gli statunitensi iniziarono a espandere il loro controllo della zona attorno all'aeroporto di Mokmer, ma due sacche di resistenza giapponesi rimaste isolate sul terreno elevato a nord di Ibdi e nelle grotte tra Parai e Mokmer continuavano a ostacolare il ricongiungimento del 186th con il 162nd in avanzata lungo la strada costiera; la zona dell'aeroporto era poi soggetta al fuoco intermittente dei mortai e dell'artiglieria nipponica, rendendo impossibile per i genieri approntare la pista per ricevere i velivoli alleati. Dopo aver rioccupato Parai nel pomeriggio del 7 giugno con un attacco congiunto da terra e dal mare e aver aggirato la sacca giapponese a nord di Ibdi, il 162nd RCT intraprese una lenta avanzata verso ovest ostacolato dai campi minati e dal fuoco delle postazioni giapponesi nascoste nelle grotte sopra Mokmer; solo alle 13:30 del 9 giugno il 162nd RCT riusc\u00ec a stabilire un contatto con il 186th RCT all'aeroporto di Mokmer.\nCambio nel comando.\nL'11 giugno i due RCT lanciarono un attacco congiunto contro le postazioni giapponesi nascoste sulle alture a nord dell'aeroporto; circa 600-700 giapponesi erano ben trincerati nella zona, e gli statunitensi dovettero snidarli uno per uno dalle loro postazioni fortificate. Dopo due giorni di duri scontri gli statunitensi avevano distrutto abbastanza postazioni giapponesi da permettere ai genieri di rimettere in sesto la pista dell'aeroporto, e i primi velivoli leggeri da ricognizione atterrarono a Mokmer la sera del 13 giugno; la pista continuava per\u00f2 a essere soggetta al fuoco a lunga distanza dell'artiglieria nipponica, e fu quindi dichiarata come non sicura per gli aerei di maggior dimensione. Le postazioni giapponesi a nord-ovest di Mokmer, denominate dagli statunitensi \"West Caves\" (\"Grotte occidentali\"), comprendevano il complesso di caverne dove aveva sede il quartier generale del colonnello Kuzume, e furono quindi strenuamente difese: l'assalto lanciato al complesso la mattina del 14 giugno dal 162nd RCT fu ributtato indietro quella sera da un violento contrattacco dei giapponesi, e l'azione si prolung\u00f2 la mattina del 15 giugno in una controffensiva generale dei nipponici ai danni tanto del 162nd che del 186th RCT che lo appoggiava sulla sinistra. La battaglia, che vide l'impiego da parte dei giapponesi degli ultimi carri armati disponibili finiti per\u00f2 ben presto distrutti, infuri\u00f2 per tutto il giorno: pur aprendo un varco tra i due reggimenti l'attacco giapponese non riusc\u00ec a sfondare, anche se lasci\u00f2 i reparti statunitensi inchiodati sulle loro posizioni.\nLa situazione a Biak stava contrariando l'alto comando alleato. Il 15 giugno le forze statunitensi avevano dato il via al pianificato attacco anfibio alle isole Marianne, ma per quella data nessun velivolo era ancora in grado di appoggiare l'azione decollando da Biak visto che l'aeroporto di Mokmer era ancora nel raggio di tiro dell'artiglieria nipponica; alla ricerca di un sito alternativo, il 2 giugno Fuller aveva fatto occupare il piccolo isolotto di Owi al largo della costa sud-orientale di Biak, ma la pista allestita dai genieri inizi\u00f2 a ospitare i primi caccia a lungo raggio Lockheed P-38 Lightning solo a partire dal 17 giugno. La lentezza dell'avanzata e le difficolt\u00e0 nell'eliminare le sacche di resistenza nipponica attirarono sempre pi\u00f9 critiche sull'operato di Fuller presso il comando della Sixth Army; il fatto che, a una settimana dalla sua cattura, l'aeroporto di Mokmer non potesse ancora essere sfruttato a pieno rappresent\u00f2 infine il culmine delle critiche all'operato del comandante della Hurricane Task Force. Il 14 giugno Krueger nomin\u00f2 il generale Robert L. Eichelberger nuovo comandante della Task Force, lasciando Fuller alla sola guida della 41st Division sotto di lui; contemporaneamente, Krueger dispose il trasferimento a Biak come rinforzo di un RCT tratto dal 34th Infantry Regiment della 24th Infantry Division.\nEichelberger arriv\u00f2 a Biak la mattina del 15 giugno, trovando un Fuller piuttosto avvilito per un cambio di comando che riteneva ingeneroso e ingiustificato. Nonostante le insistenze di Eichelberger perch\u00e9 rimanesse, Fuller chiese e ottenne infine di essere sollevato dal comando della 41st Division e sostituito dal generale di brigata Jens A. Doe; lasciata Biak il 18 giugno, Fuller assunse poi un incarico di stato maggiore presso il South East Asia Command e non comand\u00f2 pi\u00f9 truppe in battaglia.\nI tentativi di rinforzare la guarnigione.\nLa prima missione KON.\nDopo il successo dell'attacco anfibio degli Alleati a Hollandia, il 9 maggio 1944 l'alto comando imperiale giapponese aveva ordinato di arretrare il principale fronte di resistenza nipponico nel sud-ovest Pacifico lungo una linea che andava da Sorong sulla penisola di Vogelkop a Halmahera nelle Molucche pi\u00f9 a nord; avamposti come Wakde e Biak furono esclusi dalla nuova linea difensiva, e per quanto le guarnigioni su di essi vennero mantenute con l'ordine di difendersi fino all'ultimo uomo fu messo in chiaro che, in caso di massiccio attacco nemico, queste sarebbero state abbandonate la loro destino senza essere rinforzate. Dopo le pesanti perdite in navi e aerei accusate tra il 1942 e il 1943 durante la lunga e impegnativa campagna delle isole Salomone, la Marina imperiale aveva passato mesi a ricostruire pazientemente la sua forza da combattimento di prima linea, ora riunita nella 1\u00aa Flotta mobile dell'ammiraglio Jisabur\u014d Ozawa: lo scopo di questa forza era quello di prepararsi a contrastare l'attesa grande offensiva statunitense lanciata in direzione del Giappone attraverso il Pacifico centrale, i cui prodromi si erano avuti gi\u00e0 a cavallo tra la fine del 1943 e l'inizio del 1944 con la campagna delle isole Gilbert e Marshall. Per quanto non vi fossero certezze sugli obiettivi dell'attacco, si riteneva pi\u00f9 che probabile che esso sarebbe stato diretto verso l'arcipelago delle Marianne, la cui perdita era ritenuta potenzialmente capace di causare la sconfitta del Giappone nella guerra; navi e aerei erano quindi conservati in vista della grande battaglia decisiva che sarebbe stata combattuta al largo delle Marianne e, di conseguenza, la Marina dispose che il contrasto ad attacchi statunitensi a Biak o Wakde sarebbe stato portato unicamente dai pochi velivoli rimasti alla 23\u00aa Flottiglia aerea a Sorong.\nQuando, il 27 maggio, i primi reparti statunitensi misero piede a Biak, tuttavia, l'alto comando nipponico riconsider\u00f2 le sue decisioni riguardo alla difesa dell'isola: la tanto attesa offensiva verso le Marianne non si era ancora manifestata e la perdita dei campi di volo di Biak a favore degli Alleati poteva in effetti ritorcersi contro le difese giapponesi dell'arcipelago. Il 28 la Marina dispose il trasferimento in rinforzo della 23\u00aa Flottiglia di un contingente aereo comprendete tra i 90 e i 150 apparecchi, in maggioranza velivoli distaccati a terra dalle portaerei della flotta di Ozawa: non \u00e8 chiaro quanti di questi apparecchi abbiano effettivamente raggiunto la base di Sorong, e la loro partecipazione alla battaglia fu comunque limitata dal fatto che la gran parte dei loro equipaggi cadde vittima delle malattie tropicali che infestavano la zona. In aggiunta, la Marina diede il suo consenso a impiegare parte delle unit\u00e0 della 1\u00aa Flotta mobile per proteggere l'invio di truppe di rinforzo a Biak dalle Filippine: i rinforzi erano rappresentati dalla 2\u00aa Brigata anfibia dell'Esercito imperiale, inviata a Manila dal Giappone all'inizio di maggio e quindi spostata nella base avanzata di Zamboanga nel sud delle Filippine. Inoltre, la 35\u00aa Divisione dislocata a Sorong ricevette l'ordine di inviare a Biak qualche compagnia di fanteria tramite chiatte e barconi.\nSotto il nome in codice di \"operazione KON\", il primo tentativo giapponese di rinforzare Biak prese il via il 31 maggio, quando un gruppo navale comprendente l'incrociatore pesante , l'incrociatore leggero \"Kinu\" e tre cacciatorpediniere lasci\u00f2 Zamboanga con a bordo effettivi della 2\u00aa Brigata anfibia diretti a Biak; una seconda formazione comprendente due posamine, due cacciasommergibili e varie unit\u00e0 da trasporto con a bordo altri 800 soldati della brigata doveva prepararsi a seguire la prima formazione. Le unit\u00e0 da trasporto erano scortate da due gruppi navali comprendenti la nave da battaglia , gli incrociatori pesanti e e sei cacciatorpediniere, incaricati anche di bombardare la testa di ponte statunitense a Biak e attaccare le navi nemiche sorprese in zona; il contrammiraglio Naomasa Sakonju, con insegna sull\"Aoba\", guidava l'operazione.\nPer coprire il movimento delle navi di Sakonju, nel pomeriggio del 2 giugno la 23\u00aa Flottiglia impieg\u00f2 tra undici e quindici velivoli in un attacco alla testa di ponte statunitense a Biak, seguiti da attacchi intermittenti per tutto il giorno da parte di una forza di circa 50 apparecchi, in maggioranza caccia o bombardieri in picchiata: furono inflitti pochi danni e sette o otto aerei vennero abbattuti dall'artiglieria alleata. Nella notte tra il 2 e il 3 giugno, e poi ancora la notte seguente, alcuni apparecchi giapponesi attaccarono la pista di volo in costruzione sull'isolotto di Owi, senza causare danni significativi. Pi\u00f9 successo ebbe un'incursione lanciata nel pomeriggio del 5 giugno da un gruppo di bombardieri in picchiata contro le navi al largo di Biak: una bomba caduta nelle vicinanze caus\u00f2 gravi danni allo scafo dell'incrociatore \"Nashville\", che dovette lasciare la zona di operazioni per le riparazioni; danni minori furono poi inflitti all'incrociatore \"Phoenix\", che tuttavia rimase in squadra. La forza navale giapponese aveva in progetto di arrivare a Biak la sera del 4 giugno, ma gi\u00e0 il 1\u00ba giugno era stata avvistata da velivoli e sommergibili statunitensi, iniziando quindi a essere costantemente pedinata dai ricognitori a lungo raggio a partire dal 3 giugno; dopo preoccupanti rapporti della ricognizione che segnalavano la presenza di portaerei statunitensi nelle acque davanti Biak (in realt\u00e0 del tutto assenti), la sera del 3 giugno la formazione nipponica fu richiamata quando era ancora a 500 miglia dall'isola: le unit\u00e0 con a bordo le truppe furono inviate a Sorong, mentre le formazioni d'appoggio tornarono indietro a Davao nelle Filippine.\nLa seconda missione KON.\nUna volta confermato che nessuna portaerei alleata si trovava a Biak, una seconda missione KON fu tentata a partire dalle ultime ore del 7 giugno: tre cacciatorpediniere carichi di 200 soldati lasciarono Sorong scortati da altri tre cacciatorpediniere con a bordo il contrammiraglio Sakonju, con l'appoggio a distanza degli incrociatori \"Aoba\" e \"Kinu\" incaricati di bombardare nottetempo la testa di ponte statunitense. La mattina dell'8 giugno i cacciatorpediniere giapponesi furono tuttavia localizzati e attaccati dalle forze aeree statunitensi mentre erano in navigazione a nord di Manokwari: bombardieri North American B-25 Mitchell affondarono il cacciatorpediniere \"Harusame\" e danneggiarono leggermente altri tre dei suoi compagni, mentre sei apparecchi della 23\u00aa Flottiglia che tentavano di coprire le navi nipponiche furono abbattuti o allontanati dai caccia P-38 statunitensi.\nSuperato l'attacco, le navi di Sakonju si raggrupparono e continuarono alla volta di Biak, raggiungendo la costa nord dell'isola intorno alle 23:30 dell'8 giugno; qui si imbatterono nelle forze navali alleate: le unit\u00e0 da combattimento erano state riorganizzate in una task force congiunta agi ordini del contrammiraglio Crutchley, comprendente gli incrociatori \"Australia\", \"Phoenix\" e \"Boise\", due cacciatorpediniere australiani e otto cacciatorpediniere statunitensi. All'incontro tra le due formazioni segu\u00ec un'azione piuttosto confusa condotta in piena notte: superato in potenza di fuoco, Sakonju ordin\u00f2 subito alle sue navi di invertire la rotta e ritirarsi, venendo inseguito fino alle 02:30 dai cacciatorpediniere alleati che facevano fuoco dalla distanza con i loro cannoni; il cacciatorpediniere \"Shiratsuyu\" fu raggiunto da un colpo, ma riusc\u00ec a sganciarsi con il resto della formazione. Dopo essersi ricongiunti ai due incrociatori, i cacciatorpediniere di Sakonju riportarono le truppe imbarcate a Sorong e diressero quindi per l'isola di Batjan nelle Molucche dove arrivarono il 10 giugno.\nIl 9 giugno i ricognitori a lungo raggio avevano segnalato all'alto comando giapponese la partenza di una grossa flotta statunitense dalle basi nelle isole Marshall, cosa che spinse ad annullare il trasferimento di ulteriori risorse aeree in Nuova Guinea e anzi a richiamare i rinforzi inviati a sostegno della 23\u00aa Flottiglia; in mancanza di ulteriori informazioni sull'obiettivo degli statunitensi, il comando giapponese decise tuttavia di tentare una terza missione KON trasferendo ulteriori unit\u00e0 in rinforzo alle navi di Sakonju a Batjan. Gi\u00e0 la mattina dell'8 giugno una formazione comprendente gli incrociatori \"Myoko\" e \"Haguro\" e due cacciatorpediniere lasci\u00f2 Davao per andare a supportare le operazioni a Biak, cadendo per\u00f2 nell'agguato del sommergibile poco fuori dal porto: il cacciatorpediniere \"Kazagumo\" affond\u00f2 dopo essere stato centrato da un siluro, ma il resto della formazione raggiunse Batjan l'11 giugno seguente. Nel frattempo, il 10 giugno aveva lasciato l'ancoraggio di Tawi-Tawi nelle Filippine una formazione navale che riuniva le due gigantesche navi da battaglia e , l'incrociatore leggero e sei cacciatorpediniere; la formazione, agli ordini del viceammiraglio Matome Ugaki, raggiunse Batjan il 12 giugno. Non \u00e8 del tutto chiaro come si sarebbe dovuta svolgere la terza missione KON, visto che essa fu ben presto accantonata: l'11 giugno le portaerei statunitensi avevano dato il via a una massiccia campagna di attacchi alle basi giapponesi nelle Marianne, e due giorni pi\u00f9 tardi l'alto comando nipponico si era reso conto che questi erano i prodromi all'attesa invasione dell'arcipelago. Il 13 giugno le navi riunite a Batjan ricevettero l'ordine di dirigere a tutta forza per le Palau a nord, portando alla cancellazione di ulteriori missioni KON.\nNonostante il fallimento delle missioni KON, alcuni rinforzi giapponesi riuscirono effettivamente a raggiungere le coste di Biak dalla Nuova Guinea, di fatto sfruttando la confusione creata dai movimenti delle unit\u00e0 maggiori per svicolare tramite barconi e naviglio leggero tra le maglie della sorveglianza degli Alleati. Il 30 o il 31 maggio un distaccamento della 35\u00aa Divisione fanteria si trasfer\u00ec da Manokwari all'isola di Noemfoor, raggiungendo poi la vicina Biak nottetempo in due gruppi distinti il 4 e 10 giugno; un altro gruppo raggiunse Biak da Manokwari attorno al 7 giugno e una forza pi\u00f9 consistente si trasfer\u00ec da Sorong a Noemfoor intorno al 12 giugno, per poi raggiungere Biak in pi\u00f9 riprese tra il 13 e il 16. Un altro trasferimento tentato il 20 giugno incapp\u00f2 in una formazione di motosiluranti statunitensi che mand\u00f2 a picco un barcone carico di truppe e armi pesanti, ma un ultimo gruppo di giapponesi raggiunse Biak il 25 giugno prima che il comando della 2\u00aa Armata d'area in Nuova Guinea, informato della pesante disfatta patita dalla Marina imperiale nella battaglia del Mare delle Filippine al largo delle Marianne, proibisse l'invio di ulteriori rinforzi a Biak; nell'arco di un mese, furono circa i militari nipponici che riuscirono ad arrivare in rinforzo alla guarnigione dell'isola.\nLa conquista delle West Caves.\nDopo che il primo tentativo di occupare il complesso delle \"West Caves\" si era risolto in uno stallo, il nuovo comandante della 41st Division Doe decise di sferrare un'offensiva la mattina del 16 giugno impegnando il 186th RCT, meno logorato rispetto al 162nd. Gli attacchi del primo giorno procedettero a rilento ma con un certo successo: venne colmato il varco apertosi tra i due RCT a seguito del contrattacco giapponese del 15 giugno, furono distrutti vari nidi di mitragliatrici nemici appostati sul terreno elevato e fu infine identificato con chiarezza il limite occidentale del complesso fortificato nipponico. L'azione prosegu\u00ec il 17 giugno, con il 186th RCT che procedette verso nord mentre il 162nd RCT muoveva verso ovest con l'appoggio di carri armati e artiglieria; dopo una giornata di scontri i due reggimenti si ricongiunsero, di fatto accerchiando quasi completamente il complesso fortificato giapponese. Il 18 giugno Eichelberger impose una pausa nelle operazioni per riorganizzare le forze e integrare nello schieramento il 34th RCT, sbarcato a Biak quel giorno e subito avviato al fronte nella zona di Mokmer. L'attacco riprese la mattina del 19 giugno con un massiccio supporto di artiglieria campale: il 186th RCT chiuse l'ultima via di fuga giapponese verso ovest mentre il 162nd RCT iniziava a ridurre l'estensione della sacca tenuta dai giapponesi. L'eliminazione delle postazioni interrate fu problematica, e in vari casi gli statunitensi si ritrovarono a far rotolare barili di carburante nelle grotte per poi incendiarli, nel tentativo di snidare i giapponesi che continuavano a fare fuoco dalla moltitudine di fessure presenti nel terreno; nelle ore notturne, piccoli gruppi di giapponesi uscivano dai loro ripari per lanciare improvvisi contrattacchi alle postazioni statunitensi o sparare qualche colpo di mortaio in direzione dell'aeroporto di Mokmer, per poi rifugiarsi nuovamente sottoterra.\nNella notte tra il 21 e il 22 giugno un grosso gruppo di giapponesi sferr\u00f2 un attacco alle postazioni del 186th RCT, dando luogo a duri scontri anche corpo a corpo prima di essere annientato dall'intervento dell'artiglieria statunitense. L'attacco rappresentava l'ultima azione della guarnigione giapponese delle \"West Caves\": secondo resoconti statunitensi, riconoscendo la sconfitta imminente il colonnello Kuzume, in una cerimonia davanti al personale del suo quartier generale, nella notte tra il 21 e il 22 giugno aveva bruciato la bandiera del 222\u00ba Reggimento fanteria per poi compiere il suicidio rituale dei samurai (\"seppuku\"); resoconti giapponesi indicano invece che il colonnello cadde in combattimento o si suicid\u00f2 alcuni giorni dopo, ma quale che sia stata la sua fine l'ultimo ordine di Kuzume fu che le truppe rimaste nelle \"West Caves\" tentassero la fuga ripiegando a nord e ovest. La mattina del 22 giugno il 162nd continu\u00f2 con la ripulitura delle caverne della zona, imbattendosi ancora in gruppi di giapponesi che furono eliminati; dopo che i genieri ebbero fatto esplodere una carica da 220 chilogrammi di tritolo presso l'entrata principale, alle 15:55 le grotte furono dichiarate sicure. Questa affermazione si rivel\u00f2 presto prematura, visto che nella notte tra il 22 e il 23 giugno un altro gruppo di giapponesi fu annientato mentre tentava di aprirsi una via di fuga verso ovest attraverso le linee del 186th RCT; di fatto, il 162nd dovette continuare a pattugliare la zona delle \"West Caves\" fino al 25 giugno per snidare gli ultimi ostinati giapponesi.\nSolo il 27 giugno una pattuglia statunitense riusc\u00ec a entrare nei recessi pi\u00f9 profondi del complesso, trovandosi davanti uno spettacolo raccapricciante: intere zone delle caverne erano ricoperte di corpi o brandelli di corpi di soldati giapponesi, uccisi dalle cariche esplosive lanciate all'interno dagli statunitensi o dalle detonazioni degli ultimi depositi di munizioni incendiati dai barili di carburante; secondo i rapporti statunitensi, alcuni cadaveri sembravano essere stati oggetto di atti di cannibalismo da parte degli ultimi affamati superstiti della guarnigione. L'annientamento della sacca di resistenza delle \"West Caves\" consent\u00ec infine agli statunitensi di allontanare le ultime minacce giapponesi all'aeroporto di Mokmer: i lavori dei genieri sulla pista erano ripresi gi\u00e0 il 20 giugno dopo sei giorni di interruzione, e il 22 giugno i primi aerei da caccia della Fifth Air Force poterono atterrare a Mokmer; a quasi un mese dall'inizio dell'operazione, l'Hurricane Task Force aveva portato a termine il primo dei suoi obiettivi strategici.\nL'eliminazione delle ultime sacche.\nMentre il 162nd RCT eliminava la resistenza delle \"West Caves\", dal 19 giugno il 186th RCT era stato impegnato nel ripulire dal nemico le alture a nord della sacca: gli scontri pi\u00f9 duri riguardarono il rilievo soprannominato dagli statunitensi \"The Teardrop\" (\"La Lacrima\") dove i giapponesi avevano posto vari nidi di mitragliatrici e postazioni di artiglieria, neutralizzate infine entro il 23 giugno; per il 25 giugno l'area era stata completamente ripulita dal nemico, sebbene le tracce rinvenute indicassero che almeno 200 giapponesi erano riusciti a evadere l'accerchiamento e a fuggire nell'interno dell'isola. Nel frattempo, il 20 giugno il 34th RCT aveva lanciato un attacco in direzione ovest lungo la costa dal perimetro dell'aeroporto di Mokmer: avanzando sul terreno pianeggiante praticamente senza incontrare resistenza, il reggimento occup\u00f2 in giornata le basi aeree di Borokoe e Sorido abbandonate dai giapponesi, fino a raggiungere una giunzione stradale a circa tre chilometri a nord-ovest del villaggio di Sorido dove fu stabilito un posto di blocco. Piegando verso settentrione, il 26 giugno il 34th occup\u00f2 postazioni nemiche abbondate lungo una cresta che correva a nord dall'angolo nord-ovest del \"The Teardrop\"; muovendo ulteriormente verso nord, il 28 giugno il reggimento si scontr\u00f2 con gruppi di giapponesi intenti a ritirarsi dalla zona per sfuggire agli accerchiamenti degli statunitensi.\nPer il 28 giugno il generale Eichelberger ritenne la situazione a Biak sufficientemente stabilizzata da poter lasciare la conduzione delle ultime operazioni di rastrellamento a Doe e tornare al suo incarico di comandante del I Corps a Hollandia. Tra il 29 e il 30 giugno il 34th RCT continu\u00f2 con le sue operazioni di rastrellamento sulle alture a nord di Borokoe: furono ancora incontrati gruppi di ostinati giapponesi, ma per la maggior parte si trattava di sbandati poveramente armati e incapaci di opporre seria resistenza. Nel pomeriggio del 30 giugno il 34th RCT fu fatto ripiegare dalla linea del fronte in vista di un suo ritiro dall'isola; il 186th e il 162nd RCT stabilirono quindi un perimetro difensivo sulle alture a nord dei campi di aviazione: per gli statunitensi si trattava ormai di condurre pattugliamenti per impedire che gli sbandati della guarnigione giapponese fuggiti nell'interno potessero riorganizzarsi e tentare qualche attacco suicida alle basi aeree, per quanto i soldati nipponici sopravvissuti alle battaglie di giugno fossero ormai intenti pi\u00f9 che altro a nascondersi e a cercare di procurarsi di che vivere nelle foreste del centro dell'isola.\nDopo la caduta delle \"West Caves\", i giapponesi continuavano a tenere due sacche di resistenza a oriente della base aerea di Mokmer: una nelle caverne a nord del villaggio di Mokmer (\"East Caves\") e una sulle alture a settentrione del villaggio di Ibdi (\"Ibdi Pocket\"); per quanto i costanti bombardamenti di artiglieria e degli aerei impedissero ai giapponesi qui asserragliati di lanciare attacchi coordinati, questi ultimi riuscivano ancora a tendere imboscate ai convogli statunitensi in marcia lungo la strada costiera tra Mokmer e la testa di ponte a Bosnek e pertanto, una volta messi in sicurezza gli aeroporti, si decise di eliminare le due sacche. Un attacco portato da elementi del 163rd RCT il 13 giugno nella zona delle \"East Caves\" si era concluso con l'eliminazione delle postazioni giapponesi pi\u00f9 vicine alla strada e con l'identificazione del limite settentrionale della zona tenuta dai nipponici. Tra il 23 e il 24 giugno una serie di devastanti incursioni di bombardieri B-25, che decollavano dalla pista di Mokmer, sembr\u00f2 aver messo definitivamente a tacere il fuoco nemico proveniente dalla sacca; quando tuttavia il 27 giugno i genieri statunitensi iniziarono la costruzione di un molo davanti al villaggio di Mokmer il loro lavoro fu ancora una volta interrotto dal fuoco di armi leggere e mortai giapponesi proveniente dalle \"East Caves\". Dopo nuovi bombardamenti di artiglieria, il 3 luglio elementi del 163rd RCT e del 542d Engineer Regiment penetrarono nella sacca per un rastrellamento proseguito fino al 6 luglio: furono scovati e uccisi alcuni giapponesi, ma il complesso di grotte venne trovato per gran parte abbandonato; in effetti, il grosso della guarnigione giapponese era riuscito a fuggire dalla sacca gi\u00e0 a partire dal 28 giugno frazionato in piccoli gruppi, lasciandosi alle spalle solo pochi sbandati e i feriti. Anche dopo il rastrellamento del 3-6 luglio la zona delle \"East Caves\" rimase insicura, e il 15 luglio fu necessario organizzare un nuovo rastrellamento con truppe e carri armati dopo che alcuni avieri australiani avventuratisi nelle caverne erano stati uccisi da sbandati giapponesi; l'azione prosegu\u00ec fino al 20 luglio, quando l'ultima resistenza nipponica fu eliminata.\nElementi del 162nd RCT aveva tentato di eliminare la \"Ibdi Pocket\" con una serie di attacchi protrattisi dal 1\u00ba al 7 giugno, venendo tuttavia respinti dopo duri scontri in mezzo alle alture ricoperte di giungla; in seguito il reggimento era stato spostato nella zona di Mokmer lasciando la responsabilit\u00e0 del contenimento della sacca al 163rd RCT, che con una serie di attacchi condotti tra il 7 e l'11 giugno riusc\u00ec a sgombrare le postazioni da cui i giapponesi potevano tenere sotto tiro la strada costiera, riaprendola al traffico statunitense. Tra il 12 e il 20 giugno unit\u00e0 del 163rd RCT eseguirono pattugliamenti in varie zona della sacca, per cercare di individuare le postazioni nascoste in cui i giapponesi continuavano ad asserragliarsi. Un attacco sferrato il 21 giugno da una compagnia del 163rd a una serie di postazioni nemiche individuate nei giorni precedenti fu respinto dal pesante fuoco dei giapponesi, e un'operazione in pi\u00f9 grande stile venne tentata il 24 giugno dopo tre giorni di massicci bombardamenti di artiglieria sulla zona: muovendosi lentamente attraverso il sottobosco intricato della giungla e sopra creste di corallo frastagliate e scoscese, l'azione si prolung\u00f2 fino al 28 giugno portando allo sgombero di gran parte della sacca. In mano ai giapponesi rimase una zona di circa 550\u00a0m\u00b2 nella parte occidentale della vecchia sacca, che fu sottoposta a sistematici e periodici bombardamenti dall'artiglieria e dall'aviazione statunitense: il solo 146th Field Artillery Battalion rivers\u00f2 nella sacca, nel periodo compreso tra il 21 giugno e il 10 luglio, circa colpi calibro 105\u00a0mm. L'11 luglio un battaglione del 163rd RCT riprese gli attacchi alla sacca, appoggiato dall'artiglieria e da incursioni dei B-24 che sganciavano bombe da 450 chilogrammi; l'azione si concluse il 22 luglio, quando il reggimento comunic\u00f2 che ogni forma di resistenza organizzata nella sacca era stata schiacciata.\nLa fine della battaglia.\nL'eliminazione della sacca di Ibdi port\u00f2 alla cessazione della resistenza organizzata giapponese su Biak, ma non alla presenza dei nipponici sull'isola: circa militari giapponesi continuavano a nascondersi nelle zone dell'interno, per quanto ormai fossero ridotti pi\u00f9 che altro a cercare di sopravvivere. A partire dai primi di luglio, tanto il 186th RCT che il 162nd RCT iniziarono una serie di pattugliamenti offensivi a partire dal perimetro allestito intorno agli aeroporti in direzione delle regioni dell'interno alle spalle della costa orientale dell'isola, uccidendo o disperdendo gruppi di giapponesi che si nascondevano nelle piantagioni dei nativi della zona. Il 2 agosto un battaglione del 163rd sbarc\u00f2 dal mare nella baia di Korim, circa a met\u00e0 della costa orientale di Biak, mentre il 7 agosto elementi del 162nd RCT si mossero via terra da Sorido attraverso l'interno dell'isola; le due forze si ricongiunsero il 15 agosto a Wafoerdori nell'interno, tagliando in due l'isola e isolando diversi superstiti giapponesi nella parte sud-orientale di Biak. Sembra che quanto restava del comando della guarnigione avesse ordinato a tutte le truppe giapponesi rimaste di concentrarsi alla baia di Wardo sulla costa occidentale per tentare un contrattacco suicida, ma l'azione venne sventata il 17 agosto quando un battaglione del 186th RCT sbarc\u00f2 dal mare nella stessa baia di Wardo: ogni tentativo di azioni coordinate fu abbandonato e le ultime unit\u00e0 giapponesi si frazionarono in piccoli gruppi spargendosi per l'interno dell'isola.\nDopo il 17 agosto le azioni su vasta scala a Biak poterono dirsi terminate e il 20 agosto il generale Krueger dichiar\u00f2 ufficialmente conclusa l'operazione. Unit\u00e0 statunitensi compirono ancora fino ai primi di settembre pattugliamenti lungo la costa occidentale di Biak e nell'angolo sud-orientale dell'isola nel tentativo di spingere gli ultimi giapponesi contro le postazioni del 162nd RCT allestite lungo la strada Sorido-baia di Korim; il 7 settembre invece elementi dell'unit\u00e0 da ricognizione della 41st Division, assistiti da funzionari civili e d'intelligence olandesi per i contatti con la popolazione locale, sbarcarono sulla costa meridionale dell'isola di Soepiori ripulendola poi dai pochi giapponesi rimasti.\nConseguenze.\nOriginariamente progettata per durare una decina di giorni, la campagna per la presa di Biak si era tradotta in una dura battaglia della durata di quasi tre mesi. Le perdite complessive riportate in combattimento dalla Hurricane Task Force statunitense sono difficili da calcolare con precisione, ma l'analisi di vari rapporti indica che nel periodo compreso tra il 27 maggio e il 20 agosto 1944 le unit\u00e0 dell'United States Army riportarono un totale di circa 400 caduti, feriti e 5 dispersi in azione; la maggior parte delle vittime apparteneva ai reggimenti di fanteria della 41st Division, che in totale annoverarono 325 caduti e circa feriti; le perdite tra il personale navale della flotta d'appoggio sono indicate invece in 22 morti, 68 feriti e 14 dispersi. Significative furono anche le perdite non legate al combattimento: le strutture mediche della Hurricane Task Force ricoverarono militari alleati affetti da malattie tropicali di vario tipo, tra cui casi di \u00abfebbre di origine non determinata\u00bb e contagiati in un focolaio di tifo fluviale che caus\u00f2 sette morti; altri 423 militari subirono trattamenti ospedalieri per traumi nervosi e stress da combattimento.\nLe perdite della guarnigione nipponica sono anche pi\u00f9 difficili da stimare, ma al 20 agosto le forze alleate riferirono di aver rinvenuto i corpi di circa giapponesi mentre altri 220 militari furono presi prigionieri; le truppe alleate liberarono anche 600 lavoratori schiavi, in maggioranza indonesiani di Giava o prigionieri dell'India britannica, deportati dai giapponesi su Biak per lavorare alla costruzione degli aeroporti. Non \u00e8 chiaro che cosa sia successo a quanto restava della guarnigione nipponica dopo il 20 agosto: senza alcuna speranza di essere soccorsi, ai giapponesi non restava altro che arrendersi, essere uccisi nei rastrellamenti degli Alleati, morire di fame o di stenti o suicidarsi.\nEntro il 12 luglio 1944, i genieri statunitensi avevano realizzato sull'isola di Owi una pista di volo lunga metri, cui se ne aggiunse alla fine di agosto una seconda della stessa lunghezza oltre a pi\u00f9 di 6 chilometri di piste di rullaggio e zone pavimentate di parcheggio. Al 1\u00ba agosto i genieri avevano poi prolungato l'originaria pista dell'aeroporto di Mokmer fino alla lunghezza di , estendendo in seguito il complesso con piste di rullaggio e strutture di supporto; anche la pista di Borokoe fu portata a pi\u00f9 di metri entro il 20 agosto, e la base venne sviluppata come zona di atterraggio per gli aerei da trasporto. Furono poi eseguiti alcuni lavori di ampliamento della pista di Sorido, ma il terreno pi\u00f9 difficile da lavorare e la carenza di personale del genio portarono infine all'abbandono del sito. Nessuna delle basi aeree di Biak fu pronta in tempo per appoggiare gli sbarchi anfibi nelle Marianne (l'obiettivo strategico inizialmente fissato), ma ci\u00f2 nonostante l'isola divenne un'importante base d'appoggio per le successive offensive delle forze di MacArthur in Nuova Guinea, nelle Molucche e nelle Filippine; aerei decollati da Biak appoggiarono la campagna anfibia nelle isole Palau meridionali lanciata alla met\u00e0 di settembre 1944, mentre la Fifth e la Thirteenth Air Force usarono le basi dell'isola per i loro attacchi strategici alle installazioni giapponesi nelle Indie orientali olandesi e a Mindanao.\nBiak fu sviluppata anche come base navale e logistica in vista delle successive operazioni nelle Filippine: al 20 agosto i genieri avevano allestito otto punti d'attracco per i mezzi da sbarco LST sulla costa meridionale di Biak oltre a due moli galleggianti (uno a Biak e uno a Owi) per l'attracco dei mercantili Liberty; furono aperti quasi 20 chilometri di nuove strade su Owi e altri 48 chilometri su Biak, oltre a riadattare al traffico veicolare 35 chilometri di strade preesistenti a Biak; infine, vennero realizzati un ospedale con 400 posti letto e oltre 105\u00a0km\u00b2 di spazi per lo stoccaggio dei materiali. La responsabilit\u00e0 delle strutture logistiche d'appoggio di Biak pass\u00f2, il 20 agosto, dalla Hurricane Task Force a un comando dedicato, la Base H; nei mesi seguenti, la base avrebbe fornito assistenza a circa truppe alleate di terra e dell'aria.\nPer quanto, dopo due anni e mezzo di guerra, gli statunitensi fossero ormai abituati alla resistenza fanatica messa in atto dai giapponesi, i combattimenti su Biak furono una sinistra anticipazione di quanto avrebbero dovuto affrontare, su scala molto pi\u00f9 ampia, nei mesi seguenti: scene simili a quanto visto sulle alture di Biak, con i soldati statunitensi costretti a snidare uno per uno i difensori giapponesi nascosti in profonde strutture fortificate in caverna, si ripeterono quasi identiche durante la battaglia di Peleliu nelle Palau dal settembre al novembre 1944, per poi riproporsi ancora durante le vaste battaglie di Iwo Jima e di Okinawa nel 1945."}
{"id": "9112982", "revid": "599013", "url": "https://it.wikipedia.org/wiki?curid=9112982", "title": "Marlene van Gansewinkel", "text": "Biografia.\nNata senza l'avambraccio sinistro e la parte bassa della gamba sinistra, ha iniziato a praticare l'atletica leggera paralimpica all'et\u00e0 di diciassette anni. Nel 2013 ha vestito per la prima volta la maglia della nazionale olandese, gareggiando ai campionati mondiali paralimpici di Lione, dove si \u00e8 classificata settima nei 100 metri piani T44.\nNel 2014 si \u00e8 classificata quarta nei 100, 200 e 400 metri piani e quinta nel salto in lungo T44 ai campionati europei paralimpici di Swansea, mentre ai mondiali paralimpici di Doha 2015 \u00e8 tornata a casa con la medaglia d'argento nel salto in lungo T44 e il quarto posto nei 100 metri piani T44.\nNel 2016 ha partecipato ai Giochi paralimpici di Rio de Janeiro, dove \u00e8 riuscita a conquistare la medaglia di bronzo nel salto in lungo T44, mentre nei 100 metri piani T44 ha raggiunto la settima posizione in classifica. Ha ottenuto la stessa posizione anche nei 100 metri T44 ai mondiali paralimpici di Londra 2017, dove ha anche ottenuto la medaglia d'argento nel salto in lungo T44.\nNel 2018 \u00e8 passata dalla classificazione T44 alla T64; agli europei paralimpici di Berlino 2018 si \u00e8 diplomata campionessa continentale dei 100 e 200 metri piani T64, mentre nel salto in lungo T64 ha conquistato la medaglia d'argento. Nel 2019 ha invece ottenuto due medaglie d'argento nei 100 metri piani T64 e nel salto in lungo T64 ai mondiali di Dubai, dove ha anche subito la squalifica nella finale dei 200 metri piani T64.\nNel 2021, dopo essersi aggiudicata la medaglia d'oro nei 200 metri piani T64 e gli argenti nei 100 metri piani T64 e nel salto in lungo T64 agli europei paralimpici, ha preso parte ai Giochi paralimpici di Tokyo, dove ha conquistato la medaglia d'oro e il record paralimpico nei 100 e 200 metri piani T64 (rispettivamente 12\"78 e 26\"22) e la medaglia di bronzo nel salto in lungo T64."}
{"id": "9112986", "revid": "1431409", "url": "https://it.wikipedia.org/wiki?curid=9112986", "title": "Yvandro Borges Sanches", "text": "Caratteristiche tecniche.\n\u00c8 un trequartista.\nCarriera.\nNazionale.\nIl 4 settembre 2021 debutta con la nazionale lussemburghese nel match di qualificazione per i mondiali perso 4-1 contro la ."}
{"id": "9112989", "revid": "599013", "url": "https://it.wikipedia.org/wiki?curid=9112989", "title": "Ange Mutsinzi", "text": "Carriera.\nClub.\nDopo aver giocato a lungo con varie squadre nella massima serie ruandese, il 23 agosto 2021 si trasferisce al , formazione militante nella seconda divisione portoghese.\nNazionale.\nIl 18 settembre 2019 ha esordito con la nazionale ruandese giocando l'amichevole vinta 2-3 contro la .\nStatistiche.\nPresenze e reti nei club.\n\"Statistiche aggiornate al 4 settembre 2021.\""}
{"id": "9112992", "revid": "458786", "url": "https://it.wikipedia.org/wiki?curid=9112992", "title": "Yvandro Borges", "text": ""}
{"id": "9112993", "revid": "287204", "url": "https://it.wikipedia.org/wiki?curid=9112993", "title": "Automa a stati finiti probabilistico", "text": "Un automa a stati finiti probabilistico \u00e8, in matematica e informatica teorica, una generalizzazione degli automi finiti non deterministici dove ogni ad transizione dell'automa \u00e8 associata una probabilit\u00e0. Le transizioni sono rappresentate in modo compatto da matrici stocastiche. I linguaggi riconosciuti dagli automi probabilistici sono chiamati linguaggi stocastici; comprendono ed estendono la famiglia dei linguaggi regolari. In particolare, il numero dei linguaggi stocastici non \u00e8 numerabile; mentre quello dei linguaggi regolari lo \u00e8.\nIl concetto di automa probabilistico \u00e8 stato introdotto da Michael O. Rabin nel 1963. Un'estensione di questa definizione porta agli automi quantistici.\nDefinizione.\nUn automa probabilistico \u00e8 fatto da un automa finito non deterministico, dove a ogni transizione \u00e8 associata una probabilit\u00e0, ossia un numero reale compreso tra 0 e 1.\nCome per un normale automa a stati finiti (non deterministico), un automa probabilistico su un alfabeto formula_1 \u00e8 una sestupla formula_2 con:\nIl vettore formula_9, detto \"probabilit\u00e0 della transizione\", \u00e8 associato a ogni transizione formula_10 definita da formula_11, con formula_12. formula_9 assume valori reali positivi fra 0 e 1 tali che il suo i+1-esimo elemento formula_14 corrisponde alla probabilit\u00e0 di avere formula_15, ossia di andare a finire in formula_16 dopo aver letto formula_17 in formula_18. \nLa somma delle probabilit\u00e0 \u00e8 uguale a 1.\nPonendo formula_19 se formula_20 non ha una transizione in formula_16, questa condizione si esprime, per ogni stato formula_18 e ogni lettera formula_17:\nSi definiscono delle matrici stocastiche formula_25 per ogni lettera formula_26, tali che\nLa funzione formula_28 si estende alle parole.\nSia formula_29 una parola e sia formula_30 un cammino da formula_31 a formula_16 con l'etichetta formula_29. La probabilit\u00e0 di questo cammino \u00e8 il prodotto delle probabilit\u00e0 delle transizioni che lo compongono. La probabilit\u00e0 formula_34 \u00e8 definita come la somma delle probabilit\u00e0 dei cammini formula_30 da formula_31 a formula_16 con l'etichetta formula_29. Questa definizione si esprime matricialmente con la matrice formula_39, prodotto delle matrici formula_40:\ncon formula_42.\nQuindi si ha formula_43.\nLa \"probabilit\u00e0 di accettazione\" di una parola formula_29 da parte dell'automa probabilistico formula_45 \u00e8 la somma sugli stati terminali formula_46 delle probabilit\u00e0 formula_47, dove formula_48 \u00e8 lo stato iniziale. Questa probabilit\u00e0 si scrive anche formula_49. Anche questo valore si pu\u00f2 esprimere in forma matriciale:\ndove formula_51 \u00e8 il formula_52-vettore linea i cui valori sono tutti zero tranne quello di indice formula_53, che vale 1, e dove formula_54 \u00e8 il formula_52-vettore colonna con i valori tutti zero eccetto quelli il cui indice \u00e8 in formula_56, che valgono 1.\nEsempio.\nPrendiamo l'esempio a destra di un automa a quattro stati, le matrici formula_25 e formula_58 e vettori formula_51 e formula_54 sono dati da:\nAd esempio, abbiamo formula_62, con la probabilit\u00e0 di accettare formula_63 che \u00e8 pertanto formula_64 .\nLinguaggio stocastico.\nSoglia di accettazione.\nSia formula_65 un numero reale tale che formula_66. Il linguaggio accettato dall'automa probabilistico formula_45 con soglia formula_65 \u00e8 l'insieme delle parole la cui probabilit\u00e0 di accettazione \u00e8 maggiore di formula_65. Questo linguaggio stocastico \u00e8 formula_70, definito da\nIl numero formula_65 \u00e8 chiamato \"soglia\" o \"cut point\".\nUn \"cut point \u00e8 detto \"\"isolato\" se esiste un numero reale formula_73 tale che, per ogni parola formula_29, si ha \nPropriet\u00e0.\nTutti i linguaggi regolari sono stocastici e alcune restrizioni dei linguaggi stocastici sono regolari:\nDi contro, non vi \u00e8 l'uguaglianza, come mostra l'esempio seguente.\nEsempio di un linguaggio stocastico che non \u00e8 regolare.\nSia l'automa formula_45 a due stati sull'alfabeto binario dato dalle matrici:\nPer una parola binaria formula_78, il coefficiente formula_79 della matrice formula_80 \u00e8 uguale a\nQuesto \u00e8 il numero razionale che si pu\u00f2 scrivere in notazione binaria formula_82. Per un valore di formula_65, il linguaggio formula_70 accettato da questo automa \u00e8 quindi l'insieme di parole che rappresentano un numero binario maggiore di formula_65. \u00c8 chiaro che se formula_86, allora formula_87 e questa inclusione \u00e8 rigorosa. Di conseguenza, esiste un numero non numerabile di linguaggi della forma formula_70 per questo automa; poich\u00e9 il numero di linguaggi regolari \u00e8 numerabile, ci\u00f2 implica l'esistenza di linguaggi stocastici che non sono regolari.\nProblemi di decidibilit\u00e0.\nLa maggior parte dei problemi sono indecidibili. Questi problemi possono essere formulati anche mediante quella che viene chiamata \"immagine\" di un automa a stati finiti probabilistico, definito come l'insiemeformula_89."}
{"id": "9112996", "revid": "4175", "url": "https://it.wikipedia.org/wiki?curid=9112996", "title": "Stadio internazionale Yokohama", "text": ""}
{"id": "9112999", "revid": "4175", "url": "https://it.wikipedia.org/wiki?curid=9112999", "title": "Stadio Nissan", "text": ""}
{"id": "9113001", "revid": "599013", "url": "https://it.wikipedia.org/wiki?curid=9113001", "title": "Bryan Ngwabije", "text": "Carriera.\nNazionale.\nIl 4 giugno 2021 ha esordito con la nazionale ruandese giocando l'amichevole vinta 2-0 contro la ."}
{"id": "9113003", "revid": "775372", "url": "https://it.wikipedia.org/wiki?curid=9113003", "title": "Banca nazionale del Tagikistan", "text": "La banca nazionale del Tagikistan \u00e8 la banca centrale dello stato asiatico del Tagikistan.\nLa moneta ufficiale dello stato \u00e8 lo somoni tagiko."}
{"id": "9113013", "revid": "767487", "url": "https://it.wikipedia.org/wiki?curid=9113013", "title": "Joshua (film 2002)", "text": "Joshua \u00e8 un film del 2002 diretto da Jon Purdy.\nTrama.\nUn uomo misterioso, Joshua, compare all'improvviso in una piccola cittadina americana, Auburn, e inizia a cambiare la vita di tutti quelli che incontra.\nSi stabilisce in un fienile che affitta da Joan Casey e lo trasforma in casa e bottega di sculture in legno. Con sorpresa del sacerdote locale, da quando Joshua si \u00e8 trasferito l\u00ec, il tetto non perde pi\u00f9 nonostante i numerosi buchi.\nPi\u00f9 tempo Joshua trascorre in citt\u00e0, pi\u00f9 attenzione attira su di s\u00e9: inizia ricostruendo la chiesa battista che era stata distrutta durante una tempesta l'anno prima, poi trasporta un enorme ceppo (secondo alcune stime del peso di almeno 300 libbre) attraverso la citt\u00e0 e nel suo fienile.\nPadre Tordone, esponente della chiesa cattolica locale, lo incarica di scolpire una statua dell'apostolo Pietro e si sente rispondere da Joshua che lui \"conosce Pietro\". Joshua trascorre le settimane aiutando chiunque incontri, in cambio di un aiuto nella costruzione della Chiesa Battista.\nInterviene ad una manifestazione dove un truffatore sta ingannando le persone facendole credere che pu\u00f2 guarirle attraverso il potere di Dio. Joshua lo redarguisce e restituisce la vista a una donna cieca seduta tra il pubblico.\nPadre Tordone diventa molto sospettoso e cerca di convincere il Vaticano ad intervenire per fermarlo prima che aumentino i suoi seguaci. \u00c8 solo quando Joshua resuscita un uomo (Theo) che la Chiesa cattolica si interessa a lui e lo invita a Roma."}
{"id": "9113015", "revid": "125875654", "url": "https://it.wikipedia.org/wiki?curid=9113015", "title": "Episodi di Only Murders in the Building", "text": "La prima stagione della serie televisiva Only Murders in the Building, composta da dieci episodi, \u00e8 stata pubblicata dal 31 agosto al 19 ottobre 2021, sul servizio di video on demand Hulu negli Stati Uniti e su Disney+ in Italia.\n\"True crime\".\nTrama.\nCharles e Oliver corrono in una camera del palazzo e trovano Mabel accanto a un cadavere.\nDue mesi prima dell'evento, i tre sono ancora sconosciuti gli uni agli altri: Charles-Haden Savage \u00e8 un ex attore televisivo misantropo, Oliver Putnam un fallito regista di Broadway e Mabel Mora una giovane restauratrice di appartamenti. Il trio vive nel complesso residenziale newyorkese Arconia e si incontrano per caso in un ascensore insieme a un altro inquilino del palazzo, Tim Kono. Pi\u00f9 tardi l'edificio viene evacuato per un allarme antincendio; ritrovandosi in un bar, scoprono di condividere la passione per un podcast True Crime intitolato \"Non c'\u00e8 niente di ok in Oklahoma\". Successivamente vengono a sapere che Tim \u00e8 morto e, nonostante la polizia archivi il caso come suicidio, i tre si insospettiscono e cominciano a indagare. Trovano diverse prove, come la telefonata di Tim origliata in ascensore e un pacco indirizzato a lui contenente un anello di fidanzamento; durante le indagini, i tre aprono un podcast che chiamano \"Only Murders in the Building\". Nel frattempo, il trio cerca di gestire i propri problemi personali: Oliver ha un rapporto difficile con il figlio, Charles soffre di solitudine e Mabel fatica a fidarsi delle persone. Inoltre quest'ultima, a insaputa dei compagni, conosceva Tim da prima della sua morte.\n\"Chi \u00e8 Tim Kono?\".\nTrama.\nPer scoprire di pi\u00f9 su Kono, i tre partecipano alla commemorazione funebre a lui dedicata che si svolge all'Arconia. Si scopre che Tim era estremamente impopolare tra gli altri residenti del palazzo a causa del suo comportamento, tanto che gli inquilini provano indifferenza o persino piacere per la sua morte. Il trio entra nell'appartamento del morto in cerca di altri indizi, sebbene i rapporti tra loro siano tesi a causa della mancanza di fiducia reciproca. Mabel registra un video in privato in cui ammette di conoscere Tim da quando erano bambini, diventando amici tramite i libri degli \"Hardy Boys\" e iniziando a risolvere finti misteri insieme. A loro si unirono altri due amici, Zoe e Oscar, finch\u00e9 una notte di dieci anni prima Zoe mor\u00ec durante la festa di Capodanno a cui stavano partecipando. Oscar venne arrestato per il suo omicidio in quanto aveva discusso con lei all'inizio della serata e Tim, pur rivelando a Mabel di aver visto qualcun altro litigare con Zoe prima della sua morte, non disse nulla alla polizia. Ci\u00f2 port\u00f2 alla separazione tra lui e Mabel, promettendo di comportarsi \"come se non si conoscessero\" pur vivendo nello stesso edificio. Successivamente Mabel torna nell'appartamento di Tim e scopre che aveva nascosto dei gioielli e alcuni dei suoi vecchi disegni.\n\"Quanto conosci bene i tuoi vicini?\".\nTrama.\nCharles, Oliver e Mabel incentrano i sospetti su Howard, un inquilino in possesso di una gatta morta lo stesso giorno di Tim e le cui impronte sono state trovate nel sangue di Kono. Oliver rischia di essere sfrattato in quanto \u00e8 in ritardo con i pagamenti delle bollette e convince il suo vecchio socio Teddy a sponsorizzare il podcast realizzato con i compagni. Nell'appartamento di Tim, Mabel trova un biglietto con su riportati la data e il luogo di un incontro previsto con un tale \"GM\". Oliver sospetta di un altro inquilino, il noto cantautore Sting; successivamente trova una minaccia fuori dalla sua porta che intima a lui e ai compagni di smettere di realizzare il podcast e scopre che il suo bulldog \u00e8 stato avvelenato.\n\"La trappola\".\nTrama.\nOliver sospetta che Sting abbia avvelenato il suo cane e chiede aiuto a Charles e Mabel per dimostrare la sua colpevolezza. Dopo aver consultato Cinda Canning, autrice del loro podcast preferito, i tre interrogano Sting e scoprono che Tim era il suo ex agente di scambio, che ha licenziato in un impeto d'ira dopo che Kono aveva perso una notevole somma del suo denaro; Sting si sente responsabile in quanto in quell'occasione gli augur\u00f2 di suicidarsi, rimanendo sollevato quando realizza che la morte di Kono \u00e8 probabilmente un omicidio. Charles esce con Jan e, nonostante l'uscita non vada bene, lei accetta di dargli una seconda occasione quando l'uomo le confida una storia personale in cui spiega il motivo del suo comportamento. Mabel trova un collegamento tra i gioielli che ha trovato nell'appartamento di Tim e il figlio di Oliver, Will, rivela a Charles e al padre che Mabel da giovane frequentava Kono. Un \"flashforward\" di qualche mese dopo rivela che Charles, Oliver e Mabel sono l'argomento del nuovo podcast di Cinda, \"Only Murder in the Building\".\n\"Colpo di scena\".\nTrama.\nMabel viene seguita dal \"tizio psichedelico\" che si scopre essere il suo vecchio amico Oscar, appena uscito di prigione per il presunto omicidio di Zoe. Charles e Oliver iniziano a pedinarli sospettando della ragazza, che si reca con Oscar nel negozio di tatuaggi a Long Island gestito dal losco cugino di lei. I due affrontano Mabel che ammette il suo legame con Tim, mentre Oscar ammette di essersi introdotto nell'Arconia durante l'allarme antincendio; lui sostiene di non avere ucciso Tim, ma di aver sentito uno sparo mentre si trovava fuori dalla sua porta.\n\"Dopo un'ispezione pi\u00f9 accurata\".\nTrama.\nLa madre di Mabel sopraggiunge nel negozio di tatuaggi e successivamente invita a cena Mabel e i suoi amici, dimostrandosi contraria all'idea che lei investighi sulla morte di Tim e soffermandosi sul suo traumatico passato, ma la ragazza la convince che intende proseguire. La detective Williams realizza che il caso di Kono \u00e8 stato chiuso troppo in fretta, quindi consegna di nascosto il cellulare di Tim a Mabel affinch\u00e9 lei e i compagni possano continuare a indagare. Il podcast del trio viene menzionato nello show di Jimmy Fallon e Teddy, entusiasta per il successo, consegna a Charles e Oliver un assegno di dollari per proseguire con la realizzazione di altri tre episodi. Charles nota che l'assegno proviene dalla societ\u00e0 Angel, lo pseudonimo utilizzato da Tim per riferirsi al trafficante di gioielli con cui aveva a che fare.\n\"Il ragazzo della 6B\".\nTrama.\nTheo, figlio sordomuto di Teddy, spia il trio e si introduce nel loro appartamento per fotografare la loro bacheca dei sospettati; informa il padre che stanno indagando su di loro, ma Teddy non se ne avvede. Charles e Mabel si introducono nell'appartamento di Teddy e scoprono una stanza segreta contenente urne cinerarie di un'impresa di pompe funebri. I due se ne vanno prima dell'arrivo di Theo, che per\u00f2 si accorge di un guanto di gomma che si sono dimenticati. Charles ha un appuntamento con Jan, mentre Oliver e Mabel vanno a indagare nell'impresa di pompe funebri; i due trovano una stanza nascosta con dentro dei gioielli e scoprono Theo nell'atto di derubare i cadaveri, ma vengono beccati. Theo rapisce Mabel e Oliver, legandoli e trasportandoli in un posto sconosciuto, ma prima i due inviano a Charles un messaggio in cui gli dicono che la password del cellulare di Tim potrebbe essere \"Theo\". La loro intuizione si rivela corretta e Charles riesce a sbloccare il cellulare.\nDei flashback rivelano che Theo era innamorato di Zoe, la quale conosceva la lingua dei segni con cui comunicare con lui; in un'occasione Theo scopr\u00ec che Zoe, durante un'indagine degli \"Hardy Boys\", rub\u00f2 dall'appartamento di Teddy un anello ma glielo fece tenere. Quando Teddy lo scopr\u00ec a Capodanno, Theo and\u00f2 dalla ragazza per farselo restituire e in un diverbio accidentalmente la spinse gi\u00f9 dal tetto causandone la morte. Kono assistette alla scena, quindi Teddy, informato dell'accaduto, minacci\u00f2 di morte lui e Mabel se avesse parlato. \n\"Fan fiction\".\nTrama.\nTheo porta Mabel e Oliver da Teddy, il quale li riporta all'Arconia ordinando loro di concludere il podcast confermando che Tim si sia suicidato cos\u00ec da far assolvere lui e il figlio, minacciandoli implicitamente di morte. La detective Williams suggerisce al trio di usare il podcast per esporre tutte le prove raccolte finora; in cerca di una nuova prospettiva sul caso, Oliver invita alcuni fan accaniti del podcast per aiutare il gruppo a indagare sull'omicidio in tempo per il brusco finale. Jan provoca distrazioni a Charles, quindi Oliver e Mabel la mandano via; rientrando nel suo appartamento, la donna trova un messaggio di avvertimento affisso sulla porta. Il finale del podcast viene presentato in anteprima e include le prove incriminanti dei Dimas per le morti di Tim e Zoe. Williams realizza successivamente che Teddy e Theo non sono coinvolti nell'omicidio di Tim in quanto l'autopsia rivela che \u00e8 stato avvelenato e i filmati di sicurezza dell'allarme antincendio dimostrano che i Dimas si trovavano all'esterno dell'edificio nel momento in cui Tim \u00e8 stato sparato. Charles si reca nell'appartamento di Jan per farsi perdonare, trovando la donna sanguinante e priva di sensi.\n\"Doppio tempo\".\nTrama.\nNel loro podcast, il trio ritratta l'accusa contro Teddy e Theo per aver ucciso Tim. Jan viene supportata da Charles nella guarigione per la coltellata; Charles riceve la visita della sua ex controfigura, Sazz Pataki, che viene integrata nelle indagini da Oliver e Mabel. In seguito viene convocata una riunione del palazzo in quanto numerosi inquilini si lamentano che il podcast sta facendo cattiva pubblicit\u00e0 all'edificio e, nonostante Charles affermi che chiuderanno il programma, viene presa la decisione di sfrattare i tre. Oliver e Mabel cercano di trovare una nuova pista per convincere Charles a non abbandonare le indagini e ipotizzano che Tim avesse una fidanzata segreta, teoria apparentemente confermata dalla vicina di Tim. Charles viene convinto da Sazz ad assistere al concerto di Jan, ma nota che una giovane ragazza sostituire Jan nel ruolo di prima fagottista; frattanto, Oliver e Mabel trovano un pulitore di fagotti tra i giocattoli sessuali di Tim.\n\"Apri e chiudi\".\nTrama.\nJan si rivela essere l'assassina: la fagottista era coinvolta in una relazione sessuale con Tim ma, dopo essere stata lasciata da lui, lo uccise per gelosia credendo erroneamente che avesse un'altra donna. Durante le indagini, inoltre, si pugnal\u00f2 da sola per deviare i sospetti. Charles riesce a registrare di nascosto una sua confessione ma viene avvelenato e Jan decide di uccidere tutti i residenti dell'Arconia progettando una fuga di gas poich\u00e9 sanno troppo a causa del podcast. Oliver e Mabel setacciano l'appartamento di Jan trovando le prove che sia stata lei ad assassinare Tim, quindi recuperano Charles e si dirigono nel seminterrato. Jan minaccia di sparare loro con una pistola ma i tre riescono a metterla fuori combattimento e a farla arrestare. Tempo dopo, con Charles guarito, il trio festeggia il loro successo; Mabel va a prendere dello champagne e Oliver e Charles ricevono un messaggio anonimo che avverte loro di lasciare subito l'edificio. \nTornando alla scena che ha aperto la serie, Oliver e Charles corrono da Mabel nel suo appartamento per avvertirla e la trovano coperta di sangue accanto al cadavere di Bunny, l'amministratrice dell'Arconia che era sempre stata loro ostile. Mabel spiega di aver trovato il cadavere e che qualcuno ha ucciso la donna con i suoi ferri da calza, ma in quel momento sopraggiunge la polizia che li arresta davanti a tutti."}
{"id": "9113017", "revid": "599013", "url": "https://it.wikipedia.org/wiki?curid=9113017", "title": "Nicol\u00e1s Lam\u00e9ndola", "text": "Caratteristiche tecniche.\n\u00c8 un'ala destra.\nCarriera.\nCresciuto nel settore giovanile dell', debutta in prima squadra il 6 marzo 2021 in occasione dell'incontro di coppa di lega perso 2-1 contro l'.\nStatistiche.\nPresenze e reti nei club.\n\"Statistiche aggiornate al 31 luglio 2021.\""}
{"id": "9113018", "revid": "1186766", "url": "https://it.wikipedia.org/wiki?curid=9113018", "title": "Tondi (cognome)", "text": "Tondi \u00e8 un cognome di lingua italiana.\nVarianti.\nTondelli, Tondin, Tondini, Tondino, Tondo, Tundo.\nOrigine e diffusione.\nIl cognome ha presenze in tutta Italia, prevalentemente a Pavia, Milano, Modena, Bologna, in Toscana, nel Piceno, a Teramo, Viterbo, Roma, Napoli e Lecce.\nPotrebbe derivare da un soprannome, ad indicare una persona rubiconda, oppure dal cognomen latino \"Rotundus\".\nIn Italia conta circa 594 presenze.\nLa variante \"Tondin\" \u00e8 trentino-vicentina; \"Tondini\" compare in Lombardia e tra Emilia e Toscana; \"Tundo\" \u00e8 tipicamente leccese; \"Tondo\" \u00e8 salentino, napoletano, agrigentino e siracusano; \"Tondelli\" \u00e8 tipico reggiano; \"Tondino\" \u00e8 quasi unico."}
{"id": "9113024", "revid": "409613", "url": "https://it.wikipedia.org/wiki?curid=9113024", "title": "Stazione di San Donnino", "text": ""}
{"id": "9113028", "revid": "300067", "url": "https://it.wikipedia.org/wiki?curid=9113028", "title": "Carles Bivia", "text": ""}
{"id": "9113030", "revid": "300067", "url": "https://it.wikipedia.org/wiki?curid=9113030", "title": "Christian Diaz", "text": ""}
{"id": "9113031", "revid": "300067", "url": "https://it.wikipedia.org/wiki?curid=9113031", "title": "Juan Aisa", "text": ""}
{"id": "9113032", "revid": "599013", "url": "https://it.wikipedia.org/wiki?curid=9113032", "title": "Gonzalo Go\u00f1i", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , debutta in prima squadra il 12 maggio 2018 in occasione dell'incontro di Primera Divisi\u00f3n pareggiato 3-3 contro l'.\nStatistiche.\nPresenze e reti nei club.\n\"Statistiche aggiornate al 15 agosto 2021.\""}
{"id": "9113033", "revid": "300067", "url": "https://it.wikipedia.org/wiki?curid=9113033", "title": "Jose Maria Alarcon", "text": ""}
{"id": "9113035", "revid": "580", "url": "https://it.wikipedia.org/wiki?curid=9113035", "title": "Automa probabilistico", "text": ""}
{"id": "9113042", "revid": "731511", "url": "https://it.wikipedia.org/wiki?curid=9113042", "title": "Oleksiy Dmytrovych Butovskyy", "text": "Biografia.\nButovsky nacque da Dmytro e da Nadiya Reiser a Piatyhirtsi (in ucraino \u041f'\u044f\u0442\u0438\u0433\u0456\u0440\u0446\u0456), nel governatorato di Poltava in una famiglia cosacca. In giovent\u00f9 ha studiato inglese, tedesco e francese, frequentando prima il corpo dei cadetti di Poltava e l'Universit\u00e0 tecnica-ingegneria Nikolaevsky. In questo periodo, grazie alla sua istruzione, alla sua partecipazione nell'esercito regolare e alla cooperazione con i responsabili delle istituzioni educative militari, Butovsky comprese l'importanza dell'educazione fisica nella preparazione dei futuri ufficiali; cos\u00ec, oltre a svolgere compiti regolari, Butovsky, divenuto ufficiale, ebbe modo di insegnare nelle classi delle scuole superiori ginnastica, scherma e vari sport all'aperto. Alla fine degli anni '80 del XIX secolo, Butovsky divenne uno dei pi\u00f9 illustri esperti mondiali nel campo dell'educazione fisica.\nButovsky e Pierre de Coubertin si incontravano periodicamente e si scambiavano regolarmente una corrispondenza in francese; i due si conobbero per la prima volta nel 1892 in Francia, dove su ordine dei dipartimenti militari della Russia Butovsky ebbe modo di studiare l'allenamento di ginnasti e schermitori, pubblicando in seguito il libro \"Sport in France\". Quando de Coubertin organizz\u00f2 il I Congresso Olimpico, invit\u00f2 come rappresentante dell'Impero Russo Butovsky, che divenne quindi uno dei membri fondatori del Comitato Olimpico Internazionale. Nel 1896 Butovsky partecip\u00f2 come membro del CIO ai Giochi della I Olimpiade di Atene, scrivendo un resoconto della manifestazione nel libro \"Atene nella primavera del 1896\", unica pubblicazione in lingua russa dedicata a questo evento storico. Fece parte del Comitato Olimpico Internazionale fino al 1900. Mor\u00ec a Pietrogrado nel 1917 con il grado di generale di fanteria durante gli eventi della rivoluzione di febbraio."}
{"id": "9113044", "revid": "1745361", "url": "https://it.wikipedia.org/wiki?curid=9113044", "title": "Passo di Carezza", "text": ""}
{"id": "9113047", "revid": "106908", "url": "https://it.wikipedia.org/wiki?curid=9113047", "title": "Oleksiy Butovsky", "text": ""}
{"id": "9113048", "revid": "106908", "url": "https://it.wikipedia.org/wiki?curid=9113048", "title": "Alexey Butovsky", "text": ""}
{"id": "9113049", "revid": "106908", "url": "https://it.wikipedia.org/wiki?curid=9113049", "title": "Alexei de Butowski", "text": ""}
{"id": "9113050", "revid": "300067", "url": "https://it.wikipedia.org/wiki?curid=9113050", "title": "Didac Cuevas", "text": ""}
{"id": "9113064", "revid": "1442080", "url": "https://it.wikipedia.org/wiki?curid=9113064", "title": "Cilindro di Tipler", "text": "Un cilindro di Tipler, chiamato anche macchina del tempo di Tipler, \u00e8 un ipotetico oggetto teorizzato come una potenziale modalit\u00e0 di viaggio nel tempo, sebbene i risultati abbiano dimostrato che un cilindro di Tipler potrebbe consentire il viaggio nel tempo solo se la sua lunghezza fosse infinita o sotto la condizione dell'esistenza di energia negativa.\nDescrizione.\nIl cilindro di Tipler fu scoperto come soluzione alle equazioni della relativit\u00e0 generale da Willem Jacob van Stockum nel 1936 e Kornel Lanczos nel 1924, ma non fu riconosciuto come tale da consentire curve chiuse simili al tempo fino all'analisi di Frank Tipler. Questi mostr\u00f2 nel suo articolo del 1974, \"Rotating Cylinders and the Possibility of Global Causality Violation\", che in uno spaziotempo contenente un enorme cilindro infinitamente lungo, che ruotasse lungo il suo asse longitudinale, il cilindro dovrebbe creare una cornice - effetto di trascinamento. Questo effetto di trascinamento del fotogramma deformerebbe lo spaziotempo in modo tale che i coni di luce degli oggetti in prossimit\u00e0 del cilindro si inclinino, in modo che parte del cono di luce punti all'indietro lungo l'asse del tempo su un diagramma spazio-temporale. Pertanto, un veicolo spaziale che acceleri sufficientemente nella direzione appropriata potrebbe viaggiare a ritroso nel tempo lungo una curva chiusa simile al tempo.\nLe CTC sono associate, nelle variet\u00e0 Lorentziane che sono interpretate fisicamente come spaziotempo, con la possibilit\u00e0 di anomalie causali come una persona che torna indietro nel tempo e potenzialmente spara al proprio nonno, sebbene i paradossi possano essere evitati usando qualche vincolo come il principio dell'autocoerenza di Novikov. Appaiono in alcune delle pi\u00f9 importanti soluzioni esatte della relativit\u00e0 generale, tra cui il vuoto di Kerr (che modella un buco nero rotante) e la polvere di van Stockum (che modella una configurazione cilindrica simmetrica di fluido o polvere rotante senza pressione).\nPraticit\u00e0.\nUn'obiezione alla praticit\u00e0 della costruzione di un cilindro Tipler \u00e8 stata scoperta da Stephen Hawking, il quale ha sostenuto che secondo la relativit\u00e0 generale \u00e8 impossibile costruire una macchina del tempo in qualsiasi regione finita che soddisfi la condizione di energia debole, il che significa che la regione non contiene materia esotica con energia negativa. Il cilindro Tipler, invece, non comporta alcuna energia negativa. La soluzione originale di Tipler prevedeva un cilindro di lunghezza infinita, che \u00e8 pi\u00f9 facile da analizzare matematicamente, e sebbene Tipler suggerisse che un cilindro finito potrebbe produrre curve chiuse simili al tempo se la velocit\u00e0 di rotazione fosse abbastanza veloce, non lo dimostr\u00f2. Ma Hawking commenta: \"non si pu\u00f2 fare con densit\u00e0 di energia positiva ovunque! Posso provare che per costruire una macchina del tempo finita, hai bisogno di energia negativa.\" L'argomento di Hawking appare nel suo articolo del 1992 sulla congettura della protezione della cronologia (sebbene l'argomento sia distinto dalla congettura stessa, poich\u00e9 l'argomentazione afferma che la relativit\u00e0 generale classica preveda che una regione finita contenente curve di tipo temporale chiuse possa essere creata solo se c'\u00e8 una violazione della condizione di energia debole in quella regione, mentre la congettura prevede che una regione chiusa di tipo temporale curve si riveleranno impossibili in una futura teoria della gravit\u00e0 quantistica che sostituisca la relativit\u00e0 generale)."}
{"id": "9113066", "revid": "765341", "url": "https://it.wikipedia.org/wiki?curid=9113066", "title": "Sinomacrops", "text": "Sinomacrops (il cui nome significa \"grande faccia cinese\") \u00e8 un genere estinto di pterosauro anurognatide vissuto nel Giurassico medio-superiore, circa 164\u2013158 milioni di anni fa (Calloviano-Oxfordiano), in quelli che oggi sono i letti di Daohugou della Formazione Tiaojishan a Mutoudeng, Contea di Qinglong, provincia di Hebei. Il genere contiene una singola specie, ossia \"S. bondei\", basata su di un singolo esemplare quasi completo e articolato.\nIl nome del genere \"Sinomacrops\" deriva dalle radici del greco antico \"Sino\"~, riferito alla Cina, \"macro\"~ (\"makros\"), che significa grande, e \"ops\", che significa occhi/faccia. Il nome riferimento sia ai grandi occhi che al viso largo tipici della famiglia degli Anurognathidae, oltre che all'origine cinese dell'animale. Il nome specifico, \"bondei\", rende omaggio al paleontologo Niels Bonde.\nDescrizione.\n\"Sinomacrops\" presenta due autapomorfie (tratti distintivi) che lo distinguono dagli altri pterosauri: uno di essi sono i primi tre alveoli mascellari piuttosto ravvicinati, e l'altro \u00e8 il tibiotarso lungo il doppio del femore.\nL'esemplare olotipo di \"Sinomacrops\", JPM-2012-001, nonch\u00e9 unico esemplare riferito alla specie, \u00e8 costituito da uno scheletro quasi completo schiacciato. Il tessuto osseo dello scheletro conservatosi mostra una condizione piuttosto fragile e delicata. A causa di ci\u00f2, in alcune parti dello scheletro, i frammenti di tessuto osseo sono andati persi a seguito della raccolta dell'esemplare. Questi frammenti andati perduti hanno fortunatamente lasciato delle chiare impressioni sulla matrice, che indicano la loro posizione originale sullo scheletro. I frammenti andati perduti comprendono principalmente le vertebre caudali, lo sterno, l'epifisi distale dell'omero destro, l'epifisi prossimale dell'ulna e del radio destro, parti dell'omero sinistro, nonch\u00e9 la maggior parte della mano sinistra.\nL'esemplare di \"Sinomacrops\" comprende anche delle chiazze di tessuto molle. Una chiazza di tessuto molle laterale al tibiotarso sinistro suggerisce che il brachiopatagio (\"membrana delle braccia\") si estendesse posteriormente sulla parte distale della parte inferiore della gamba. Un brachiopatagio che si estende fino alla parte posteriore della parte inferiore della gamba \u00e8 presente anche nella specie \"Jeholopterus ninchengensis\", parente stretto di \"Sinomacrops\". Questa caratteristica appare anche in tutti gli esemplari di pterosauri di cui si hanno impronte del tessuto molle delle ali, indicando che era una caratteristica condivisa da tutto l'ordine.\nClassificazione.\nNella sua descrizione nel 2021, Wei e colleghi hanno assegnato \"Sinomacrops\" alla sottofamiglia Batrachognathinae, una sottofamiglia all'interno della famiglia Anurognathidae. All'interno della famiglia, \"Sinomacrops\" risulta essere il sister taxon di \"Batrachognathus\". Di seguito \u00e8 riportato un cladogramma che rappresenta la loro analisi filogenetica:"}
{"id": "9113067", "revid": "300067", "url": "https://it.wikipedia.org/wiki?curid=9113067", "title": "Alejandro Galan", "text": ""}
{"id": "9113069", "revid": "300067", "url": "https://it.wikipedia.org/wiki?curid=9113069", "title": "Miguel Gonzalez Burgos", "text": ""}
{"id": "9113074", "revid": "1442080", "url": "https://it.wikipedia.org/wiki?curid=9113074", "title": "Federico Paradela", "text": "Carriera.\nCresciuto nel settore giovanile del , debutta in prima squadra il 10 maggio 2021 in occasione dell'incontro di coppa di lega pareggiato 1-1 contro il .\nStatistiche.\nPresenze e reti nei club.\n\"Statistiche aggiornate al 31 luglio 2021.\""}
{"id": "9113075", "revid": "300067", "url": "https://it.wikipedia.org/wiki?curid=9113075", "title": "Josep Busquets Costa", "text": ""}
{"id": "9113078", "revid": "300067", "url": "https://it.wikipedia.org/wiki?curid=9113078", "title": "Juan Jose Bernabe", "text": ""}
{"id": "9113086", "revid": "1318658", "url": "https://it.wikipedia.org/wiki?curid=9113086", "title": "Karlsschrein", "text": "Il Karlsschrein (Reliquiario di Carlo) \u00e8 una cassa reliquiario della fine del XII secolo custodita nel coro della cattedrale di Aquisgrana, contenente i resti corporei di Carlo Magno.\nStoria.\nFu assemblato dopo il 1182 in un laboratorio di oreficeria di Aquisgrana e fu completato per l'incoronazione di Federico II di Svevia nel 1215, dopo che l'imperatore Federico I Barbarossa, il nonno di Federico II, aveva rimosso le ossa di Carlo Magno nel 1165 dalla sua tomba nella Cappella Palatina.\nFederico II esegu\u00ec personalmente il trasferimento delle ossa e la chiusura del reliquiario il 27 luglio 1215, primo anniversario della battaglia di Bouvines. Due giorni prima era stato incoronato re romano-germanico nuovamente e definitivamente. Oltre alle ossa, nella cassa erano presenti alcune preziose stoffe gi\u00e0 usate come reliquiario per la salma di Carlo Magno, oggi custodite nel tesoro della cattedrale.\nNei secoli successivi, il reliquiario segu\u00ec le varie vicende del tesoro della cattedrale, soprattutto i trasferimenti durante la seconda guerra mondiale.\nIl 30 gennaio 1983, durante una funzione dei Vespri, la scatola di zinco sigillata con le ossa di Carlo fu rimossa dal santuario e aperta. La sera dello stesso giorno, l'arca fu richiusa e collocata in una teca di legno provvisoria. Il \"Karlsschrein\" fu portato quella stessa notte nel laboratorio di un orafo nella zona della cattedrale. Dentro il laboratorio, gli orafi Gerhard Thewis e Peter Bolg lavorarono per cinque anni alla conservazione dell'opera sotto la direzione scientifica di Herta Lepie. Durante i restauri si vigil\u00f2 affinch\u00e9 non venissero eseguiti restauri e neppure rifacimenti, come spesso avveniva in passato con la riparazione di opere d'arte, affinch\u00e9 il santuario non subisse alterazioni irreversibili e la sua originalit\u00e0 non ne venisse danneggiata. La doratura medievale fu ripristinata. L'esame dell'et\u00e0 della quercia utilizzata per la cassetta di quercia mostr\u00f2 che era stata abbattuta intorno al 1182, confermando le fonti storiche.\nDescrizione.\nIl santuario \u00e8 lungo 2,04 metri, largo 0,57 metri e alto 0,94 metri. Ha la forma di una chiesa a navata unica senza transetto. La base \u00e8 in legno di quercia, ricoperta di argento dorato, rame dorato, filigrana, pietre preziose, smalti e vernici. Il doppio profilo della base \u00e8 ornato da lastre smaltate, incisioni, filigrane e punzononature con decori floreali. I due lati lunghi mostrano otto arcate poggianti su doppie colonne smaltate, sotto le quali sono in trono sovrani dell'Impero.\nIl fronte anteriore mostra Carlo Magno in trono, alla sua destra papa Leone III, a sinistra l'arcivescovo Turpin di Reims. La figura a mezzo busto di Cristo si trova sopra Carlo in un medaglione.\nSul fronte posteriore si trova Madonna con Cristo arcangeli Michele e Gabriele. Sopra di esso, tre mezze figure rappresentano le personificazioni della fede, della speranza e dell'amore.\nLe due superfici del tetto mostrano ciascuna quattro rilievi con scene della leggendaria storia dell'imperatore Carlo Magno, che \u00e8 condotto nel suo percorso di vita attraverso la chiamata divina. La fonte letteraria di questi rilievi \u00e8 il cosiddetto Pseudo-Turpino, un manoscritto del XII secolo. Una copia contemporanea dello stesso si trova nell'archivio della cattedrale di Aquisgrana, mentre l'originale \u00e8 il terzo libro del \"Codex Calixtinus\" a Santiago de Compostela. Pettini in rame dorato e cinque nodi adornano il colmo del tetto.\nOtto imperatori sono in trono su ciascun lato. Sul lato lungo destro, visto dal fronte anteriore, in trono da sinistra a destra: Enrico II, Ottone III, Ottone I, Ottone II, Carlo Magno, un sovrano senza nome, Enrico V e Federico II. Dall'altro lato lungo troviamo Enrico III, Sventibaldo di Lotaringia, Enrico VI, Enrico IV, Ottone IV, Enrico I, Lotario I e Ludovico il Pio.\nStile.\nIl santuario \u00e8 nella tradizione dei reliquiari mosani ed \u00e8 stilisticamente uniforme, ad eccezione del rilievo della dedica sul tetto. Il suo realizzatore proviene presumibilmente dalla bottega di Servatius del santuario di Maastricht, mentre un secondo maestro, che realizz\u00f2 il rilievo dedicatorio, \u00e8 lo stesso che oper\u00f2 anche sul \"Marienschrein\" nel 1220. Il \"Karlsschrein\" \u00e8 una delle pi\u00f9 importanti e note opere di oreficeria medievale, oltre al \"Marienschrein\", che \u00e8 esposto nello stesso ambiente del coro.\nProgramma iconografico.\nIl programma iconografico \u00e8 elaborato sugli Hohenstaufen, stirpe degli imperatori svevi. Carlo Magno \u00e8 in trono sul davanti tra i rappresentanti della chiesa, in un posto riservato a Cristo in tutti gli altri reliquiari di questo tipo. L'imperatore Carlo Magno \u00e8 posto egli stesso come rappresentante di Cristo, che troneggia sul papa e sull'arcivescovo. Sedici imperatori e re tedeschi sono in trono sui due lati lunghi del santuario, altrimenti riservato a profeti e apostoli, mentre i rilievi del tetto continuano il carattere imperiale del programma pittorico. Mostrano la vita leggendaria di Carlo, basata sulla \"Historia Karoli Magni et Rothalandi\", che si dice sia stata scritta dall'arcivescovo Turpino di Reims (748-749 circa). Recenti ricerche hanno dimostrato, tuttavia, che l\"'Historia Karoli\" fu probabilmente creata per la prima volta in Francia intorno al 1130-1140.\nIndagine antropologica.\nNel 1874 il capitolario della cattedrale fece eseguire un esame scientifico delle ossa di Carlo Magno dall'antropologo di Bonn Hermann Schaaffhausen (1816-1893). Schaaffhausen determin\u00f2 che le ossa erano di un uomo alto 2,04 metri. Studi del 2010 misero in discussione le indagini del 1874 e arrivarono a stabilire una altezza di 184 cm, che pu\u00f2 anche essere considerata sopra la media per l'et\u00e0 di Carlo. Gli esami del 1874 segnalarono inoltre che la clavicola destra si ruppe e guar\u00ec. Nessuno storico, tuttavia, segnala questo evento. Il cranio mostra una forma dolicocefalica (cranio lungo), le cuciture si sono chiuse senza lasciare traccia, come accade in vecchiaia."}
{"id": "9113089", "revid": "977683", "url": "https://it.wikipedia.org/wiki?curid=9113089", "title": "Batrachognathinae", "text": ""}
{"id": "9113090", "revid": "977683", "url": "https://it.wikipedia.org/wiki?curid=9113090", "title": "Anurognathinae", "text": ""}
{"id": "9113092", "revid": "1924342", "url": "https://it.wikipedia.org/wiki?curid=9113092", "title": "Fair Trade", "text": "Fair Trade \u00e8 un singolo del rapper canadese Drake, pubblicato il 3 settembre 2021 come secondo estratto dal sesto album in studio \"Certified Lover Boy\".\nDescrizione.\nSesta traccia del disco, \"Fair Trade\" conta la partecipazione del rapper statunitense Travis Scott ed \u00e8 caratterizzata da un campionamento del brano \"Mountains\" di Charlotte Day Wilson."}
{"id": "9113093", "revid": "1186766", "url": "https://it.wikipedia.org/wiki?curid=9113093", "title": "Tondelli (cognome)", "text": ""}
{"id": "9113094", "revid": "1924342", "url": "https://it.wikipedia.org/wiki?curid=9113094", "title": "Alina Eremia", "text": "Biografia.\nOriginaria di Buftea e studentessa dell'Universit\u00e0 nazionale d'arte teatrale e cinematografica Ion Luca Caragiale, ha fatto il suo debutto nel mondo dello spettacolo all'et\u00e0 di 5 anni, partecipando ad \"Abracadabra\", andato in onda su Pro TV, dove si \u00e8 classificata 3\u00aa. Ha in seguito partecipato al Junior Eurovision Song Contest 2005 con il pezzo \"\u0162urai!\", riuscendo a piazzarsi al 5\u00ba posto in finale con 89 punti ottenuti.\nHa poi lavorato per la divisione rumena della Disney, interpretando il ruolo di protagonista in \"Pocahontas\", \"Pocahontas II - Viaggio nel nuovo mondo\", \"La bella e la bestia\", \"La bella e la bestia - Un magico Natale\" e \"Il mondo incantato di Belle\". Allo stesso tempo ha lanciato la propria carriera musicale, firmando un contratto con la MediaPro, parte della divisione locale della Universal Music Group, etichetta per mezzo la quale \u00e8 stato reso disponibile il primo album in studio \"360\". Il disco \u00e8 stato anticipato da sette estratti, tra cui \"Vorbe pe dos\" e \"Poart\u0103-m\u0103\", che hanno entrambi raggiunto la top forty della Romanian Top 100. Ha visto la sua prima numero uno nella graduatoria nazionale grazie a \"Noi\", pubblicata nel 2020 e contenuta nel secondo disco \"D\u00e9j\u00e0 vu\", che le ha valso tre candidature agli Artist Awards annuali, di cui una come Miglior artista dal vivo, vincendo nella categoria Miglior album per \"D\u00e9j\u00e0 vu\"."}
{"id": "9113095", "revid": "1186766", "url": "https://it.wikipedia.org/wiki?curid=9113095", "title": "Tondin", "text": ""}
{"id": "9113096", "revid": "1186766", "url": "https://it.wikipedia.org/wiki?curid=9113096", "title": "Tondini", "text": ""}
{"id": "9113098", "revid": "106908", "url": "https://it.wikipedia.org/wiki?curid=9113098", "title": "Blackwell Publishing", "text": ""}
{"id": "9113099", "revid": "1186766", "url": "https://it.wikipedia.org/wiki?curid=9113099", "title": "Tundo", "text": ""}
{"id": "9113100", "revid": "400694", "url": "https://it.wikipedia.org/wiki?curid=9113100", "title": "Ismar Tandir", "text": ""}
{"id": "9113101", "revid": "1400228", "url": "https://it.wikipedia.org/wiki?curid=9113101", "title": "Mizuho Kusanagi", "text": "Biografia.\nMizuho Kusanagi nasce il 3 febbraio 1979 nella prefettura di Kumamoto. Ha una sorella minore.\nHa lavorato come assistente di Yoko Matsushita.\nNel 2002 esordisce con il suo primo one-shot , vincendo il premio come miglior autore esordiente al 27\u00b0 \"Hakusensha Athena Newcomers' Awards\". Nel 2003 debutta sulla rivista \"Hana to yume\" con il manga , dapprima pubblicato come one-shot e poi serializzato; grazie all'opera, la Kusanagi ha vinto alla 28\u00aa edizione degli \"Hakusensha Athena Newcomers' Grand Prix Awards\".\nSuccessivamente ha iniziato la pubblicazione di altre opere \"sh\u014djo\" sempre su \"Hana to yume\", poi raccolte in \"tank\u014dbon\" dalla Hakusensha. Tra queste ci sono , pubblicata nel 2004, , pubblicata nel 2005, e , serializzata dal 2006 al 2009.\nNel 2009 inizia la pubblicazione di \"Yona - La principessa scarlatta\", che ha sancito il suo successo internazionale. La Kusanagi ha partecipato anche alla creazione della serie anime prodotta nel 2014 e ha curato i disegni della light novel nel 2015, entrambe tratte dal manga. A causa del terremoto di Kumamoto del 2016, la Kusanagi ha dovuto mettere in pausa il manga per un mese."}
{"id": "9113108", "revid": "300067", "url": "https://it.wikipedia.org/wiki?curid=9113108", "title": "Miguel Angel Cabral", "text": ""}
{"id": "9113118", "revid": "519091", "url": "https://it.wikipedia.org/wiki?curid=9113118", "title": "Eric Junior Dina-Ebimbe", "text": ""}
{"id": "9113125", "revid": "300067", "url": "https://it.wikipedia.org/wiki?curid=9113125", "title": "Oscar Alvarado", "text": ""}
{"id": "9113126", "revid": "300067", "url": "https://it.wikipedia.org/wiki?curid=9113126", "title": "Cesar Arranz", "text": ""}
{"id": "9113128", "revid": "300067", "url": "https://it.wikipedia.org/wiki?curid=9113128", "title": "Edu Duran", "text": ""}
{"id": "9113129", "revid": "300067", "url": "https://it.wikipedia.org/wiki?curid=9113129", "title": "Jesus Cilla", "text": ""}
{"id": "9113130", "revid": "1310927", "url": "https://it.wikipedia.org/wiki?curid=9113130", "title": "Podosfairiki Athlitiki Enosi Eparxeias Kerynias", "text": ""}
{"id": "9113132", "revid": "300067", "url": "https://it.wikipedia.org/wiki?curid=9113132", "title": "Adrian Chapela", "text": ""}
{"id": "9113133", "revid": "1372005", "url": "https://it.wikipedia.org/wiki?curid=9113133", "title": "Privilegio di Worms (ebrei)", "text": "Il privilegio di Worms era un privilegio imperiale concesso da Enrico IV agli ebrei di Worms nel 1090 per prevenire ulteriori pogrom.\nIl privilegio di Worms garantiva agli ebrei:\nEnrico IV non voleva proteggere l'integrit\u00e0 personale degli ebrei con questi diritti -per esempio per carit\u00e0 cristiana; piuttosto, intendeva proteggere le casse dell'impero dalle perdite fiscali dovute ai temuti pogrom contro gli ebrei. Inoltre, le propriet\u00e0 di questi non dovevano essere saccheggiate, ma dovevano andare ai rispettivi signori territoriali.\nCon il privilegio di Worms, Enrico IV cre\u00f2 uno statuto giuridico innovativo, una raccolta di norme giuridiche che avrebbero plasmato il rapporto tra ebrei e cristiani per secoli, sia in positivo che in negativo, e che stabiliva lo status giuridico degli ebrei come servitori imperiali nell'impero romano. L'importanza del privilegio di Worms \u00e8 dimostrata anche dalla successiva del privilegio da parte di Federico I del 1157, imitato dal nipote Federico II nel 1236 e dall'arcivescovo di Colonia nel 1360 nell'ambito del reinsediamento degli ebrei a Colonia dopo la persecuzione della peste."}
{"id": "9113136", "revid": "1372005", "url": "https://it.wikipedia.org/wiki?curid=9113136", "title": "Sphaira", "text": "La sphaira (dal greco , , \"guscio, palla\", specialmente \"sfera celeste\"), detta anche sfera delle sfere, era l'attributo del titano Atlante nella mitologia classica e nell'impero romano, sotto forma di globo, si trasform\u00f2 da simbolo divino a simbolo imperiale di potere, oltre che un simbolo del dominio del mondo. Alla fine del IV secolo d.C., ulteriore cambiamento di significato ebbe luogo quando la \"sphaira\" fu stilizzata su monete e sigilli insieme alla croce come segno di governo degli imperatori ormai cristiani.\nIn continuit\u00e0 con il suo antico significato, fu adottato nell'iconografia del sovrano medievale del Sacro Romano Impero, la cui posizione era ritenuta di origine divina. Essa era un attributo regnante dei re e imperatori romano-tedeschi, insieme alla corona - da Ottone I o Corrado II la corona imperiale -, lo scettro e altri regalia.\nCome la \"sphaira\", il globo imperiale, che la sostitu\u00ec nell'XI secolo, simboleggiava l'idea di impero, ma non rappresentava pi\u00f9 la volta celeste come aveva fatto prima la \"sphaira\", ma la terra e in seguito fu conosciuta come sfera del Sacro Romano Impero, divenendo parte delle insegne imperiali."}
{"id": "9113137", "revid": "2373", "url": "https://it.wikipedia.org/wiki?curid=9113137", "title": "Lista di criptidi", "text": "Questa \u00e8 una lista di criptidi, animali la cui esistenza non \u00e8 stata dimostrata scientificamente e sono oggetto di studio da parte della criptozoologia."}
{"id": "9113140", "revid": "300067", "url": "https://it.wikipedia.org/wiki?curid=9113140", "title": "Jesus Chagoyen", "text": ""}
{"id": "9113141", "revid": "300067", "url": "https://it.wikipedia.org/wiki?curid=9113141", "title": "Oscar Cervantes", "text": ""}
{"id": "9113142", "revid": "1971044", "url": "https://it.wikipedia.org/wiki?curid=9113142", "title": "Strage di Damur", "text": ""}
{"id": "9113144", "revid": "300067", "url": "https://it.wikipedia.org/wiki?curid=9113144", "title": "Jaime Fernandez Bernabe", "text": ""}
{"id": "9113145", "revid": "300067", "url": "https://it.wikipedia.org/wiki?curid=9113145", "title": "Martin Ferrer", "text": ""}
{"id": "9113146", "revid": "300067", "url": "https://it.wikipedia.org/wiki?curid=9113146", "title": "Enrique Fernandez Ruiz", "text": ""}
{"id": "9113147", "revid": "300067", "url": "https://it.wikipedia.org/wiki?curid=9113147", "title": "Pedro Fernandez Espinosa", "text": ""}
{"id": "9113176", "revid": "1543377", "url": "https://it.wikipedia.org/wiki?curid=9113176", "title": "Cai Yuanpei", "text": "Contribu\u00ec alla riforma dell'istruzione con la propria ideologia educativa. Fu presidente dell'Universit\u00e0 di Pechino e fondatore dell'Academia Sinica. Era noto per la sua valutazione critica della cultura cinese e per la sintesi del pensiero cinese e occidentale, compreso l'anarchismo. \u00c8 stato coinvolto nella Nuova Cultura, nei Movimenti del Quattro Maggio e nel movimento femminista. Egli fu anche un attivo esperantista. Le sue opere riguardano l'educazione estetica, la politica, la riforma dell'istruzione, ecc.\nBiografia.\nNato nella contea di Sh\u0101ny\u012bn, prefettura di Shaoxing, Zhejiang, Cai, all'et\u00e0 di 26 anni, viene nominato all'Accademia Imperiale di Hanlin. Nel 1898 si occupa dell'amministrazione di istituti e diviene:\nFonda Guangfuhui nel 1904 e si unisce a Tongmenghui a Parigi l'anno successivo, diventando membro del gruppo anarchico cinese guidato da Wu Zhihui e Li Shizeng. Dopo aver studiato filosofia, psicologia e storia dell'arte all'Universit\u00e0 di Lipsia in Germania nel 1907 sotto Karl Lamprecht e Wilhelm Wundt, esercita la carica di ministro dell'Istruzione della Repubblica provvisoria nel gennaio 1912, anche se in seguito si dimette dalla presidenza durante il governo di Yuan Shikai. Successivamente, torna in Germania, per poi recarsi in Francia.\nCai torna in Cina nel 1916 e l'anno successivo assume la carica di presidente dell'Universit\u00e0 di Pechino. L\u00ec riprende il suo sostegno, iniziato negli anni parigini con Li Shizeng, al Movimento diligente studio-lavoro frugale, che inviava studenti-operai in Francia. Fu durante il suo incarico all'Universit\u00e0 di Pechino che reclut\u00f2 nella scuola pensatori famosi (e futuri leader del Partito Comunista Cinese) come Chen Duxiu e Li Dazhao, cos\u00ec come pensatori molto diversi come Hu Shih, il caro amico, Liang Shuming e il pittore Xu Beihong.\nNel 1919, dopo che i leader studenteschi delle manifestazioni del 4 maggio vengono incarcerati, Cai si dimette per protesta (ritornando in carica a settembre). Nel frattempo, lui e Xu Beihong scrivono regolarmente per l\"'Universit\u00e0 Diurna di Pechino\" che si occupava di questioni pi\u00f9 ampie della semplice politica del campus. Xu ha affronta questioni di arte e storia dell'arte e nel 1920 viene pubblicata \"una rivista d'arte universitaria chiamata Miscellanea di pittura\". Dopo essersi nuovamente dimesso nel 1922, trascorre un periodo di ritiro in Francia. Tornato nel 1926, sostiene il suo connazionale Chiang Kai-shek e gli sforzi del Kuomintang per unire il paese. Insieme a Wu Zhihui, Li Shizeng e Zhang Renjie, viene riconosciuto come uno dei \"Quattro Anziani\" del Partito e un convinto anticomunista. Viene nominato presidente dello Yuan di controllo, ma presto si dimette.\nCai, frustrato nei suoi sforzi per rimodellare il sistema educativo nazionale per farlo assomigliare al sistema francese, nel 1927 fonda il Collegio Nazionale di Musica, che in seguito diventer\u00e0 il Conservatorio di musica di Shanghai, e nell'aprile 1928, contribuisce a fondare e diviene il primo presidente dell'Academia Sinica. Lui e un'ampia cerchia di colleghi, fonda la Lega Cinese per i Diritti Civili, che critica il governo nazionale e Chiang Kai-shek per abuso di potere. La situazione per\u00f2 peggiora; per esempio, la Lega non riesce a ottenere la scarcerazione di Chen Duxiu, ex preside di Cai all'Universit\u00e0 di Pechino. Nel giugno 1933, l'amministratore accademico dell'Academia Sinica e co-fondatore della Lega, Yang Quan, viene ucciso a colpi di arma da fuoco per strada davanti agli uffici della Lega a Shanghai. Dopo un periodo di shock e riflessione, Cai si ritira dalla scena pubblica dopo aver fatto una dichiarazione che denuncia la repressione politica del governo di Nanchino.\nDopo lo scoppio della seconda guerra sino-giapponese nel 1937, in parte a causa del peggioramento della salute, invece di accompagnare il governo nazionale nel Sichuan, Cai si trasferisce a Hong Kong. Vive l\u00ec in isolamento fino alla morte che sopraggiunge nel marzo 1940, all'et\u00e0 di 72 anni.\nContributi nell'educazione.\nSotto l'influenza dei pensieri pedagogici di Cai Yuanpei, l'Universit\u00e0 di Pechino diventa un importante luogo di nascita dello sviluppo dell'istruzione e della cultura cinese. Cai Yuanpei forn\u00ec supporto a molti letterati ed educatori nella Nuova Cina, e svolse un ruolo fondamentale nell'educazione cinese. Cai Yuanpei istitu\u00ec il Ministero della Pubblica Istruzione nel 1927 derivandolo dal sistema educativo francese.\nEducazione Estetica.\nCai Yuanpei fu un sostenitore e promotore dell'educazione estetica cinese. Promosse lo sviluppo dell'educazione estetica cinese. Ebbe intuizioni uniche sull'estetica, associando questa alle virt\u00f9 tradizionali cinesi. Un\u00ec l'estetica con l'educazione e la politica, influenzato dalle sue esperienze. Sottoline\u00f2 l'importanza dell'estetica per la stabilit\u00e0 e lo sviluppo sociale. Inoltre, dichiar\u00f2 che l'estetica fosse vantaggiosa per la formazione di \"moralit\u00e0 pubblica e virt\u00f9 civica\".\nEducazione femminile.\nCai Yuanpei non solo miglior\u00f2 l'equit\u00e0 sistema educativo nei confronti delle donne, per esempio con l'ammissione delle prime donne nel 1920 e la co-educazione, ma sostennne il femminismo in modo tale da cambiare la concezione cinese di donna sino ad allora ancorata alla tradizione. Inoltre, nel promuovere l'educazione delle donne, Cai Yuanpei invit\u00f2 successivamente diverse femministe a insegnare all'Universit\u00e0 di Pechino, tra cui Chen Duxiu e Hu Shih. Quelle femministe hanno svolto un ruolo importante nella riforma dell'istruzione per le donne di Cai Yuanpei all'Universit\u00e0 di Pechino. Anche la riforma dell'istruzione per le donne di Cai Yuanpei \u00e8 stata una svolta nella storia dell'istruzione cinese.\nEsperanto.\nAll'inizio del 20\u00ba secolo, quando l'esperanto fu introdotto in Cina, Cai insieme a Lusin sostenne attivamente l'esperanto e successivamente introdusse l'esperanto nel circolo educativo. Nel 1921, a nome del governo cinese, Cai, partecip\u00f2 alla Conferenza del Pacifico sull'educazione a Honolulu, dove propose che tutti i bambini di et\u00e0 superiore ai 10 anni imparassero l'esperanto in tutti i paesi partecipanti alla conferenza. La sua proposta fu approvata dalla conferenza.\nPensieri Educativi.\nIndipendenza dell'istruzione.\nCai Yuanpei pubblic\u00f2 la proposta che l'istruzione fosse indipendente dal governo, sulla rivista \"New Education (\u65b0\u6559\u80b2)\". Cerc\u00f2 di impedire nel Consiglio universitario il controllo diretto da parte del governo.\n\"Liberalit\u00e0\" e \"democrazia\".\nCai Yuanpei innalz\u00f2 la tradizionale virt\u00f9 di \"giustizia (\u4e49), reciprocit\u00e0 (\u6055) e umanit\u00e0 (\u4ec1)\" sulla base delle idee occidentali di \"Libert\u00e0, equit\u00e0, fraternit\u00e0\". Si impegn\u00f2 a stabilire la libert\u00e0 accademica e un'atmosfera di ricerca pura all'Universit\u00e0 di Pechino. Cerc\u00f2 anche di proteggere le libert\u00e0 di educatori e studenti, nella riforma dell'istruzione. Tra il personale docente dell'Universit\u00e0 di Pechino c'erano molti rappresentanti del nuovo movimento culturale come Li Dazhao, Hu Shih e Chen Duxiu. Invi\u00f2 anche notevoli studiosi conservatori e all'antica come Gu Hongming, Liu Shipei ad insegnare all'Universit\u00e0 di Pechino.\nCinque tipi di educazione.\nCai promosse la pratica di cinque tipi di istruzione nel sistema educativo. I cinque tipi di educazione si riferiscono a: l'educazione militare per il cittadino (\u519b\u56fd\u6c11\u6559\u80b2), l'educazione utilitaria (\u5b9e\u5229\u4e3b\u4e49\u6559\u80b2), l'educazione civica (\u516c\u6c11\u9053\u5fb7\u6559\u80b2), l'educazione per una visione del mondo (\u4e16\u754c\u89c2\u6559\u80b2) e l'educazione estetica (\u7f8e\u611f\u5b66).\nAltri pensieri.\nCai promosse l'uguale importanza di cinque modi di vita - \"Virt\u00f9, Saggezza, Salute, Collettivit\u00e0 e Bellezza (\u5fb7\u3001\u667a\u3001\u9ad4\u3001\u7fa4\u3001\u7f8e)\" - valori fondamentali che vengono ancora insegnati nelle scuole di oggi a Taiwan, Hong Kong, e Macao.\nIl punto di vista femminile.\nLa visione di Cai Yuanpei sulle donne combinava tradizionalismo e modernismo. Credeva nel rapporto subordinato, confuciano, tra marito e moglie, ritenendo che gli uomini dovessero stare fuori mentre le donne dovrebbero rimanere a casa (\u7537\u4e3b\u5916\u5973\u4e3b\u5185). Le sue opinioni sulle virt\u00f9 femminili erano convenzionali: per es. gli obblighi delle donne nei confronti della famiglia, come svolgere un ruolo educativo nei confronti dei bambini. Riteneva che una donna non sposata non fosse una donna virtuosa. Cai Yuanpei era un sostenitore dei diritti matrimoniali delle donne al divorzio e al risposarsi. Si oppose fermamente alla legatura dei piedi e al concubinato, entrambi ampiamente praticati in Cina all'epoca. Sostenne anche l'equit\u00e0 nell'istruzione e l'educazione fisica per le donne.\nPensieri politici.\nCai sostenne l'anarchismo contro l'oppressione per ristabilire la civilt\u00e0 umana, ma sottolineando l'importanza di \u201cuno stato completo\u201d, in parte influenzato dalle opinioni sull'anarchismo occidentale sullo stato e sulla famiglia. Il punto di vista di Cai Yuanpei sull'anarchismo mira principalmente ad abolire l'oppressione coloniale che la Cina sub\u00ec. Conobbe e studi\u00f2 l'anarco-comunismo e fu influenzato da Pierre-Joseph Proudhon, Mikhail Bakunin e Peter Kropotkin.\nMovimento del 4 maggio.\nNuova Religione Civile.\nCai Yuanpei, Chen Duxiu e Hu Shih presentarono le proprie opinioni sui valori sociali e si impegnarono a risolvere l'impatto della Rivoluzione del 1911 sui sistemi e le credenze sociali durante il Movimento del 4 maggio. Cai Yuanpei ipotizz\u00f2 che la formazione di una nuova religione civile potesse essere ottenuta impegnando il popolo cinese a coltivare l'apprendimento per l'estetica, la democrazia e la scienza.\nOpere rappresentative.\nSogno di Capodanno \u300a\u65b0\u5e74\u68a6\u300b.\n\"New Year's Dream\" \u00e8 una breve storia di fantasia che riflette la societ\u00e0 ideale di Cai Yuanpei, creata in base alla sua stessa vita. \"New Year's Dream\" \u00e8 influenzato dalle storie utopiche di Liang Qichao. Lo stile di scrittura di \"New Year's Dream\" \u00e8 \"doloroso, persino violento e combattuto\". La storia ruota attorno al protagonista, \"un cittadino cinese (\u4e2d\u56fd\u4e00\u6c11)\", che racconta la rivoluzione cinese del XX secolo. Cai Yuanpei cre\u00f2 il racconto durante il periodo in cui la Cina pat\u00ec la guerra sino-giapponese ed \u00e8 stata anche influenzato dalla guerra russo-giapponese. Questo articolo non \u00e8 solo un monito per i cinesi, ma anche d'ispirazione per lo sviluppo della rivoluzione sociale cinese."}
{"id": "9113180", "revid": "6923", "url": "https://it.wikipedia.org/wiki?curid=9113180", "title": "Segunda Divisi\u00f3n RFEF", "text": "La Segunda Divisi\u00f3n RFEF \u00e8 la quarta categoria del campionato spagnolo di calcio, la pi\u00f9 bassa a livello semiprofessionistico. \nHa soppiantato la vecchia Segunda Divisi\u00f3n B, quando le sue migliori squadre costituirono la pi\u00f9 elitaria Primera Divisi\u00f3n RFEF.\nLa competizione non laurea un vincitore assoluto, ma diversi campioni interregionali, che vengono promossi in Primera Divisi\u00f3n RFEF."}
{"id": "9113183", "revid": "404449", "url": "https://it.wikipedia.org/wiki?curid=9113183", "title": "Collegio elettorale di Bergamo (Camera dei Deputati)", "text": ""}
{"id": "9113184", "revid": "404449", "url": "https://it.wikipedia.org/wiki?curid=9113184", "title": "Collegio elettorale di Como (Camera dei Deputati)", "text": ""}
{"id": "9113186", "revid": "963244", "url": "https://it.wikipedia.org/wiki?curid=9113186", "title": "Religiose missionarie del Sacro Cuore di Ges\u00f9 e Maria", "text": "Le Religiose Missionarie del Sacro Cuore di Ges\u00f9 e Maria (in francese \"Religiosas Misioneras del Sagrado Coraz\u00f3n de Jes\u00fas y de Mar\u00eda\"; sigla \"M.S.C.J.M.\") sono un istituto religioso femminile di diritto pontificio.\nStoria.\nLa congregazione fu fondata nel 1926 a San Sebasti\u00e1n da Marie-Charlotte Dupouy con l'aiuto di Ippolito Paillas, prete della Congregazione del Sacro Cuore di Ges\u00f9 di B\u00e9tharram.\nIl 12 dicembre 1930 la comunit\u00e0 fu canonicamente eretta in congregazione religiosa di diritto diocesano da Mateo M\u00fagica y Urrestarazu, vescovo di Vitoria.\nLa prima missione fu aperta nel 1947 in Cina, ma dovette essere abbandonata con l'avvento del governo popolare.\nAttivit\u00e0 e diffusione.\nLe suore si dedicano alla promozione delle vocazioni sacerdotali e religiose e all'apostolato nelle missioni.\nOltre che in Spagna, sono presenti in Argentina, Honduras, Uruguay e Thailandia; la sede generalizia \u00e8 a San Sebasti\u00e1n.\nAlla fine del 2015 l'istituto contava 76 religiose in 15 case."}
{"id": "9113187", "revid": "963244", "url": "https://it.wikipedia.org/wiki?curid=9113187", "title": "Religiose Missionarie del Sacro Cuore di Ges\u00f9 e Maria", "text": ""}
{"id": "9113188", "revid": "6923", "url": "https://it.wikipedia.org/wiki?curid=9113188", "title": "Primera Divisi\u00f3n RFEF", "text": "La Primera Divisi\u00f3n RFEF \u00e8 la terza divisione del campionato spagnolo di calcio, la prima a livello semiprofessionistico. \nLa competizione laurea 2 campioni, che vengono promossi insieme alle 2 vincitrici dei play-off in Segunda Divisi\u00f3n."}
{"id": "9113203", "revid": "915690", "url": "https://it.wikipedia.org/wiki?curid=9113203", "title": "Conny Wa\u00dfmuth", "text": ""}
{"id": "9113205", "revid": "104458", "url": "https://it.wikipedia.org/wiki?curid=9113205", "title": "Michel Bortis", "text": "Biografia.\nBortis, specialista delle prove tecniche originario di Fiesch, debutt\u00f2 in campo internazionale in occasione dei Mondiali juniores di Madonna di Campiglio 1988; disput\u00f2 10 gare in Coppa del Mondo (l'ultima fu lo slalom gigante di Flachau del 6 gennaio 1996), senza completarne nessuna, e si ritir\u00f2 al termine della stagione 1998-1999: la sua ultima gara fu uno slalom gigante FIS disputato il 7 aprile a Mount Rose. Non prese parte a rassegne olimpiche o iridate.\nPalmar\u00e8s.\nFar East Cup.\nFar East Cup - vittorie.\nLegenda:\nGS = slalom gigante"}
{"id": "9113230", "revid": "484362", "url": "https://it.wikipedia.org/wiki?curid=9113230", "title": "Nikolaj Rastorguev", "text": "Nel 1997, Rastorguev \u00e8 stato insignito del titolo onorario di artista popolare russo dall'allora presidente Boris El'cin.\nIn occasione del suo cinquantesimo compleanno nel 2007, il presidente russo Vladimir Putin ha conferito a Rastorguev l'ordine statale \"Per Merito alla Patria\"\nNel 2010 \u00e8 diventato deputato della Duma di Stato della quinta convocazione dal Territorio di Stavropol come rappresentante del partito governativo Russia Unita\nIl 6 febbraio 2012 \u00e8 stato ufficialmente registrato come confidente del candidato alla presidenza della Federazione Russa e dell'attuale presidente Vladimir Putin.\nNel marzo 2014, Rastorguev ha firmato una lettera a sostegno della posizione del presidente della Russia Vladimir Putin sulla situazione in Ucraina e Crimea. Per \"dichiarazioni in contraddizione con gli interessi della sicurezza nazionale\" gli fu poi vietato l'ingresso in Ucraina"}
{"id": "9113233", "revid": "915690", "url": "https://it.wikipedia.org/wiki?curid=9113233", "title": "Jennifer Bongardt", "text": "Carriera.\nBongardt inizia la sua carriera agonistica internazionale nel 1998, esordendo ai Campionati Mondiali di Canoa Slalom Junior a Lofer in Austria, dove ottiene una medaglia d'argento nella gara K-1 a squadre con Claudia B\u00e4r e Iris Gebhard .\nDopo aver conquistato altre medaglie agli Europei e ai Mondiali Junior tra il 1999 e il 2000, vince le sue prime medaglie in una competizione assoluta ai Mondiali 2003 di Augusta, con due argenti nel K-1 individuale e nel K-1 a squadre con Mandy Planert e Claudia B\u00e4r . L'anno seguente, prende parte alle Olimpiadi di Atene 2004, raggiungendo la finale della categoria K-1, chiudendo al 9\u00ba posto.\nTorna a vincere in una competizione ufficiale nel 2006 con la medaglia d'argento nel K-1 individuale agli Europei di L'Argenti\u00e8re-la-Bess\u00e9e. Nel medesimo anno mette in bacheca due bronzi ai Mondiali di Praga sia nel singolo che nella prova a squadre, coadiuvata dalla storica partner Claudia B\u00e4r e da Jasmin Schomberg. \nIl 2007 \u00e8 l'anno pi\u00f9 fruttuoso per la sportiva tedesca, con la medaglia d'oro ai Campionati Europei di Liptovsk\u00fd Mikul\u00e1\u0161 nel K-1 a squadre con Jasmin Schomberg e Mandy Planert e altre due medaglie auree ai Mondiali brasiliani di Foz do Igua\u00e7u, sia nella prova individuale che in quella a squadre, sempre in collaborazione con Schomberg e Planert .\nLe ottime prestazioni le valgono la qualificazione alle Olimpiadi di Pechino 2008, dove gareggia nella prova individuale, fermandosi in semifinale, con il 15\u00ba posto nella classifica assoluta. L'anno seguente vince il bronzo nel K-1 a squadre agli Europei di Nottingham, nel trio composto da lei, Melanie Pfeifer e Jasmin Schomberg.\nNel 2010 le tre vincono l'oro nella gara a squadre degli Europei di Bratislava e un argento ai Mondiali di Lubiana. Dopo 1 anno di inattivit\u00e0 annuncia il ritiro nei primi mesi del 2012, per dedicarsi a tempo pieno al suo lavoro di poliziotta ."}
{"id": "9113238", "revid": "135224", "url": "https://it.wikipedia.org/wiki?curid=9113238", "title": "Salesforce.com", "text": ""}
{"id": "9113248", "revid": "287204", "url": "https://it.wikipedia.org/wiki?curid=9113248", "title": "Gabrielle H\u00e9bert", "text": "Biografia.\nOriginaria di una famiglia aristocratica tedesca di Dresda, Gabrielle d'Uckermann segu\u00ec delle lezioni di disegno a Parigi, nel 1880 spos\u00f2 all'et\u00e0 di ventisette anni, il pittore Ernest H\u00e9bert, di 63 anni. Inizi\u00f2 a praticare la fotografia nel 1888. Suo marito era allora direttore di Villa Medici, e lei cre\u00f2 in particolare accanto al pittore Alexis Axilette, in un ambiente allora essenzialmente maschile. Ha lasciato pi\u00f9 di 3.500 stampe.\nQuando suo marito mor\u00ec nel 1908, raccolse le sue opere in vista della creazione di un museo, che sarebbe diventato il museo H\u00e9bert, situato nella loro casa a La Tronche, nell'Is\u00e8re. Mor\u00ec nel 1934.\nAttivit\u00e0.\nSoggetti.\nLe fotografie di Gabrielle H\u00e9bert documentano in particolare i viaggi compiuti con il marito, ad esempio in Spagna o in Italia. I suoi soggetti alternano scene di vita quotidiana, urbane o rurali, paesaggi e monumenti del patrimonio storico, come l'Alc\u00e1zar di Siviglia.\nLa sua collezione testimonia anche in modo unico la vita degli ospiti di Villa Medici a Roma alla fine dell'Ottocento, e anche delle stampe pi\u00f9 trasgressive, in particolare dei nudi femminili che forse sono serviti da modello al pittore Alexis Axilette. Le sue composizioni sono curate e dallo stile preciso.\nTecnica.\nInteressata alla tecnica fotografica, all'epoca in piena evoluzione, Gabrielle H\u00e9bert ha utilizzato diverse macchine fotografiche, nonch\u00e9 diverse camere oscure e tecniche per sviluppo e ritocco. In particolare si occupa di fotografia istantanea, resa possibile dal processo al bromuro, che le permette di avere un dispositivo portatile.\nPratica amatoriale e dimensione artistica.\nLa pratica fotografica di Gabrielle Hebert \u00e8 talvolta descritto come dilettantesca e vista come caratteristiche della fotografia di svago di una certa classe superiore del XIX secolo. Tuttavia, la sua padronanza tecnica e il suo approccio segnato dalla composizione pittorica rendono anche possibile parlare di una dimensione artistica e personale, come vedere un fotoreporter o foto-etnografo, caratterizzata da una capacit\u00e0 di presa immediata.\nDiversi ricercatori ritengono inoltre che la sua pratica fotografica fosse un mezzo per affermarsi in un ambiente allora riservato agli uomini, nonch\u00e9 un modo per uscire dall'ombra del marito, rinomato pittore.\nEredit\u00e0.\nLe sue stampe ed i suoi negativi sono conservati al museo H\u00e9bert a La Tronche e al museo H\u00e9bert a Parigi.\nIl museo H\u00e9bert di La Tronche ha dedicato diverse mostre all'opera di Gabrielle H\u00e9bert:"}
{"id": "9113268", "revid": "290948", "url": "https://it.wikipedia.org/wiki?curid=9113268", "title": "Lampada di sicurezza di Davy", "text": ""}
{"id": "9113313", "revid": "599013", "url": "https://it.wikipedia.org/wiki?curid=9113313", "title": "Adam Seiko", "text": "Biografia.\n\u00c8 il fratello del cestista Arthur Kaluma.\nCarriera.\nNazionale.\nCon la nazionale ugandese \u00e8 stato convocato per il Campionato africano del 2021."}
{"id": "9113314", "revid": "122851337", "url": "https://it.wikipedia.org/wiki?curid=9113314", "title": "Arthur Kaluma", "text": "Biografia.\n\u00c8 il fratello del cestista Adam Seiko.\nCarriera.\nNazionale.\nCon la nazionale ugandese \u00e8 stato convocato per il Campionato africano del 2021."}
{"id": "9113315", "revid": "793215", "url": "https://it.wikipedia.org/wiki?curid=9113315", "title": "Aquilonia (citt\u00e0 sannitica)", "text": "Aquilonia, detta anche Aquilonia dei Pentri, era una citt\u00e0 sannitica non identificata, teatro della celebre battaglia del 293 a.C. (nell'ambito della terza guerra sannitica) conclusasi con la decisiva vittoria romana.\nLocalizzazione.\nNumerose ricerche sono state svolte nel tentativo di individuare il sito dell'antica Aquilonia, ma i risultati non sono stati risolutivi. Ad ogni modo, giacch\u00e9 Tito Livio descrive con sufficiente precisione le basi di partenza dei soldati romani e i tempi degli spostamenti delle truppe, \u00e8 stato possibile escludere l'identificazione con l'omonima citt\u00e0 irpina di Aquilonia (bench\u00e9 situata anch'essa nel Sannio) ed \u00e8 stata parimenti esclusa una correlazione con il fiume o torrente \"Aquilo\" (l'attuale Celone) che pure sgorga nel Sannio irpino per poi riversarsi in Apulia; tali luoghi sono infatti posti al confine tra le attuali regioni Campania e Puglia, mentre secondo gli storici il luogo della battaglia doveva invece trovarsi nel Sannio pentro a cavallo tra le attuali regioni Lazio e Molise, probabilmente nel quadrilatero immaginario avente per vertici i territori di Picinisco, San Vittore del Lazio, Colli a Volturno e Montaquila."}
{"id": "9113316", "revid": "287204", "url": "https://it.wikipedia.org/wiki?curid=9113316", "title": "Audi R8R", "text": "LAudi R8R \u00e8 una vettura sport prototipo da competizione costruita dall'Audi seguendo i regolamenti ACO categoria LMP, per gareggiare nella 24 Ore di Le Mans e nel campionato americano ALMS e in Europa nel campionato LMS.\nDescrizione e tecnica.\nIl progetto R8R \u00e8 partito nel 1997, quando Audi ha iniziato a svlappare una vettura per partecipare alla 24 Ore di Le Mans. Il primo prototipo \u00e8 stato presentato nel 1998, mostrando un'auto con abitacolo aperto che presentava molti elementi stilistici in comune con le altre Audi, ma mancava di alcuni elementi e componenti necessari per ottenere omologazione per le corse automobilistiche. L'auto, progettata da Michael Pfadenhauer e Wolfgang Appel e costruita da Dallara, montava un motore V8 biturbo Audi da 3,6 litri. Esteticamente si caratterizza per la presenza di una grande prese d'aria nel frontale, con a posteriore dei condotti NACA per alimentare i turbocompressori e con un'ampia presa d'aria sulla fiancata che serviva per far fuoriuscire l'aria dal passaruota anteriore.\nAl debutto alla 12 Ore di Sebring del 1999, l'aerodinamica \u00e8 stata ulteriormente perfezionata ed evoluta. La coda era pi\u00f9 lunga, con i passaruota pi\u00f9 curvi e sinuosi. Anche la parte anteriore era stata modificata e si presentava pi\u00f9 bassa con una linea pi\u00f9 aerodinamica rispetto al prototipo originale.\nDopo Sebring, sono stati effettuati ulteriori test sulla R8R per migliorare le prestazioni nella velocit\u00e0 massima in preparazione per la gara a Le Mans. La carrozzeria nella parte anteriore \u00e8 stata ulteriormente evoluta, con i condotti NACA che sono stati sostituiti da una presa d'aria verticale che fuoriesce dal parafango posteriore. Anche la coda \u00e8 stata accorciata e sono state aggiunte altre componenti aerodinamiche.\nSolo cinque esemplari della R8R sono stati costruiti in totale. I numerindi telaio #204 e #205 hanno corso a Sebring nel 1999, mentre #307 e #308 a Le Mans sempre nello stesso anno. Il nunero #306 \u00e8 stato costruito nel 2000 per gareggiare nell'American Le Mans Series.\nAttivit\u00e0 Sportiva.\nDopo mesi di test, la R8R ha fatto il suo debutto ufficiale in gara alla 12 Ore di Sebring nel 1999. Gestita dalla scuderia provata Joest Racing, la R8R ha faticato in qualifica, riuscendo a strappare solo l'11\u00b0 e il 12\u00b0 miglior tempo. Dopo dodici ore di gara, le R8R sono riuscite a salire sul podio ottenendo un terzo posto, mentre l'altra vettura del team \u00e8 arrivata quinta.\nDopo Sebring, le R8R sono state utilizzate per una tornata di test, affiancate dalle R8C. Ai test di Le Mans di maggio, le R8R hanno ottenuto l'ottavo e l'undicesimo tempo sul giro. Nonostante siano riusciti a qualificarsi solamente nono e undicesimo, sono riusciti alla fine a rimontare in 3\u00aa e 4\u00aa posizione, conquistando nuovamente un podio. \nSebbene la R8R avesse gi\u00e0 iniziato la stagione e debuttato alla 12 Ore di Sebring nel 2000, l'auto \u00e8 stata rispedita in Europa da Audi per condurre ulteriori test per la Le Mans di quell'anno. Ci\u00f2 fece si che la vecchia R8R fosse utilizzata per partecipare all'American Le Mans Series per competere nei successivi due round della stagione, al Gran Premio di Charlotte e alla 500 Silverstone. A Charlotte la R8R \u00e8 riuscita a raggiungere il 6\u00ba posto. A Silverstone, le due R8R hanno conquistato ancora una volta un podio, rispettivamente al 3\u00ba e 4\u00ba posto. Dopo Silverstone, le R8R sono state dismesse definitivamente poich\u00e9 le nuove R8 Sport avrebbero corso per il resto della stagione dell'American Le Mans Series."}
{"id": "9113318", "revid": "84184", "url": "https://it.wikipedia.org/wiki?curid=9113318", "title": "Plater", "text": ""}
{"id": "9113321", "revid": "439868", "url": "https://it.wikipedia.org/wiki?curid=9113321", "title": "Mincy", "text": ""}
{"id": "9113326", "revid": "439868", "url": "https://it.wikipedia.org/wiki?curid=9113326", "title": "Riveiro", "text": ""}
{"id": "9113327", "revid": "439868", "url": "https://it.wikipedia.org/wiki?curid=9113327", "title": "Sota", "text": ""}
{"id": "9113330", "revid": "1534511", "url": "https://it.wikipedia.org/wiki?curid=9113330", "title": "W. W. Norton &amp; Company", "text": "W. W. Norton &amp; Company \u00e8 una casa editrice statunitense con sede a New York City. Fondata nel 1923, dall'inizio degli anni '60 \u00e8 interamente di propriet\u00e0 dei suoi dipendenti. L'azienda \u00e8 nota per le sue Norton Anthologies (in particolare \"The Norton Anthology of English Literature\") e i suoi testi nella serie Norton Critical Editions, entrambi assegnati frequentemente nei corsi universitari di letteratura.\nStoria.\nLe radici dell'azienda risalgono al 1923, quando William Warder Norton fond\u00f2 l'azienda con la moglie Mary Dows Herter Norton, e ne divent\u00f2 il primo presidente. Negli anni '60, Mary Norton offr\u00ec la maggior parte delle sue azioni ai suoi principali editori e manager. Storer D. Lunt subentr\u00f2 nel 1945 dopo la morte di Norton, e gli successe George Brockway (1957\u20131976), Donald S. Lamm (1976\u20131994), W. Drake McFeely (1994\u20132017), e Julia A Reidhead (2017-oggi). Reidhead \u00e8 stato vicepresidente e direttore editoriale della divisione Norton's College ed ex redattore delle Norton Anthologies.\nSerie.\nNorton Anthologies.\nNorton Anthologies raccoglie opere classiche di varie letterature; forse l'antologia pi\u00f9 nota della serie \u00e8 la \"Norton Anthology of English Literature\", che \u00e8, al 2018, alla sua decima edizione. Norton Anthologies presenta note generali su ciascun autore, un'introduzione generale a ciascun periodo della letteratura e annotazioni per ogni testo antologizzato.\nNorton Critical Editions.\nCome Oxford World's Classics e Penguin Classics, Norton Critical Editions fornisce ristampe di letteratura classica e, in alcuni casi, opere classiche di saggistica. Tuttavia, a differenza della maggior parte delle edizioni critiche, tutte le Norton Critical Edition sono \"sourcebook\" (libri che forniscono un'introduzione a un dato argomento) che forniscono una selezione di documenti contestuali e saggi critici insieme a un testo modificato. Le annotazioni al testo sono fornite come note a pi\u00e8 di pagina, piuttosto che come note di chiusura.\nThe States and the Nation.\nLa serie The States and the Nation \u00e8 stata pubblicata in occasione del bicentenario degli Stati Uniti. Comprendeva 51 volumi, uno per ogni stato e uno per il Distretto di Columbia. La serie \u00e8 stata amministrata dall'American Association for State and Local History (Associazione statunitense per la storia statale e locale) tramite una sovvenzione del National Endowment for the Humanities."}
{"id": "9113332", "revid": "439868", "url": "https://it.wikipedia.org/wiki?curid=9113332", "title": "Mayol", "text": ""}
{"id": "9113333", "revid": "599013", "url": "https://it.wikipedia.org/wiki?curid=9113333", "title": "Paddy Pimblett", "text": "Combatte nella divisione dei pesi leggeri nella federazione statunitense UFC."}
{"id": "9113335", "revid": "439868", "url": "https://it.wikipedia.org/wiki?curid=9113335", "title": "Nouere", "text": ""}
{"id": "9113340", "revid": "122855010", "url": "https://it.wikipedia.org/wiki?curid=9113340", "title": "Henry Dumas", "text": "Biografia.\nHenry Dumas nacque e trascorse l'infanzia a Sweet Home, prima di trasferirsi ad Harlem con la famiglia all'et\u00e0 di dieci anni. Dopo il diploma prosegu\u00ec con gli studi al City College di New York e poi si arruol\u00f2 nell'Air Force. Con l'esercito rimase di stanza alla Joint Base San Antonio-Lackland, dove conobbe la moglie, e poi trascorse diciotto mesi nella penisola arabica. Dopo il congedo dall'esercito nel 1957 si immatricol\u00f2 alla Rutgers University, da cui per\u00f2 non arriv\u00f2 mai a laurearsi. Dal 1967 insegn\u00f2 alla Southern Illinois University sotto la direzione di Edward W. Crosby, editore dell'\"Hiram Poetry Review\". Grazie a Crosby, Dumas pubblic\u00f2 alcune delle sue prime poesie sull\"'Hiram Poetry Review\" e poi presso la casa editrice della Southern Illinois University.\nPoco dopo la mezzanotte del 23 maggio 1968 Dumas fu ucciso da un agente di polizia nella fermata 125th Street/Lenox Avenue della metropolitana di New York. Stando alle dichiarazioni ufficiali, Dumas stava minacciano un altro uomo con un coltello e, dopo l'ordine dell'agente di abbassare l'arma, il poeta si sarebbe scagliato contro il poliziotto, ferendolo alla guancia prima di essere stato raggiunto dai tre proiettili sparati con l'arma d'ordinanza. Tuttavia, i fatti legati alla morte di Dumas non sono mai stati del tutto chiarati, vista l'assenza di testimoni e la distruzione dei file nel 1995.\nDumas era sposato con Loretta Ponton dal 1955 e la coppia ebbe due figli.\nAttivit\u00e0 poetica e fortuna.\nUn numero limitato di poesie di Dumas fu pubblicato quando l'autore era ancora in vita, mentre la maggior parte della sua produzione letteraria sarebbe stata pubblicata postuma. Nel 1970 fu dato alle stampe \"Poetry for My People\", a cui Dumas stava lavorando prima di venire ucciso. Toni Morrison, che ha definito Dumas \"un genio assoluto\", fece pubblicare due antologie delle sue opere dalla Random House nel 1974: \"Play Ebony, Play Ivory\" e \"Ark of Bones\". Nella recensione delle due opere il \"New York Times\" defin\u00ec Dumas il pi\u00f9 originale poeta afroamericano degli anni sessanta. Due anni pi\u00f9 tardi il suo racconto \"Thalia\" fu scelto da James Baldwin come vincitore del Black Scholars' Literary Award. L'interesse nell'attivit\u00e0 letteraria di Dumas fu rinnovata un decennio dopo quando Eugene Redmon fece pubblicare un'antologia dei suoi racconti, alcuni mai pubblicati, nell'opera \"Goodbye Sweetwater\". Una seconda antologia, intitolata \"Knees of a Natural Men\", fu pubblicata un anno pi\u00f9 tardi nel 1989."}
{"id": "9113341", "revid": "46291", "url": "https://it.wikipedia.org/wiki?curid=9113341", "title": "Acilepis", "text": "Acilepis \u00e8 un genere di piante angiosperme dicotiledoni della famiglia delle Asteraceae.\nEtimologia.\nIl nome scientifico del genere \u00e8 stato definito per la prima volta dal botanico scozzese David Don (1799-1841) nella pubblicazione \"Prodromus Florae Nepalensis, sive Enumeratio Vegetabilium, quae in Itinere per Nepaliam Proprie Dictam et Rgiones Conterminas, Ann. 1802-1803. Detexit atque legit D. D. Franciscus Hamilton, (olim Buchanan) M.D. London\" (Prodr. Fl. Nepal. - 169) del 1825.\nDescrizione.\nLe specie di questa voce sono erbacee perenni scapose ed erette. La pubescenza \u00e8 formata da peli semplici o a forma di \"T\". Gli organi interni di queste piante contengono lattoni sesquiterpenici.\nIn genere sono presenti sia foglie basali che cauline. Le foglie lungo il caule normalmente sono a disposizione alternata. Quelle basali (se presenti) spesso formano delle rosette. La forma della lamina (semplice o segmentata) \u00e8 pi\u00f9 o meno lanceolata. I bordi possono essere continui, dentati o spinosi. La superficie superiore \u00e8 verde, quella inferiore \u00e8 pi\u00f9 scura. Le venature in genere sono pennate. Le stipole sono assenti.\nLe infiorescenze sono composte da capolini peduncolati o sessili, terminali o ascellanti ai nodi, scaposi e solitari. I capolini, discoidi, sono formati da un involucro persistente a forma emisferica composto da brattee (o squame) all'interno delle quali un ricettacolo fa da base ai fiori tubulosi. Le brattee, da 50 a 200, sono disposte in 6 - 12 serie in modo embricato e scalato ed hanno delle forme da lineari a lanceolate; i bordi sono dentati; il colore \u00e8 pi\u00f9 o meno verde. Il ricettacolo, a forma piatta o pi\u00f9 o meno conica, pu\u00f2 essere privo o no di pagliette.\nI fiori, da 25 a 80, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono tubulosi (actinomorfi), ermafroditi (bisessuali) e fertili.\nI frutti sono degli acheni con pappo. La forma dell'achenio in genere \u00e8 subcilindrica con 8 - 10 coste e superficie pubescente per peli ispidi setolosi. Nell'achenio, privo di fitomelanina, sono presenti dei rafidi corti o allungati. Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente. Il carpoforo (o carpopodium - il ricettacolo alla base del gineceo) \u00e8 anulare. I pappi, formati da una o pi\u00f9 serie di setole capillari o squame, decidue o persistenti, sono direttamente inseriti nel pericarpo o connati in un anello parenchimatico posto sulla parte apicale dell'achenio.\nDistribuzione e habitat.\nLe specie di questo gruppo si trovano principalmente dall'India alla Cina.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Centrapalinae , descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Dagli ultimi studi filogenetici sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. Centrapalinae occupa una posizione centrale e appartiene al clade del Vecchio Mondo; in particolare \u00e8 inclusa nel subclade africano pi\u00f9 vicino alle specie tropicali americane.\nLa sottotrib\u00f9, e quindi i suoi generi, si distingue per i seguenti caratteri:\nIn precedenza la trib\u00f9 Vernonieae, e quindi la sottotrib\u00f9 di questo genere, era descritta all'interno della sottofamiglia Cichorioideae. Il genere \"Acilepis\" \u00e8 stato anche descritto come appartenente alla sottotrib\u00f9 Erlangeinae (sempre nel gruppo delle Vernonieae).\nI caratteri distintivi per questo genere sono i seguenti:\nElenco delle specie.\nQuesto genere ha 37 specie:"}
{"id": "9113342", "revid": "76963", "url": "https://it.wikipedia.org/wiki?curid=9113342", "title": "Daniel Adegboyega", "text": "Biografia.\nNato in Nigeria, si trasfer\u00ec insieme alla sua famiglia a Londra dove frequent\u00f2 la \"Royal Central School of Speech and Drama\". \nDopo essersi diplomato lavor\u00f2 come attore presso il \"Lyric Theatre\" ad Hammersmith.\nCarriera.\nHa recitato in alcune serie TV britanniche tra cui \"Casualty\", \"Torchwood\" e \"Holby City\". Fece delle comparse in certi film come \"Skyfall\", \"Missione vendetta\" e \"\"."}
{"id": "9113344", "revid": "80598", "url": "https://it.wikipedia.org/wiki?curid=9113344", "title": "Rollin' Stone", "text": ""}
{"id": "9113361", "revid": "295921", "url": "https://it.wikipedia.org/wiki?curid=9113361", "title": "Sono stato Dio in Bosnia - vita di un mercenario", "text": ""}
{"id": "9113367", "revid": "6923", "url": "https://it.wikipedia.org/wiki?curid=9113367", "title": "Eredivisie 2015-2016 (calcio femminile)", "text": "L'edizione 2015-2016 \u00e8 stata la sesta dell'Eredivisie, la massima serie a carattere professionistico del campionato olandese di calcio femminile. Il torneo, che prese il via il 21 agosto 2015 e si concluse il 20 maggio 2016, torn\u00f2 ad essere disputato dopo tre stagioni durante le quali era stato sostituito dalla BeNe League, competizione mista belga e olandese. L'Eredivisie venne riattivata per la stagione 2015-2016 dopo la soppressione della stessa BeNe League.\nIl campionato \u00e8 stato vinto dal , al secondo titolo di Eredivisie, nonch\u00e9 quarto titolo consecutivo di campione dei Paesi Bassi, includendo anche i tre precedenti successi in BeNe League, per la migliore differenza reti rispetto all' col quale aveva chiuso a pari punti in classifica.\nStagione.\nNovit\u00e0.\nRispetto all'edizione 2011-2012, e avevano sciolto la squadra femminile. Il numero di squadre partecipanti rimase pari a sette, visto che vennero iscritte anche e . A partire dalla stagione 2015-2016 la squadra del venne integrata completamente nel Philips Sport Vereniging.\nFormato.\nLe sette squadre partecipanti si sono affrontate in un doppio girone all'italiana, per un totale di 24 giornate. La squadra prima classificata veniva dichiarata campione dei Paesi Bassi e veniva ammessa alla UEFA Women's Champions League per la stagione successiva. Non erano previste retrocessioni.\nClassifica finale.\nLegenda:\nRegolamento:"}
{"id": "9113374", "revid": "1745361", "url": "https://it.wikipedia.org/wiki?curid=9113374", "title": "Valacchia Maggiore", "text": ""}
{"id": "9113389", "revid": "547034", "url": "https://it.wikipedia.org/wiki?curid=9113389", "title": "Jungfernbr\u00fccke", "text": "Lo Jungfernbr\u00fccke nel quartiere berlinese di Mitte \u00e8 il pi\u00f9 antico ponte sopravvissuto della citt\u00e0 e allo stesso tempo l'unico dei nove ponti mobili costruiti in modo identico. Attraversa il Canale della Sprea, l'ex \"Schleusengraben\", e collega le strade \"Friedrichsgracht\" e \"Oberwasserstra\u00dfe\".\nStoria.\nIl ponte venne inaugurato ai tempi di Federico I di Prussia, costruito probabilmente nel 1688 o 1689, da Martin Gr\u00fcnberg come riportatto dal cronista Christoph Friedrich Nicolai nel 1786, e fu inizialmente chiamato \"Spreegassenbr\u00fccke\" . Come ponte levatoio in legno sul canale della Sprea \"(Schleusengraben), collegava\" il Friedrichsgracht con l\"Alte Leipziger Strasse\", che conduceva alla Leipziger Tor, una delle porte della citt\u00e0 di quella che allora era Berlino. Il nome Jungfernbr\u00fccke venne registrato per la prima volta nel 1690. Dopo la costruzione del cosiddetto \"Kleinen Jungfernbr\u00fccke\" sul M\u00fchlengraben nel 1699, fu anche conosciuto come il \"Gro\u00dfe Jungfernbr\u00fccke.\"\nFino all'ampliamento del Landwehrkanal, nel 1850, e alla costruzione della chiusa di M\u00fchlendamm, dal 1890 al 1893, il canale della Sprea era l'unica rotta di navigazione interna alla citt\u00e0 tra Unterspree e Oberspree.\nNel 1798 il ponte fu sostituito da una costruzione in legno e ferro su progetto dell'Oberhofbaurat Friedrich Becherer, per cui la sezione centrale poteva ancora essere sollevata mediante catene e ruote per consentire il passaggio delle navi. Il ponte costruito all'epoca \u00e8 rimasto da allora immutato nel suo aspetto.\nTra il 1937 e il 1939 il letto del fiume fu reso pi\u00f9 profondo e la vicina chiusa di M\u00fchlendamm venne rinnovata. Come parte di queste misure, allo Jungfernbr\u00fccke fu data una nuova fondazione, per cui i pilastri dovettero essere allungati di tre metri. Il paranco a catena venne eliminato e il meccanismo di sollevamento fu disattivato. Le parti laterali incernierate vennero sostituite da una superficie continua in travi d'acciaio con tavolato in legno. La volta ovest venne completamente abbattuta e ricostruita in cemento armato. Vennero rimossi anche i cavidotti su entrambi i lati del ponte. Le rampe che portavano al ponte lasciarono il posto a delle scale in modo che potesse essere utilizzato solo dai pedoni.\nNumerosi lavori di ristrutturazione, nel 1954, 1967 e 1979, hanno assicurato la conservazione del manufatto storico. Le ultime riparazioni di base per il momento hanno avuto luogo nel 1998/1999 in collaborazione con l'Ufficio statale per la conservazione dei monumenti e hanno contribuito a creare la struttura pi\u00f9 autentica e stabile possibile. Tutte le parti del ponte sono state rimosse, verificate e reinserite nel ponte dopo una revisione o la produzione di copie che fossero il pi\u00f9 storicamente accurate possibili. Sono stati inoltre rinnovati il tavolato in legno e le volte in arenaria rossa di Miltenberg, che ora poggiano su una struttura interna in acciaio. Questa conversione \u00e8 costata circa 4.1\u00a0milioni di marchi. La pavimentazione che porta ai margini \u00e8 stata ridisegnata con piccole lastre in pietra in chiave storicizzante.\nDati di costruzione.\nLa sezione dello Jungfernbr\u00fccke venne realizzata in modo sinusoidale con due aperture laterali ad arco di diversa larghezza tra la sponda e i piloni del ponte (3,60/6.60\u00a0metri). La parte centrale era larga 8.70\u00a0metri, il ponte pieghevole era largo 4,20\u00a0metri. I piloni del ponte e le aperture laterali erano in arenaria rossa. I pilastri del portale erano in legno e portavano i rulli per le catene di trazione dotate di contrappesi. Su entrambi i lati del ponte c'erano scatole curve per accogliere i cavi che dovevano essere fatti passare attraverso il canale. Questi caratteristici archi sinusoidali sono stati rimossi e i cavi sono stati posati in modo diverso.\nDalla ristrutturazione nel 1997/1998, la sezione centrale dello Jungfernbr\u00fccke \u00e8 costituita da travi in acciaio che sostengono un tavolato in legno e sono coperte da pannelli di legno sui lati. Anche prima non esisteva pi\u00f9 un meccanismo di sollevamento.\nOrigine del nome.\nL'origine di questo nome non \u00e8 chiara, esistono varie leggende a riguardo:\nCuriosit\u00e0.\nI ragazzi che a quei tempi dovevano attraversare questo ponte per andare a scuola potevano facilmente arrivare in ritardo. Perch\u00e9 contro la scusa: \"Il ponte era appena stato sollevato!\" nessun insegnante poteva obiettare.\nL'amministrazione postale della DDR ha raffigurato lo Jungfernbr\u00fccke su una serie di francobolli speciali nel 1985. Ulteriori emissioni di francobolli in occasione del 750\u00ba anniversario di Berlino contenute nelle buste decorative del giorno di emissione (19 maggio 1987) un disegno del Jungfernbr\u00fccke.\nLe belle forme del ponticello hanno ripetutamente ispirato i pittori in particolare a raffigurare questo soggetto. Il vecchio edificio di Berlino \u00e8 una popolare meta turistica per i turisti. Il famoso compositore e direttore d'orchestra berlinese Paul Lincke \u00e8 cresciuto vicino allo Jungfernbr\u00fccke."}
{"id": "9113390", "revid": "123136829", "url": "https://it.wikipedia.org/wiki?curid=9113390", "title": "Supercopa andorrana 2021", "text": "La Supercopa andorrana 2021 \u00e8 stata la diciannovesima edizione della supercopa andorrana di calcio. La gara si \u00e8 disputata il 12 settembre 2021 all'Estadi Nacional di Andorra la Vella dall', vincitore del Primera Divisi\u00f3 2020-2021, e dal , vincitrice della Copa Constituci\u00f3 2021. L' ha vinto la competizione per il secondo anno consecutivo."}
{"id": "9113392", "revid": "124219072", "url": "https://it.wikipedia.org/wiki?curid=9113392", "title": "Harenchi", "text": "Harenchi \u00e8 il terzo album in studio della cantante giapponese Chanmina, pubblicato il 13 ottobre 2021. Il disco \u00e8 stato preceduto dai singoli \"Angel\", \"Bijin\", \"Harenchi\", \"Sun\" e dai singoli contenuti nei due precedenti EP \"Voice Memo No.5\" e \"Picky\", e dalla versione acustica di \"Never Grow Up\".\nIl 18 novembre pubblica sul suo canale YouTube il lyric video del singolo promozionale \"Imagination\"."}
{"id": "9113398", "revid": "125766999", "url": "https://it.wikipedia.org/wiki?curid=9113398", "title": "Una vita da Dug", "text": "Una vita da Dug (\"Dug Days\") \u00e8 una serie televisiva d'animazione sviluppata da Bob Peterson per Disney+. \nLa serie \u00e8 uno spin-off del film d'animazione \"Up\" e segue le vicende del golden retriever Dug e del suo nuovo padrone Carl Fredricksen.\nTrama.\nDopo le avventure vissute insieme alle Cascate Paradiso, Carl ha ufficialmente adottato Dug, il golden retriever che riesce parlare grazie a un congegno ideato dal suo vecchio padrone. I due si trasferiscono in una nuova casa nei sobborghi, dove Dug vive nuove avventure.\nEpisodi.\nScoiattolo!\nCarl costruisce una casetta per uccelli nel suo cortile. Dug si assume la responsabilit\u00e0 di proteggere la casetta in modo che gli uccelli possano nutrirsi del becchime. Tuttavia, uno scoiattolo che abita su un albero vicino la loro abitazione ruba i semi del becchime, proprio davanti a Dug. Dug, cos\u00ec, decide di prendere altro becchime dal sacchetto. Dopo aver inseguito di nuovo lo scoiattolo, Dug finisce sul ramo dell'albero nel quale l'animale abita che poi si rompe a causa del suo peso, facendo uscire tutti le ghiande dal nido dello scoiattolo. Provando compassione per lo scoiattolo, Dug condivide con lui il burro di arachidi di Carl. Successivamente, Dug confessa a Carl tutti gli sforzi impiegati a proteggere la casetta. Carl, Sebbene scioccato dal danno, si complimenta con Dug per i suoi impegni.\nCuccioli.\nCarl fa da babysitter a cinque cuccioli, chiedendo l'aiuto di Dug per prendersi cura di loro. I cuccioli sono addormentati quando arrivano, ma Dug decide di svegliarli per giocare. Le cose cominciano ad andare storto quando i cuccioli masticano le orecchie e la coda di Dug. Dug si lamenta che i cuccioli non sono come pensava che sarebbero stati. Quindi, i cuccioli, scoprono i suoi giocattoli, facendone a pezzi uno. Dug riesce a tenere il resto al sicuro per breve tempo, ma alla fine tutti tranne il giocattolo a forma di maiale (il suo preferito) vengono fatti a pezzi. Dug costruisce un muro con i mobili del giardino e con altri oggetti nel tentativo di proteggere il suo giocattolo dai cuccioli. Quando lo scoiattolo invade la casetta per uccelli e i cuccioli si allontanano da lui, insegna loro a non avere paura e come abbaiare contro di lui. Quando il proprietario dei cuccioli arriva per riportarli a casa, Dug regala loro il suo giocattolo a forma di maiale. Mentre si addormenta, Dug chiede a Carl se possono prendere dei cuccioli tutti per loro.\nL'odore.\nDug sta vivendo la parte migliore della sua vita annusando gli odori di tutto ci\u00f2 che c'\u00e8 intorno, ma quando il vento cambia, portando con s\u00e9 pi\u00f9 odori, fra questi, c'\u00e8 un odore che non ha mai sentito prima. Scavando tra le azalee (con Carl che glielo nega) e sotto il recinto, comincia a correre per il marciapiede per scoprire che l'odore appartiene a un incendio! Dug si affretta a tornare a casa per avvertire Carl, perdendo il suo collare durante la rincorsa. Dopo diverse incomprensioni riesce a convincere Carl a venire con lui facendo una passeggiata, e, successivamente, viene premiato con una medaglia con su scritto \"Cane eroe\".\nFuochi d'artificio.\nDopo aver partecipato a una festa in citt\u00e0, Carl e Dug passano la notte nel cortile a guardare i fuochi d'artificio, che vengono descritti da Carl come \"degli enormi fiori\", poi Dug si fa prendere dal panico quando sente l'esplosione dei fuochi d'artificio e corre per tutto il giardino fino alla casa. Ad un certo punto, Dug sviene e inizia a sognare cose che gli piacciono fino a quando i fiori nel suo sogno prendono vita e trasformano il sogno di Dug in un incubo. Carl risveglia Dug e gli mette delle cuffie per impedirgli di sentire i suoni dell'esplosione che lo calmano in modo che possa godersi il resto dello spettacolo.\nScienza.\nRussell usa alcuni dei collari creati da Charles Muntz per fare esperimenti in altri animali permettendo loro di avere la possibilit\u00e0 di parlare. In questo modo fa s\u00ec che lo scoiattolo e una ghiandaia blu possano parlare con Dug. Questo fa capire a Dug i loro sentimenti ricordando i giorni in cui \u00e8 stato espulso dal branco di Muntz e finalmente condivide un panino che Russell gli ha dato mentre Russell e Carl lo guardano orgogliosi. Pi\u00f9 tardi quella notte, Dug domanda a Carl se \u00e8 solo un animale domestico. Pur ammettendo di essere un animale domestico, Carl afferma a Dug di essere anche il suo migliore amico.\nProduzione.\nLa serie \u00e8 stata annunciata il 10 dicembre del 2020 ed \u00e8 stata prodotta dalla Pixar, con Bob Peterson come suo ideatore, regista, produttore e doppiatore.\nDistribuzione.\n\"Una vita da Dug\" \u00e8 stato reso disponibile su Disney+ dal 1\u00ba settembre del 2021."}
{"id": "9113399", "revid": "2018934", "url": "https://it.wikipedia.org/wiki?curid=9113399", "title": "Keltecs Karlovac", "text": ""}
{"id": "9113400", "revid": "2018934", "url": "https://it.wikipedia.org/wiki?curid=9113400", "title": "Kelteks Karlovac", "text": ""}
{"id": "9113405", "revid": "125960981", "url": "https://it.wikipedia.org/wiki?curid=9113405", "title": "Campionato Primavera 2021-2022 (calcio femminile)", "text": "Ledizione 2021-2022 \u00e8 la ventitreesima nella storia del Campionato Primavera Femminile, la quarta ad essere organizzata direttamente dalla FIGC. Vi prendono parte le 26 squadre che hanno acquisito il titolo sportivo a partecipare ai campionati di Serie A 2021-2022 e Serie B 2021-2022, ad eccezione del che ha presentato istanza di rinuncia. La \u00e8 la squadra campione in carica.\nFormula.\nIl Campionato Primavera si articola in tre fasi:\nLe 25 squadre iscritte ed appartenenti ai campionati di Serie A e Serie B sono suddivise, con criteri di vicinanza geografica, in due gironi, uno da 12 squadre e uno da 13, e si incontrano tra loro in gare di andata e ritorno. Al termine della prima fase del campionato, si qualificano ai quarti di finale le prime quattro squadre classificate di ciascun girone.&lt;br&gt;\nLe otto squadre qualificate ai Quarti di Finale si incontreranno tra loro, in gare di andata e ritorno, secondo gli accoppiamenti di seguito indicati:&lt;br&gt;\nQuarto di finale (Q1) 4a girone B - 1a girone A&lt;br&gt;\nQuarto di finale (Q2) 4a girone A - 1a girone B&lt;br&gt;\nQuarto di finale (Q3) 3a girone B - 2a girone A&lt;br&gt;\nQuarto di finale (Q4) 3a girone A - 2a girone B&lt;br&gt;\nAl termine dei quarti di finale, si disputer\u00e0 la fase finale a 4, con le semifinale e la finale per il primo e secondo posto che si disputeranno in gara unica su campo neutro.\nLimiti di et\u00e0.\nLe squadre partecipanti al Campionato Primavera dovranno essere esclusivamente formate da calciatrici nate dal 1\u00ba gennaio 2003 in poi, e che, comunque abbiano compiuto il 15\u00ba anno di et\u00e0, regolarmente tesserate per le rispettive societ\u00e0 nella stagione in corso. \u00c8 consentito l\u2019impiego di due atlete fuori quota, nate dal 1\u00ba gennaio 2002. L\u2019inosservanza delle predette disposizioni sar\u00e0 punita con la sanzione della perdita della gara prevista dall\u2019art. 17, comma 5 del Codice di Giustizia Sportiva. In deroga a quanto previsto dall'art. 34, comma 1, delle N.O.I.F., le societ\u00e0 partecipanti con pi\u00f9 squadre a campionati diversi possono schierare in campo, nelle gare di campionato di categoria inferiore, le calciatrici indipendentemente dal numero delle gare eventualmente disputate dalle stesse nella squadra che partecipa al campionato di categoria superiore.\nFase a gironi.\nGirone A.\nClassifica.\nLegenda:\nNote:\nGirone B.\nClassifica.\nLegenda:\nNote:"}
{"id": "9113406", "revid": "74801", "url": "https://it.wikipedia.org/wiki?curid=9113406", "title": "Port Douglas", "text": "Port Douglas \u00e8 una citt\u00e0 costiera e localit\u00e0 nella Contea di Douglas, Queensland, circa a nord di Cairns. Nel 2016, Port Douglas aveva una popolazione di abitanti. La popolazione della citt\u00e0 pu\u00f2 spesso raddoppiare, tuttavia, con l'afflusso di turisti durante l'alta stagione turistica da maggio a settembre. La citt\u00e0 prende il nome in onore di un ex Premier del Queensland, John Douglas. Port Douglas si svilupp\u00f2 rapidamente basandosi sull'industria mineraria. Altre parti dell'area furono stabilite con il taglio del legname che si verificava nell'area circostante il fiume Daintree e con l'insediamento che iniziava a verificarsi su lotti intorno al fiume Mossman entro il 1880.\nLa citt\u00e0 \u00e8 situata adiacente a due aree Patrimonio dell'Umanit\u00e0, la Grande Barriera Corallina e la foresta pluviale di Daintree.\nStoria.\nPort Douglas venne fondata nel 1877 dopo il ritrovamento di oro presso il fiume Hodgkinson da James Venture Mulligan. L'ufficio postale di Port Douglas venne aperto il 1 settembre 1877. Il paese crebbe rapidamente e al suo apice Port Douglas contava una popolazione di abitanti.\nLa Port Douglas State School apr\u00ec l'11 novembre 1879, ma chiuse nel 1962. Venne il 23 gennaio 1989. \nQuando la ferrovia Kuranda da Cairns a Kuranda fu completata nel 1891, l'importanza di Port Douglas diminu\u00ec insieme alla sua popolazione. Un ciclone nel 1911 distrusse o danneggi\u00f2 gravemente tutti tranne sette edifici residenziali e 4 edifici commerciali, inclusi gli edifici del molo (ricostruiti), il tribunale (ricostruito), la chiesa cattolica (ricostruita) e il tempio cinese (non ricostruito). Al censimento del 1960 la citt\u00e0, allora poco pi\u00f9 di un villaggio di pescatori, aveva una popolazione di circa 100 abitanti.\nIl Port Douglas War Memorial \u00e8 stato inaugurato il 10 febbraio 1923 dalla signora Tresize. \nAlla fine degli anni '80 il turismo esplose nella regione, dopo che l'investitore Christopher Skase ha finanziato la costruzione dello Sheraton Mirage Port Douglas Resort.\nIl video musicale del singolo del 1988 di Kylie Minogue \"It's No Secret\" \u00e8 stato girato qui. \nNel novembre 1996 il presidente degli Stati Uniti Bill Clinton e la First Lady Hillary Clinton hanno scelto la citt\u00e0 come unica tappa di vacanza durante la loro storica visita in Australia. Durante una cena in un ristorante locale hanno assistito al certificato di matrimonio di una coppia. \nIn una visita di ritorno l'11 settembre 2001, Bill Clinton stava di nuovo cenando in un ristorante locale, quando fu informato degli attacchi dell'11 settembre. Egli torn\u00f2 negli Stati Uniti il giorno seguente. \nIl 4 settembre 2006, il personaggio televisivo e ambientalista Steve Irwin \u00e8 morto a Batt Reef, al largo di Port Douglas, dopo che la punta di una pastinaca gli ha trafitto il cuore durante le riprese di un documentario intitolato \"The Ocean's Deadliest\". Irwin \u00e8 stato filmato mentre faceva snorkeling direttamente sopra la pastinaca quando lo ha punto con la coda, uccidendolo quasi immediatamente. L'evento \u00e8 stato ampiamente riportato in Australia e all'estero. \nSebbene storicamente e attualmente Port Douglas sia con l'area del governo locale di Shire Douglas, tra il 2008 e il 2013, \u00e8 stato all'interno della regione di Cairns a seguito di una fusione del governo locale che \u00e8 stata successivamente annullata a seguito di un voto dei residenti dell'area. \nPort Douglas fu un luogo popolare per godersi lo spettacolo dell'eclissi solare del 14 novembre 2012 che si \u00e8 verificata alle 6:38 del mattino (ora locale). In migliaia si sono recati a Port Douglas per vedere il fenomeno. \nAlla censione del 2011, Port Douglas aveva una popolazione di abitanti. \nElenchi del patrimonio.\nPort Douglas ha una serie di siti patrimonio dell'umanit\u00e0, tra cui:\nPopolazione.\nNel censimento del 2016, c'erano 3.504 persone a Port Douglas. Il 56,6% delle persone \u00e8 nato in Australia. I successivi paesi di nascita pi\u00f9 comuni sono stati l'Inghilterra 6,3% e la Nuova Zelanda 5,9%. Il 76,6% delle persone parlava solo inglese a casa. Le risposte pi\u00f9 comuni per la religione sono state No Religion, cos\u00ec descritte il 41,1% e cattolico il 17,4%. \nClima.\nPort Douglas ha un clima monsonico tropicale secondo la classificazione climatica di K\u00f6ppen (Am), con caldi estati e altrettanto caldi inverni. secondo il clima del territorio, forti piogge che si verificano principalmente da gennaio a marzo, il mese pi\u00f9 piovoso dell'anno \u00e8 tipicamente febbraio. La temperatura media del mare varia da a luglio a a gennaio. \nFormazione scolastica.\nLa Port Douglas State School \u00e8 una scuola primaria governativa per ragazzi e ragazze a Endeavour Street (). Nel 2017, la scuola ha avuto un'iscrizione di 281 studenti con 20 insegnanti (17 equivalenti a tempo pieno) e 12 personali non docenti (8 equivalenti a tempo pieno). \nPer la scuola secondaria, Port Douglas fa parte del bacino di utenza della Mossman State High School. \nServizi.\nLa Port Douglas Community Hall ospita la Port Douglas Library, 11-29 Mowbray Street, gestita dal Douglas Shire Council. La Biblioteca \u00e8 stata inaugurata nel 2010. Un'altra biblioteca filiale si trova a Mossman. \nLa filiale di Port Douglas della Queensland Country Women's Association si riunisce presso la CWA Hall a 8 Blake Street. \nLa chiesa cattolica di St Mary si trova in 2 Endeavour Street. Si trova all'interno della parrocchia Mossman-Port Douglas della diocesi cattolica romana di Cairns. \nEventi.\nL'annuale Port Douglas Carnivale si tiene a maggio e dura 10 giorni per due fine settimana, iniziando con una parata che attira oltre persone.\nNel mese di ottobre si tiene anche il \"Festival della Maratona della Grande Barriera Corallina\".\nAttrazioni.\nIl kitesurf \u00e8 popolare all'estremit\u00e0 meridionale di Four Mile Beach, in particolare durante i mesi invernali quando gli alisei soffiano da sud.\nPort Douglas \u00e8 vicino alla Grande Barriera Corallina. Numerose compagnie organizzano viaggi giornalieri dal porto turistico alla barriera corallina esterna e alle Low Isles per le immersioni subacquee e lo snorkeling. Port Douglas \u00e8 anche noto per i suoi numerosi ristoranti, passeggiate, campi da golf e resort a cinque stelle."}
{"id": "9113407", "revid": "1442080", "url": "https://it.wikipedia.org/wiki?curid=9113407", "title": "Quarry", "text": ""}
{"id": "9113408", "revid": "547034", "url": "https://it.wikipedia.org/wiki?curid=9113408", "title": "Futbolen Klub Levski Lom", "text": "Il Futbolen Klub Levski Lom (), noto come Levski Lom, \u00e8 una societ\u00e0 calcistica bulgara di Lom. Milita nella Vtora liga, la seconda serie del campionato bulgaro di calcio.\nFondato nel 1921, ha pi\u00f9 volte subito scioglimenti e rifondazioni. Ricostituito nel 2020, ottenne la promozione nella Vtora liga vincendo il gruppo nord-ovest del campionato di Treta liga nella stagione 2020-2021.\nDisputa le partite casalinghe allo stadio municipale di Lom (2 500 posti).\nOrganico.\nRosa 2021-2022.\n\"Aggiornata al 23 agosto 2021\"."}
{"id": "9113409", "revid": "33751", "url": "https://it.wikipedia.org/wiki?curid=9113409", "title": "Levski Lom", "text": ""}
{"id": "9113411", "revid": "2018934", "url": "https://it.wikipedia.org/wiki?curid=9113411", "title": "Hoofddorp Pioniers", "text": ""}
{"id": "9113412", "revid": "2039387", "url": "https://it.wikipedia.org/wiki?curid=9113412", "title": "Collegio elettorale di Legnago (Camera dei deputati)", "text": "Il collegio di Legnago fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Veneto 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Legnago era uno dei 37 collegi uninominali in cui era suddiviso il Veneto e, come previsto dal D.Lgs. del 20 dicembre 1993 n. 536, era compreso nelle province di Rovigo e Verona e comprendeva i seguenti comuni: Angiari, Bergantino, Bevilacqua, Bonavigo, Boschi Sant'Anna, Casaleone, Castagnaro, Castelmassa, Castelnovo Bariano, Cerea, Gazzo Veronese, Legnago, Melara, Minerbe, Nogara, Roverchiara, San Pietro di Morubio, Sanguinetto, Sorg\u00e0, Terrazzo e Villa Bartolomea."}
{"id": "9113413", "revid": "125811487", "url": "https://it.wikipedia.org/wiki?curid=9113413", "title": "Segunda Divisi\u00f3n 2021-2022 (Spagna)", "text": "La stagione 2021-2022 della Segunda Divisi\u00f3n (detta LaLiga SmartBank per ragioni di sponsorizzazione) \u00e8 la 91\u00aa edizione del campionato di calcio spagnolo di seconda divisione. La stagione regolare \u00e8 cominciata il 13 agosto 2021 e terminer\u00e0 il 29 maggio 2022. Dopo questa, \u00e8 prevista una fase di play-off per decidere la terza promozione in Liga, suddivisa in semifinali e finali, che vengono disputate in sfide di andata e ritorno. Al contrario, le quattro retrocessioni in Segunda Divisi\u00f3n B sono tutte dirette e non prevedono spareggi.\nL' \u00e8 la detentrice del torneo ed \u00e8 stato promosso in Primera Divisi\u00f3n assieme al e, dopo i playoff, al .\nStagione.\nNovit\u00e0.\nNella stagione precedente ad essere promossi in Primera Divisi\u00f3n sono stati l', vincitrice del torneo che torna a disputare la massima serie dopo 2 anni, il , dopo 2 anni d'assenza e dopo i play-off c'\u00e8 il dopo 3 anni. Dalla Primera sono scese al loro posto l', dopo 1 solo anno trascorso nella massima serie, il , dopo 3 anni e l', dopo ben 7 stagioni consecutive di permanenza in massima serie.\nDall'altra parte, a retrocedere in Segunda Divisi\u00f3n B sono stati il dopo 1 anno, il , dopo 1 anno, il , anch'esso dopo 1 anno e l' dopo 4 anni. Le neopromosse dalla Segunda Divisi\u00f3n B , , e prendono il loro posto in questa stagione.\nFormula.\nAl torneo partecipano 22 squadre che si sfidano in un girone all'italiana, andata e ritorno contro tutte le altre. Vengono assegnati tre punti per la vittoria, uno per il pareggio e zero per la sconfitta.\nSuccessivamente vengono disputati i play-off, concessi alle squadre che si sono piazzate tra la terza e la sesta posizione al termine della stagione regolare. Quella meglio classificata affronta l'ultima che ha conquistato un posto utile per garantirsi l'accesso alle eliminatorie, mentre la quarta e la quinta si sfidano tra di loro. I vincenti di questi incontri, che vengono stabiliti su match di andata e ritorno, si affrontano nella cosiddetta finale play-off, che determiner\u00e0 la terza squadra che potr\u00e0 aver accesso, nella stagione successiva, in Primera Divisi\u00f3n.\nA retrocedere sono le ultime quattro squadre classificatesi al termine della stagione regolare; non sono previsti play-out.\nAllenatori.\nAllenatori e primatisti.\n\"Aggiornato al 25 gennaio 2022\"\nClassifica.\nLegenda:\nRegolamento:"}
{"id": "9113416", "revid": "300067", "url": "https://it.wikipedia.org/wiki?curid=9113416", "title": "Manuel Guerrero", "text": "Carriera.\nCon l' ha disputato le Olimpiadi del 1948 e i Campionati sudamericani del 1945 e del 1947."}
{"id": "9113426", "revid": "33751", "url": "https://it.wikipedia.org/wiki?curid=9113426", "title": "Sunny Beach", "text": ""}
{"id": "9113435", "revid": "125930681", "url": "https://it.wikipedia.org/wiki?curid=9113435", "title": "T\u00fcrkiye Kupas\u0131 2021-2022", "text": "La Coppa di Turchia 2021-2022, nota come Ziraat T\u00fcrkiye Kupas\u0131 2021-2022 per ragioni sponsorizzazione, \u00e8 la 60\u00aa edizione della coppa nazionale turca, iniziata il 7 settembre 2021, terminer\u00e0 il 26 maggio 2022. Il \u00e8 la squadra campione in carica.\nPrimo turno.\nAl primo turno hanno avuto accesso 10 squadre della TFF 3. Lig. Il sorteggio \u00e8 stato effettuato il 25 agosto 2021.\nSecondo turno.\nAl secondo turno accedono le 5 squadre vincenti il primo turno e 45 squadre della TFF 3. Lig. Il sorteggio \u00e8 stato effettuato il 15 settembre 2021.\nTerzo turno.\nAl terzo turno accedono le 25 squadre vincenti il secondo turno, 2 squadre della S\u00fcper Lig, 3 squadre neopromosse nella S\u00fcper Lig 2021-2022, 19 squadre provenienti dalla TFF 1. Lig, 38 provenienti dalla TFF 2. Lig. Il sorteggio \u00e8 stato effettuato il 1\u00b0 ottobre 2021. Il , a causa del ritiro del , passa direttamente al quarto turno.\nQuarto turno.\nAl quarto turno accedono le 44 squadre vincenti il terzo turno e 10 squadre provenienti dalla S\u00fcper Lig. Il sorteggio \u00e8 stato effettuato il 2 novembre 2021.\nQuinto turno.\nAl quinto turno accedono le 27 squadre vincenti il quarto turno preliminare e le migliori 5 squadre della S\u00fcper Lig 2020-2021. Il sorteggio \u00e8 stato effettuato il 3 dicembre 2021.\nOttavi di finale.\nIl sorteggio \u00e8 stato effettuato il 14 gennaio 2022.\nQuarti di finale.\nIl sorteggio per i quarti di finale e le semifinali \u00e8 stato effettuato l'11 febbraio 2022."}
{"id": "9113438", "revid": "300067", "url": "https://it.wikipedia.org/wiki?curid=9113438", "title": "Rolando Hammer", "text": "Carriera.\nHa disputato le Olimpiadi del 1948 con il , classificandosi al 6\u00ba posto."}
{"id": "9113440", "revid": "287204", "url": "https://it.wikipedia.org/wiki?curid=9113440", "title": "Profesionalen Futbolen Klub Marica Plovdiv", "text": "Il Profesionalen Futbolen Klub Marica Plovdiv (), noto come Marica Plovdiv (traslitterazione anglosassone \"Maritsa Plovdiv\"), \u00e8 una societ\u00e0 calcistica bulgara di Plovdiv. Milita nella Vtora liga, la seconda serie del campionato bulgaro di calcio.\nCostituito nel 1921 con la fusione di due club locali, il \"Vampir\" e il \"Trite Konski Sili\", trae il nome dal fiume Marica, che bagna Plovdiv. Conta quattro stagioni in massima serie (1967-1968, 1969-1970, 1970-1971 e 1996-1997) e ha raggiunto le semifinali della Coppa di Bulgaria nel 1996-1997.\nLa squadra gioca le proprie partite casalinghe allo stadio Marica di Plovdiv (5 000 posti).\nOrganico.\nRosa 2021-2022.\n\"Aggiornata al 1\u00ba luglio 2021\"."}
{"id": "9113441", "revid": "33751", "url": "https://it.wikipedia.org/wiki?curid=9113441", "title": "Futbolen Klub Marica Plovdiv", "text": ""}
{"id": "9113442", "revid": "33751", "url": "https://it.wikipedia.org/wiki?curid=9113442", "title": "PFC Maritsa Plovdiv", "text": ""}
{"id": "9113443", "revid": "33751", "url": "https://it.wikipedia.org/wiki?curid=9113443", "title": "FC Maritsa Plovdiv", "text": ""}
{"id": "9113444", "revid": "599013", "url": "https://it.wikipedia.org/wiki?curid=9113444", "title": "Enrique Parra", "text": "Carriera.\nHa disputato le Olimpiadi del 1948 con il , classificandosi al 6\u00ba posto."}
{"id": "9113445", "revid": "33751", "url": "https://it.wikipedia.org/wiki?curid=9113445", "title": "Maritsa Plovdiv", "text": ""}
{"id": "9113448", "revid": "2039387", "url": "https://it.wikipedia.org/wiki?curid=9113448", "title": "Collegio elettorale di Vicenza (Camera dei deputati)", "text": "Il collegio di Vicenza fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Veneto 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Vicenza era uno dei 37 collegi uninominali in cui era suddiviso il Veneto e, come previsto dal D.Lgs. del 20 dicembre 1993 n. 536, era interamente compreso nella provincia di Vicenza e comprendeva i seguenti comuni: Costabissara, Isola Vicentina, Monticello Conte Otto e Vicenza."}
{"id": "9113449", "revid": "1687355", "url": "https://it.wikipedia.org/wiki?curid=9113449", "title": "Ashlyn Krueger", "text": "Carriera.\nAshlyn Krueger ha raggiunto in singolare la 646\u00aa posizione mondiale il 16 agosto 2021, mentre in doppio ha raggiunto la 451\u00aa posizione il 9 agosto 2021.\nNel 2020, la Krueger ha vinto il prestigioso torneo junior Orange Bowl partecipando grazie ad una wildcard.\nAshlyn Krueger ha fatto il suo debutto in un torneo WTA al Mubadala Silicon Valley Classic 2021, dove ha preso parte grazie ad una wildcard nel doppio insieme alla connazionale Robin Montgomery."}
{"id": "9113451", "revid": "599013", "url": "https://it.wikipedia.org/wiki?curid=9113451", "title": "Alberto Fern\u00e1ndez Calder\u00f3n", "text": "Carriera.\nCon il ha disputato i Olimpiadi del 1948 e i Campionati del mondo del 1950"}
{"id": "9113454", "revid": "124253082", "url": "https://it.wikipedia.org/wiki?curid=9113454", "title": "Touques (fiume)", "text": "La Touques \u00e8 un fiume francese che nasce a Champ-Haut e dopo un percorso di 108,4\u00a0Km sfocia nella Manica tra Deauville e Trouville-sur-Mer.\nGeografia.\nDalla sua sorgente, la Touques scorre diritta verso nord fino a Pont-l'\u00c9v\u00eaque. La sua valle, ben marcata, taglia l\ua78caltopiano cretacico di argilla a silice del \ua78c\ua78cpays d'Auge\ua78c\ua78c. Un po\ua78c prima di Pont-l'\u00c9v\u00eaque, il corso del fiume si orienta a nord-ovest e sbocca nel mare con un estuario sabbioso, dopo un percorso di 108.4\u00a0km, attraverso il \ua78c\ua78cpays d'Auge\ua78c\ua78c.\nComuni attraversati.\nNei due dipartimenti del Calvados e dell'Orne, la Touques attraversa quarantasette comuni.\nBacino idrografico.\nIl bacino idrografico della Touques \u00e8 vicino al bacino della Dives, dell'Orne a ovest e della Risle a est. La Touques attraversa trenta zone idrografiche per un totale di 1278\u00a0km2 di superficie o di 1305\u00a0km2. Con l\ua78cAlta Calonne, il bacino idrografico si estende anche sul dipartimento dell'Eure.\nAffluenti.\nLa Touques ha quarantotto affluenti (rd per \"riva destra\" e rs per \"riva sinistra\") dei quali i due principali sono l'Orbiquet a Lisieux e la Calonne (rd) a Pont-l'\u00c9v\u00eaque."}
{"id": "9113455", "revid": "446353", "url": "https://it.wikipedia.org/wiki?curid=9113455", "title": "Sound chip", "text": ""}
{"id": "9113457", "revid": "125930738", "url": "https://it.wikipedia.org/wiki?curid=9113457", "title": "Ta\u00e7a de Portugal 2021-2022", "text": "La Ta\u00e7a de Portugal 2021-2022, conosciuta anche come \"Ta\u00e7a de Portugal Placard\" per ragioni di sponsorizzazione, \u00e8 l'82\u00aa edizione del torneo Ta\u00e7a de Portugal, iniziata il 9 settembre 2021, terminer\u00e0 il 22 maggio 2022. Il \u00e8 la squadra campione in carica.\nPrimo turno.\nIl sorteggio \u00e8 stato effettuato il 5 agosto 2021. 32 squadre passano direttamente al turno successivo.\nSecondo turno.\nIl sorteggio \u00e8 stato effettuato il 15 settembre 2021.\nTerzo turno.\nIl sorteggio \u00e8 stato effettuato il 29 settembre 2021.\nSedicesimi di finale.\nIl sorteggio \u00e8 stato effettuato il 21 ottobre 2021.\nOttavi di finale.\nIl sorteggio \u00e8 stato effettuato il 25 novembre 2021.\nQuarti di finale.\nIl sorteggio \u00e8 stato effettuato il 27 dicembre 2021."}
{"id": "9113463", "revid": "599013", "url": "https://it.wikipedia.org/wiki?curid=9113463", "title": "Kim Yeong-su", "text": "Carriera.\nCon la ha disputato le Olimpiadi del 1956."}
{"id": "9113464", "revid": "38120", "url": "https://it.wikipedia.org/wiki?curid=9113464", "title": "Incidente della USS Stark", "text": "Lincidente della USS \"Stark\" \u00e8 stato un episodio della guerra Iran-Iraq. Il 17 maggio 1987 la fregata statunitense fu colpita da un aereo iracheno con due missili Exocet, causando la morte di 37 marinai ed il ferimento di altri 21. Bench\u00e9 le cause dell'attacco non siano mai state pienamente accertate, si presume che la nave statunitense fosse stata erroneamente scambiata per una petroliera iraniana."}
{"id": "9113466", "revid": "300067", "url": "https://it.wikipedia.org/wiki?curid=9113466", "title": "Kim Young-soo", "text": ""}
{"id": "9113471", "revid": "599013", "url": "https://it.wikipedia.org/wiki?curid=9113471", "title": "Kim Hyeong-il", "text": "Carriera.\nCon la ha disputato le Olimpiadi del 1956."}
{"id": "9113473", "revid": "436907", "url": "https://it.wikipedia.org/wiki?curid=9113473", "title": "Friends in the Corner EP", "text": "Friends in the Corner EP, \u00e8 il secondo EP della cantante britannica Foxes, pubblicato il 1\u00ba aprile 2021 dalla PIAS Recordings."}
{"id": "9113474", "revid": "300067", "url": "https://it.wikipedia.org/wiki?curid=9113474", "title": "Kim Hyung-in", "text": ""}
{"id": "9113477", "revid": "1543377", "url": "https://it.wikipedia.org/wiki?curid=9113477", "title": "IS-7", "text": "Il carro pesante IS-7, noto anche come Object 260 (nome del progetto), \u00e8 un carro armato sovietico il cui sviluppo inizi\u00f2 nel 1945. Il veicolo \u00e8 esistito solo in forma di prototipo e la messa in servizio fu cancellata in favore del carro armato T-10.\nProgettazione e produzione.\nNel 1945, Nikolai Fedorovich Shashmurin inizi\u00f2 a Leningrado la progettazione del carro pesante IS-7. Con il peso di 68 tonnellate, pesantemente corazzato e armato con un cannone da 130 mm S-70 a canna lunga, era il membro pi\u00f9 grande e pesante della famiglia IS e uno dei progetti pi\u00f9 avanzati di carri pesanti.\nL'armatura \u00e8 stata progettata in modo simile all'IS-3, con un naso a punta sulla parte superiore dello spalto con 150 mm di armatura inclinata a 65\u00b0. Questa armatura \u00e8 stata progettata per resistere ai colpi del Pak 44 da 12,8 cm del carro Jagdtiger da una distanza minima di 1\u00a0km (0.62\u00a0mi) . Lo spalto inferiore \u00e8 stata progettata per essere di 100 mm, ma una misura presa da Nicholas Moran ha rilevato uno spessore di 110-120 mm a seconda delle variazioni di saldatura. L'armatura sui lati era di 150 mm sulla piastra laterale superiore e 100 mm sulla piastra laterale inferiore. Dietro la piastra laterale inferiore, i sacchetti gonfiabili potrebbero contenere carburante. Il mantello della torretta aveva uno spessore di 350 mm e la torretta stessa tra 240-250 mm inclinata a 50-60 gradi. Quando viene sparato frontalmente, l'angolo estremo che presenta il naso a punta si traduce in una probabilit\u00e0 molto pi\u00f9 elevata di rimbalzo. Pertanto, la protezione dell'armatura poteva essere migliorata senza dover utilizzare quantit\u00e0 eccessive di materiali. Tuttavia, se il muso fosse stato colpito con un'angolazione laterale, non sarebbe stato abbastanza spesso da far rimbalzare il proiettile.\nL'interno del carro ha una forma a \"V\" se visto dalla parte anteriore, questo in modo che l'armatura laterale fosse distanziata. Nonostante il suo peso, era facile da guidare grazie ai numerosi assistenti idraulici. I caricatori hanno notato che l'IS-7 era comodo e che il caricatore automatico era facile da usare. \u00c8 stato anche in grado di raggiungere una velocit\u00e0 massima di 60 km/h, grazie a un motore diesel da 1050 cavalli, che gli conferisce un rapporto peso/potenza di 15,4\u00a0CV/tonnellata, un rapporto superiore alla maggior parte dei carri medi contemporanei. La sua armatura non era solo immune ai colpi del Jagdtiger ma era addirittura a prova del suo 130mm.\nPer ragioni sconosciute, molto probabilmente a causa dei notevoli problemi derivanti dalla sua massa (trasporto sulle ferrovie, infatti i carri messi in servizio successivamente dall'URSS non superarono le 55 tonnellate), il carro armato non fu mai prodotto in serie.\u00a0 ]\nIl cannone era una conversione di un cannone navale, il meccanismo di caricamento dell'arma era un meccanismo di caricamento assistito con un sistema a nastro trasportatore. Conteneva sei colpi pronti che sarebbero dovuti essere ricaricati. I proiettili erano divisi in due parti: involucro e propellente. L'IS-7 aveva 8 mitragliatrici anche se molto probabilmente ne avrebbe perse 5 se fosse entrato in produzione, secondo Nicholas Moran. Sebbene l'IS-7 fosse un eccellente veicolo da sfondamento, il T-10 era pi\u00f9 adatto per battaglie e guerre pi\u00f9 lunghe, oltre ad essere pi\u00f9 facile ed economico da trasportare. I lavori sull'IS-7 cessarono il 18 febbraio 1949\nI cingoli sono stati realizzati appositamente per l'IS-7 (rispetto agli altri carri armati della serie IS). I cingoli dell'IS-7 sono stati i primi ad utilizzare boccole in gomma con perni singoli, tenuti in posizione da bulloni. L'IS-7 ha un totale di sette ruote da strada attaccate ai bracci delle ruote da strada su barre di torsione, limitate da arresti a molla a spirale e ammortizzatori idraulici.\nLa parte posteriore consentiva il trasporto di serbatoi di carburante esterni."}
{"id": "9113478", "revid": "599013", "url": "https://it.wikipedia.org/wiki?curid=9113478", "title": "Antonio Villamor", "text": "Carriera.\nCon le ha disputato i Giochi olimpici di Melbourne 1956."}
{"id": "9113479", "revid": "300067", "url": "https://it.wikipedia.org/wiki?curid=9113479", "title": "Visit Chaicharoen", "text": "Carriera.\nCon ha disputato i Giochi olimpici di ."}
{"id": "9113480", "revid": "300067", "url": "https://it.wikipedia.org/wiki?curid=9113480", "title": "Visit Chivacharern", "text": ""}
{"id": "9113482", "revid": "33751", "url": "https://it.wikipedia.org/wiki?curid=9113482", "title": "SK Vladislav", "text": ""}
{"id": "9113499", "revid": "33751", "url": "https://it.wikipedia.org/wiki?curid=9113499", "title": "Sports Club Ti\u010da", "text": ""}
{"id": "9113500", "revid": "6923", "url": "https://it.wikipedia.org/wiki?curid=9113500", "title": "Minardi M192", "text": "La Minardi M192 \u00e8 un'automobile monoposto sportiva di Formula 1 progettata dagli ingegneri Aldo Costa e Rene Hilhorst per il team Minardi con lo scopo di partecipare alla stagione di Formula 1\u00a01992."}
{"id": "9113502", "revid": "123866998", "url": "https://it.wikipedia.org/wiki?curid=9113502", "title": "Good Ones", "text": "Good Ones \u00e8 un singolo della cantante britannica Charli XCX, pubblicato il 2 settembre 2021 come primo estratto dal quinto album in studio \"Crash\"."}
{"id": "9113503", "revid": "446353", "url": "https://it.wikipedia.org/wiki?curid=9113503", "title": "William M. Fechteler", "text": ""}
{"id": "9113504", "revid": "599013", "url": "https://it.wikipedia.org/wiki?curid=9113504", "title": "Dragan Stojki\u0107", "text": " "}
{"id": "9113506", "revid": "1649409", "url": "https://it.wikipedia.org/wiki?curid=9113506", "title": "Carlos Pedro Zilli", "text": "Biografia.\nCarlos Pedro Zilli nacque a Santa Cruz do Rio Pardo il 7 ottobre 1954 da Jos\u00e9 (morto il 18 gennaio 2018) e Teresinha de Jesus Zilli. Aveva cinque fratelli: Alicio, Alzira, Gilson e Donizetti. Ricevette il battesimo il 16 ottobre dello stesso anno dal frate domenicano Alberto Bortolan e la cresima il 19 settembre 1955 da monsignor Henrique Golland Trindade, vescovo di Botucatu.\nFormazione e ministero sacerdotale.\nIl 2 marzo 1976 entr\u00f2 nel seminario del Pontificio istituto missioni estere ad Assis. Prosegu\u00ec gli studi nei seminari dell'Istituto a Londrina e Florian\u00f3polis.\nIl 6 luglio 1984 emise la promessa definitiva di appartenenza all'Istituto e il giorno successivo fu ordinato diacono da monsignor Alfonso Niehues, arcivescovo metropolita di Florian\u00f3polis. Il 5 gennaio 1985 fu ordinato presbitero a Ibipor\u00e3 da monsignor Geraldo Majella Agnelo, arcivescovo metropolita di Londrina. Scelse come parola-guida della sua ordinazione un versetto della \"Prima lettera di Giovanni\": \"Ci\u00f2 che noi abbiamo udito, ci\u00f2 che noi abbiamo veduto con i nostri occhi, [...] noi lo annunziamo perch\u00e9 la nostra gioia sia perfetta\" (1 Gv 1, 1 e 4).\nIl 14 aprile 1985, seconda domenica di Pasqua, a Ibipor\u00e3 celebrando la messa per l'invio in Guinea-Bissau, ricevette il crocifisso missionario. Due giorni dopo part\u00ec per Roma con padre Luiz Miranda e il seminarista Vicente Dornelas, entrambi del PIME e, dopo una sosta in Portogallo, arriv\u00f2 in Guinea-Bissau, il 23 luglio 1985. A Mans\u00f4a studi\u00f2 il creolo e venne introdotto alla conoscenza della cultura, della storia, della politica, delle religioni e della Chiesa del Paese. Il 23 febbraio 1986 cominci\u00f2 il suo ministero di vicario parrocchiale della parrocchia di Nostra Signora della Grazia a Bafat\u00e1, il cui parroco era padre Antonio Clari. All'inizio del 1989 si trasfer\u00ec a Suzana con padre Giuseppe Fumagalli e fratel Renato Rovelli, rimanendovi fino alla fine del 1993. In questo periodo fu anche delegato dal vescovo Settimio Ferrazzetta per il settore pastorale di Cacheu. Dal 1986 al 1998 collabor\u00f2 nella formazione dei seminaristi della diocesi di Bissau, all'allora l'unica circoscrizione della Guinea Bissau. Dall'8 dicembre 1993 all'8 dicembre 1997 fu anche superiore regionale del PIME nel paese. Nel 1995 partecip\u00f2 all'assemblea generale dell'Istituto e fu membro della commissione preparatoria della stessa.\nNel 1998, prima a Roma e poi a Detroit, si prepar\u00f2 ad un servizio nella formazione in Brasile: frequent\u00f2 la scuola per formatori dei salesiani a Roma e ripass\u00f2 la lingua inglese. Nel 1999 venne nominato pro-rettore della comunit\u00e0 del seminario filosofico dell'Istituto a Brusque e nel 2000 direttore spirituale dello stesso e vice superiore della regione Brasile Sud.\nMinistero episcopale.\nIl 13 marzo 2001 papa Giovanni Paolo II lo nomin\u00f2 primo vescovo della nuova diocesi di Bafat\u00e1. Ricevette l'ordinazione episcopale il 30 giugno successivo dall'arcivescovo metropolita di Londrina Albano Bortoletto Cavallin, co-consacranti il vescovo di Bissau Jos\u00e9 C\u00e2mnate na Bissign e quello di Parintns Giuliano Frigeni. Erano presenti altri nove vescovi brasiliani e stranieri; padre Gianbattista Zanchi, superiore generale del PIME, e padre Giuseppe Fumagalli, in rappresentanza dei confratelli operanti in Guinea Bissau. Come motto episcopale scelse l'espressione: \"L'amore non passer\u00e0 mai\" (1 Cor 13,8). Prese possesso della diocesi il 18 agosto successivo. Fu il primo vescovo missionario brasiliano.\nDurante i suoi venti anni come vescovo di Bafat\u00e1, oltre al ministero in diocesi, svolse vari servizi inter-diocesani: segu\u00ec la Caritas, Radio Sol Mansi e la commissione inter-diocesana per le Pontificie Opere Missionarie, accompagn\u00f2 della vita consacrata e la pastorale del bambino e sostenne l'Universit\u00e0 Cattolica della Guinea-Bissau (UCGB).\nFu anche membro del consiglio di amministrazione della Fondazione Giovanni Paolo II per il Sahel.\nNel febbraio del 2006 e nel novembre del 2014 comp\u00ec la visita \"ad limina\".\nMor\u00ec dopo alcuni giorni di ricovero all'ospedale francescano di Cumura a Prabis poco dopo le 17 del 31 marzo 2021 all'et\u00e0 di 66 anni per COVID-19. Le esequie si tennero il 9 aprile alle ore 9 nella cattedrale di Nostra Signora della Grazia a Bafat\u00e1.\nGenealogia episcopale.\nLa genealogia episcopale \u00e8:"}
{"id": "9113512", "revid": "33751", "url": "https://it.wikipedia.org/wiki?curid=9113512", "title": "Stadio dell'Accademia Militare del Cairo", "text": ""}
{"id": "9113514", "revid": "1563111", "url": "https://it.wikipedia.org/wiki?curid=9113514", "title": "Sexual Personae", "text": ""}
{"id": "9113515", "revid": "123613886", "url": "https://it.wikipedia.org/wiki?curid=9113515", "title": "Fossalta (Copparo)", "text": "Fossalta \u00e8 una frazione del comune di Copparo.\nStoria.\nA partire dall'anno 906 si hanno le prime testimonianze scritte della frazione di Fossalta. Originariamente, il piccolo borgo era chiamato col nome di \"Fossa alta Fundus\" (lett. Fondo di Fossa Alta). \nLe prime notizie riguardanti la Chiesa di Sant'Andrea risalgono al XIV secolo. \nNel 1570, a seguito di un forte terremoto, il complesso religioso sub\u00ec danni enormi. Alla fine del Cinquecento, l'edificio fu completamente ristrutturato. Ad inaugurarlo fu il Vescovo dell'epoca, tale Giovanni Fontana.\nLa Chiesa venne riedificata nel XVIII secolo, ad opera di Don Tedeschi.\nNel 2013 sono stati rinvenuti due ossuari del XVII secolo.\nInfrastrutture e trasporti.\nPer raggiungere la frazione si pu\u00f2 percorrere la Strada Provinciale 20, Ferrara-Formignana.\nTradizioni e folclore.\nFossalta \u00e8 nota per ospitare un presepio storico. L'opera \u00e8 composta da una serie di modellini che ritraggono la vita contadina del XX secolo ferrarese."}
{"id": "9113521", "revid": "6923", "url": "https://it.wikipedia.org/wiki?curid=9113521", "title": "Maria Grazia Boni", "text": "Biografia.\nNacque a Sonnino nel 1797, sorella di Teresina (1802), figlie di un cacciatore. All'et\u00e0 di 15 anni sposa Marco Caperchio, diciassettenne mandriano, o secondo altri gi\u00e0 brigante. Da questa unione nacque un figlio, morto presto. Anche il marito ebbe stessa sorte, per mano di Mattia Caputi: fu ucciso nei pressi di Roma per vendetta. Poco dopo si spos\u00f2 nuovamente, questa volta con Francesco Nardelli, mentre la sorella prende come marito proprio Mattia Caputi. Dall'unione con Nardelli Maria Grazia ebbe due figli, la famiglia visse a Terracina, ma dopo poco tempo l'uomo si un\u00ec come brigante ad una banda di Sonnino e per seguire il marito Maria Grazia ritorn\u00f2 a Sonnino dai parenti.\nIn seguito all'inasprimento delle misure per la lotta al brigantaggio, venne ordinata la distruzione di Sonnino e la conseguente deportazione delle famiglie del luogo (inizialmente circa 200 persone). Maria Grazia e Teresina vennero imprigionate nel \"Reclusorio degli accattoni\" ricavato nei ruderi delle Terme di Diocleziano (secondo altre fonti fu uno stabilimento di lavoro) a Termini, al contrario degli uomini che vennero portati a Castel Sant'Angelo. Nardelli era ancora alla macchia quando fu emesso un decreto di amnistia: secondo il racconto di Maria Grazia, il marito avrebbe sbagliato sede vescovile dove consegnarsi, cio\u00e8 Terracina invece che Piperno, secondo altre fonti invece non sarebbe arrivato secondo i tempi stabiliti dal decreto. Nardelli fu allora arrestato e condotto al carcere del Porto d'Anzio. Quando papa Leone XII ordin\u00f2 di trasferire i briganti a Civitavecchia, Nardelli riusc\u00ec a fuggire insieme ad un compagno rifugiandosi a Terracina; qui si riun\u00ec ad una banda ancora attiva in zona e durante uno scontro a fuoco con i soldati rimase ferito e fu trasportato all'ospedale di Gaeta, alle Mole di Gaeta, e successivamente imprigionato.\nIn seguito a questo episodio, Maria Grazia decise di sposarsi per la terza volta con un cappellaio di origini gitane di nome Kimerly da cui ebbe un figlio. In seguito alla morte del terzo marito e del figlio fece ritorno a Sonnino. Qui fu raggiunta dallo scrittore Edmond About che ne raccolse le sue memorie.\nLa modella.\nDurante la permanenza a Termini, tutti i giorni passavano soprattutto degli artisti appartenenti all'Accademia di Francia a Roma per copiare i costumi indossati. E furono Louis L\u00e9opold Robert e Achille-Etna Michallon a presentare richiesta per entrare in carcere attratti dalla bellezza sia delle donne che dei costumi: fu cos\u00ec che Maria Grazia inizi\u00f2 a posare come modella per Jean-Victor Schnetz (in precedenza gi\u00e0 direttore dell'Accademia, e allievo di Jacques-Louis David come lo stesso Robert), mentre sua sorella Teresina divenne la modella preferita proprio di Robert \"per la gentilezza dei suoi tratti\".\nAl momento della sua liberazione fece fortuna negli \"atelier\" romani: \u00abEra il vero tipo della moglie del brigante, superba di statura e di forme \u2013 con una testa coronata dalle pi\u00f9 magnifiche boccolature \u2013 forte, altezzosa, impavida, con l'occhio e il gesto di comando, qualcosa di simile a quel genio della libert\u00e0 celebrato nei ditirambi dei poeti.\u00bb"}
{"id": "9113542", "revid": "76963", "url": "https://it.wikipedia.org/wiki?curid=9113542", "title": "Guarniero di Magdeburgo", "text": "Biografia.\nDiscendeva dalla nobile famiglia sveva di \"Edelfrei\" dei Steu\u00dflingen ed era figlio di Gualtiero di Steu\u00dflingen (* intorno al 980) e di sua moglie Eggela. Nella cattedrale di Magdeburgo \u00e8 presente una lastra tombale su cui si legge: \"Nonas februarii obiit Eggela mater sct Annonis coloniensis archiepiscopi\" (Il 5 febbraio mor\u00ec Eggela, la madre di sant'Annone, arcivescovo di Colonia). Non \u00e8 presente un anno di morte. La scritta e il fatto che parla di sant'Annone (canonizzato nel 1183) portano alla conclusione che la lapide di Eggela pu\u00f2 essere stata fatta solo dopo il 1183. Annone II, arcivescovo di Colonia, e Guarniero, arcivescovo di Magdeburgo, erano fratelli.\nDal 1063/1064 fece ricostruire l'abbazia di Nostra Signora e inizi\u00f2 la costruzione della chiesa. sostenne il vescovo Burcardo II di Halberstadt, suo nipote, nella fondazione degli Huysburg inviando il monaco Thizelin dal monastero di Berge a Huysburg. Nel 1064 ricevette il villaggio di Subitzi, insediamento oggi non identificato, dall'imperatrice Agnese e nel gennaio 1071 undici \"Hufen\" di terra a Zehling e Osmarsleben dalla Giuditta a Quedlinburg.\nNel 1077 Guarniero consacr\u00f2 l'altare maggiore della cattedrale di Magdeburgo.\nNella lotta per le investiture si oppose a Enrico IV e consacr\u00f2 come re Rodolfo di Rheinfelden. Tuttavia, quando quest'ultimo ed Enrico IV, che era tornato dall'Italia, combatterono una battaglia sul fiume Streu vicino a Mellrichstadt a W\u00fcrzburg il 7 agosto 1078, Guarniero fugg\u00ec con il vescovo di Merseburgo e altri prelati. Mentre era in fuga, venne ucciso da un contadino in Turingia. Il suo corpo fu trasferito a Magdeburgo e sepolto nel monastero di Nostra Signora, da lui ricostruito in precedenza."}
{"id": "9113544", "revid": "599013", "url": "https://it.wikipedia.org/wiki?curid=9113544", "title": "Marin Lali\u0107", "text": " "}
{"id": "9113545", "revid": "123722330", "url": "https://it.wikipedia.org/wiki?curid=9113545", "title": "Roderick Townsend", "text": "Biografia.\nNato con danni permanenti ai nervi della spalla destra, del braccio e del collo a causa di problemi durante il parto, ha iniziato a praticare l'atletica leggera paralimpica nel 2014, ha vestito per la prima volta la maglia della nazionale statunitense ai campionati mondiali paralimpici di Doha, dove ha conquistato tre medaglie d'argento nel salto in lungo e salto triplo T47 e nella staffetta 4\u00d7100 metri T42-47 e l'oro nel salto in alto T47.\nNel 2016 ha partecipato ai Giochi paralimpici di Rio de Janeiro conquistando due medaglie d'oro nel salto in alto e salto in lungo T47 e classificandosi quinto nei 100 metri piani T47. L'anno successivo, ai mondiali paralimpici di Londra 2017 si \u00e8 riconfermato campione iridato del salto in alto T47, mentre si \u00e8 classificato quarto e sesto rispettivamente nel salto in lungo T47 e nei 100 metri piani T47.\nAi campionati mondiali paralimpici di Dubai 2019 \u00e8 tornato a conquistare il suo terzo titolo di campione del mondo del salto in alto T47 oltre alla medaglia d'argento nel salto in lungo T47.\nNel 2021 ha preso parte ai Giochi paralimpici di Tokyo, dove ha conquistato la medaglia d'argento nel salto in lungo T47 e la medaglia d'oro nel salto in alto T47 dove, con la misura di 2,15\u00a0m, ha anche fatto registrare il nuovo record mondiale paralimpico per la categoria T46.\n\u00c8 sposato con l'altista olimpionica Tynita Butts-Townsend."}
{"id": "9113546", "revid": "131145", "url": "https://it.wikipedia.org/wiki?curid=9113546", "title": "Roderick Townsend-Roberts", "text": ""}
{"id": "9113548", "revid": "365417", "url": "https://it.wikipedia.org/wiki?curid=9113548", "title": "Indifferentemente (libro)", "text": "Indifferentemente \u00e8 il libro autobiografico scritto nel 2021 da Mario Trevi con Salvatore Architravo. \nTrama.\nMario Trevi, nome d'arte di Agostino Capozzi, racconta la propria dividendo il libro in due percorsi: la carriera e la vita privata. Nella prima parte del libro racconta l'inizio della sua carriera, la gavetta iniziata nella periferia di Napoli, la scoperta da parte del musicista Attilio Staffelli, le prime incisioni su 78 giri, la Piedigrotta, i Festival di Napoli, dove \u00e8 primo interprete, nel 1963, del brano Indifferentemente, le tourn\u00e9e all'estero, gli incontri con vari personaggi del mondo dello spettacolo, le esperienze teatrali e cinematografiche, fino ad arrivare ai sessant'anni di carriera e la sua esperienza con il web. Nella seconda parte del libro \"Trevi racconta Capozzi\": la nascit\u00e0, la povert\u00e0, la famiglia, la fede, la politica, i miti.\nIl libro continua con una serie di testimonianze da parte di artisti, come Renzo Arbore, Sergio Bruni, Vinicio Capossela, Gigi D'Alessio, Nino D'Angelo, Tullio De Piscopo, Milva, James Senese.\nIl libro si conclude con una minuziosa discografia, divisa per anni e completa di numeri di catalogo delle singole incisioni, la teatrografia divisa per ogni singolo spettacolo completo di cast, la filmografia e la bibliografia.\nIl libro \u00e8 corredato da foto, \u00e8 composto da 205 pagine e presenta un Codice QR che permette di accedere direttamente al sito ufficiale ed i vari profili ufficiali presenti su Facebook, Instagram, You Tube e digital store."}
{"id": "9113551", "revid": "1372005", "url": "https://it.wikipedia.org/wiki?curid=9113551", "title": "Guarniero di Steu\u00dflingen", "text": ""}
{"id": "9113556", "revid": "1564499", "url": "https://it.wikipedia.org/wiki?curid=9113556", "title": "Regio consolato di commercio", "text": "Il regio consolato di commercio era una giurisdizione territoriale del regno di Napoli dotata di funzioni amministrative e giudiziarie. \nIstituiti da re Carlo III di Borbone nel 1739 e progressivamente implementati tra il 1740 e il 1743, i regi consolati di commercio avevano sede nelle principali citt\u00e0 del regno; ogni provincia poteva annoverare uno o pi\u00f9 consolati, e ogni centro abitato era assoggettato a un determinato consolato della sua stessa provincia. I regi consolati di commercio fungevano, tra l'altro, da tribunale civile di prima istanza (o di seconda, laddove i singoli feudatari avessero istituito eventuali corti locali), mentre la competenza per l'eventuale appello spettava al supremo magistrato di commercio di Napoli, la cui giurisdizione si estendeva all'intero regno. Ciascun regio consolato di commercio era amministrato da un collegio composto da almeno quattro membri: un priore, due consoli e un assessore; tutte le suddette cariche si rinnovavano annualmente.\nL'istituzione dei regi consolati di commercio fu fortemente osteggiata dai feudatari locali che, ritenendo lese le loro prerogative, si appellarono tempestivamente al re. Questi, nel 1746, ritenne opportuno accogliere le rimostranze dei feudatari: le funzioni del supremo magistrato di commercio di Napoli furono dunque rimodulate mentre tutti i regi consolati di commercio (ad eccezione di quelli ubicati in alcune citt\u00e0 portuali) cessarono le proprie attivit\u00e0 al termine dello stesso anno 1746."}
{"id": "9113558", "revid": "767487", "url": "https://it.wikipedia.org/wiki?curid=9113558", "title": "Yakuza Princess", "text": "Yakuza Princess \u00e8 un film del 2021 diretto da Vicente Amorim. \u00c8 basato sulla graphic novel \"Samurai Shiro\" di Danilo Beyruth.\nTrama.\nAmbientato a San Paolo, la protagonista Akemi compiuti i ventuno anni scopre il suo legame con la yakuza che la vuole morta."}
{"id": "9113568", "revid": "439868", "url": "https://it.wikipedia.org/wiki?curid=9113568", "title": "Chiesa dello Sposalizio di Maria Vergine (Trento)", "text": "La chiesa dello Sposalizio di Maria Vergine \u00e8 la parrocchiale situata in via San Bernardino a Trento, in Trentino. Fa parte della zona pastorale di Trento dell'omonima arcidiocesi e risale al XIX secolo.\nStoria.\nIl luogo di culto venne eretto a Trento su progetto di Emilio Paor. Il cantiere venne aperto nel 1896 e chiuso nel 1898. \nLa chiesa venne affidata alla congregazione delle Sacre Stimmate, o Bertoniani, che l'aveva fortemente voluta. La benedizione fu impartita a lavori conclusi e la solenne consacrazione fu celebrata circa tre anni dopo, il 22 settembre 1901. Venne elevata a dignit\u00e0 parrocchiale nel 1960.\nDescrizione.\nEsterni.\nLa chiesa mostra orientamento verso sud. La facciata si presenta in stile neorinascimentale ed \u00e8 suddivisa in due ordini ognuno tripartito verticalmente e con il grande frontone triangolare in alto. Il portale \u00e8 architravato ed \u00e8 sormontato dall'interessante lunetta decorata da Giovanni Battista Chiocchetti nel 1898. Sopra di questa, in asse, una finestra a trifora porta luce alla sala.\nInterni.\nLa navata interna \u00e8 unica e formata da tre campate scandite da paraste. La sala \u00e8 ampliata dalla preenza di due cappelle laterali poste specularmente. Attraverso l'arco santo si accede al presbiterio, leggermente rialzato. Le rifiniture e le decorazioni interne sono eseguite in parte con stucchi in rilievo."}
{"id": "9113571", "revid": "2056951", "url": "https://it.wikipedia.org/wiki?curid=9113571", "title": "Legislazione sul lavoro", "text": ""}
{"id": "9113580", "revid": "696149", "url": "https://it.wikipedia.org/wiki?curid=9113580", "title": "Stazione di Duca d'Aosta", "text": ""}
{"id": "9113593", "revid": "696149", "url": "https://it.wikipedia.org/wiki?curid=9113593", "title": "Stazione di San Michele (Campobasso)", "text": ""}
{"id": "9113595", "revid": "439868", "url": "https://it.wikipedia.org/wiki?curid=9113595", "title": "Chiesa dello Sposalizio di Maria Vergine", "text": ""}
{"id": "9113597", "revid": "696149", "url": "https://it.wikipedia.org/wiki?curid=9113597", "title": "Stazione di Campobasso Centrale", "text": ""}
{"id": "9113604", "revid": "307923", "url": "https://it.wikipedia.org/wiki?curid=9113604", "title": "Chiesa dei Santi Pietro e Paolo (Gessate)", "text": "La chiesa dei Santi Pietro e Paolo \u00e8 la parrocchiale di Gessate, in citt\u00e0 metropolitana ed arcidiocesi di Milano; fa parte del decanato di Melzo.\nStoria.\nLa prima citazione di una chiesetta a Gessate, dedicata solo a San Pietro, \u00e8 contenuta nel \"Liber Notitiae Sanctorum Mediolani\", redatto da Goffredo da Bussero nel Basso Medioevo; una seconda menzione si ritrova della \"Notitia Cleri\" del 1398, in cui si legge che questa cappella dipendeva dalla pieve dei Santi Gervasio e Protasio di Gorgonzola.\nGrazie alla \"Nota parrocchie Stato di Milano\", compilata nel 1781, si conosce che all'epoca i parrocchiani erano 1101, saliti a 1252 nel 1788; in quell'anno risultava che la chiesa di San Pietro aveva come filiali gli oratori di San Pancrazio e di Maria Vergine Addolorata in localit\u00e0 Pirrogalla.\nNel 1897 l'arcivescovo Andrea Carlo Ferrari, compiendo la sua visita pastorale, annot\u00f2 che il reddito era pari a 358 lire e che nella chiesa di San Pietro aveva sede la confraternita del Santissimo Sacramento.\nAlcuni anni dopo, nel 1912 si decise di costruire una nuova chiesa; cos\u00ec, il progetto fu affidato all'ingegner Antonio Roncoroni e il terreno venne ceduto dai fratelli Ronchetti.\nLa prima pietra della nuova parrocchiale fu posta il 30 giugno 1913 dal cardinale Andrea Carlo Ferrari; in tre anni i lavori terminarono e la consacrazione venne impartita 30 aprile 1916.\nDescrizione.\nFacciata.\nLa facciata a salienti della chiesa \u00e8 scandita da quattro lesene e presenta al centro il portale maggiore strombato e ai lati i due ingressi secondari, mentre sopra si aprono tre rosoni.\nAnnesso alla parrocchiale \u00e8 il campanile a base quadrata, abbellito da paraste angolari; la cella presenta su ogni lato una monofora ed \u00e8 coronata dalla guglia piramidale.\nInterno.\nL'interno dell'edificio \u00e8 suddiviso da grossi pilastri sorreggenti archi a tutto sesto in tre navate, la centrale delle quali coperta da volte a crociera; al termine dell'aula si sviluppa il presbiterio, chiuso dall'abside semicircolare.\nQui sono conservate diverse opere di pregio, tra le quali la tela ritraete la \"Pentecoste e la discesa dello Spirito Santo sugli Apostoli e Maria\", eseguita da Antonio Campi nel 1580, la pala che rappresenta l\"Incredulit\u00e0 di San Tommaso\", dipinta nel 1567 da Bernardino Campi, e gli affreschi raffiguranti \"San Pietro che riceve le chiavi\" e la \"Conversione di San Paolo\", realizzati da Giovanni Battista Rivetta."}
{"id": "9113607", "revid": "1702319", "url": "https://it.wikipedia.org/wiki?curid=9113607", "title": "Gambia (disambigua)", "text": ""}
{"id": "9113608", "revid": "810736", "url": "https://it.wikipedia.org/wiki?curid=9113608", "title": "Gibuti (disambigua)", "text": ""}
{"id": "9113613", "revid": "124769053", "url": "https://it.wikipedia.org/wiki?curid=9113613", "title": "\u00c9lectricit\u00e9 du Liban", "text": "\u00c9lectricit\u00e9 du Liban (in acronimo EDL) \u00e8 un'impresa pubblica libanese che controlla il 90% del settore energetico curando la produzione, trasmissione e distribuzione di energia elettrica in Libano.\nStoria.\nNel 1908 la distribuzione dell'energia elettrica a Beirut fu affidata alla Soci\u00e9t\u00e9 anonyme du Gaz de Beyrouth per poi passare, nel 1923, alla francese Soci\u00e9t\u00e9 d'Electricit\u00e9 de Beyrouth, con sede a Parigi e incaricata anche della gestione della rete tranviaria. Nel 1939, alla vigilia della seconda guerra mondiale, la societ\u00e0 gestiva una centrale a Diesel da 4500 kW e la centrale idroelettrica di Safa, che produceva 6400 kW.\nNegli anni della guerra e del primo dopoguerra la Soci\u00e9t\u00e9 d'Electricit\u00e9 de Beyrouth dovette fronteggiare una forte carenza produttiva e fu acquistata dallo Stato libanese nel marzo 1954. L'azienda fu quindi sostituita da un ufficio autonomo denominato Office d'Electricit\u00e9 ed des Transports en Commun (OETC), che ne assunse le funzioni e avvi\u00f2 la costruzione della centrale elettrica di Zouk, inaugurata nel 1956. Nel 1961 il ramo del trasporto pubblico venne scorporato e assegnato a l'Office des Chemins de Fer mentre l'OETC mut\u00f2 denominazione prima in Office d'Electricit\u00e9 (ODE) e poi, nel 1964, in Office de l'Electricit\u00e9 du Liban (OEL), ottenendo il monopolio sulla produzione, trasformazione e distribuzione dell'energia elettrica in tutto il Libano.Nel l\u2019ultimo anno l\u2019azienda a causa della forte svalutazione e della che crisi economica l\u2019azienda non \u00e8 riuscita a portare regolarmente energia elettrica a la maggior parte della popolazione libanese."}
{"id": "9113614", "revid": "580", "url": "https://it.wikipedia.org/wiki?curid=9113614", "title": "Affare Elf", "text": "L'affare Elf (in francese: \"Affaire Elf\") \u00e8 un grosso scandalo, associato ad una lunga vicenda politico-finanziaria, scoppiato nel 1994 e che ha coinvolto l'azienda petrolifera Elf-Aquitaine per appropriazione indebita per un totale di 504 milioni di dollari, a seguito di un'indagine della Commission des Op\u00e9rations de Bourse sul finanziamento dell'azienda tessile \"Bidermann\" tra il 1989 e il 1993. Questo caso \u00e8 considerato \"il pi\u00f9 grande scandalo politico-finanziario e di appropriazione indebita in una democrazia occidentale dalla fine della seconda guerra mondiale\u201d.\nL'indagine istruttoria, condotta dal giudice Eva Joly, ha rapidamente messo in luce un'impressionante rete di corruzione coinvolgente politici e dirigenti d'azienda. L'azienda francese Elf \u00e8 diventata, a seguito di una serie di fusioni, un colosso petrolifero, e avrebbe beneficiato della benevolenza del potere esecutivo francese, che considera l'approvvigionamento di petrolio un'attivit\u00e0 economica strategica. \nAppropriazione indebita.\nLa direzione di Elf ha proceduto alla fatturazione eccessiva \u2013 come nel caso delle fregate di Taiwan in cui nel 1991 delle aziende francesi dovevano vendere sei fregate alla marina taiwanese, o durante l'acquisizione della raffineria a Leuna, in Germania \u2013 con lo scopo di pagare tangenti. \u00c8 stato anche utilizzato il meccanismo dei lavori fittizi per remunerare a spese della societ\u00e0 dei parenti di persone coinvolte in uno dei casi di questo complicato affare. \nQuesta storia tentacolare ha anche compromesso il ministro Roland Dumas e la sua amante Christine Deviers-Joncour. Quest'ultimo ha scritto nel suo libro \"La puttana della Repubblica\" di essere stata remunerata con un appartamento in rue de Lille a Parigi per i servizi resi. \nPi\u00f9 di 300\u00a0millioni di euro sono stati sottratti tra il 1989 e il 1993 sotto la presidenza di Lo\u00efk Le Floch-Prigent e con la complicit\u00e0 del direttore degli affari generali Alfred Sirven, e di Andr\u00e9 Tarallo, il rappresentante di Elf in molte questioni africane. \nLe condanne dei principali imputati.\nOltre alle multe e alle pene inflitte, gli imputati sono stati condannati anche rimborsare le somme sottratte, il che a volte raggiunge le decine di milioni di euro per persona condannata. \nLa difficolt\u00e0 nell'applicazione delle pene.\nLa procura di Parigi \u00e8 regolarmente interrogata sull'effettiva applicazione delle sentenze emesse nel caso Elf."}
{"id": "9113616", "revid": "599013", "url": "https://it.wikipedia.org/wiki?curid=9113616", "title": "Gabriel Garc\u00eda", "text": "Carriera.\nClub.\nLa carriera di Gabriel Garc\u00eda inizia nella squadra giovanile del , dove muove i primi passi all'et\u00e0 di dodici anni. In seguito gioca parallelamente nei tornei scolastici portoricani, impegnato con la , mentre nella stagione 2016-17 fa il suo esordio da professionista nella Liga de Voleibol Superior Masculino, facendo parte dei .\nSi trasferisce per motivi accademici negli Stati Uniti d'America, dove gioca nella NCAA Division I dal 2018 al 2021 con la : viene insignito di numerosi riconoscimenti individuali, tra i quali quello di National Player of the Year del 2020, raggiungendo la finale per il titolo nazionale durante il suo \"senior year\".\nNella stagione 2021-22 viene ingaggiato dalla , club impegnato nella Superlega italiana. \nNazionale.\nFa parte della nazionale portoricana Under-19 in occasione dei campionati mondiali 2015 e 2017, conquistando invece la medaglia di bronzo alla Coppa panamericana 2017, dove viene premiato come miglior realizzatore e miglior opposto del torneo, oltre a mettere al segno il record di punti in un singolo incontro del torneo, siglandone 43; con la selezione Under-21 \u00e8 invece impegnato alla Coppa panamericana 2017.\nNel 2019 fa il suo debutto in nazionale maggiore in occasione della NORCECA Champions Cup, mentre due anni pi\u00f9 tardi conquista la medaglia d'oro al campionato nordamericano 2021."}
{"id": "9113617", "revid": "547034", "url": "https://it.wikipedia.org/wiki?curid=9113617", "title": "Litanie prelauretane", "text": "Per litanie prelauretane si intende un gruppo di litanie diffuse prima del 1587, anno in cui il formulario delle litanie lauretane venne approvato dal papa Sisto V con la bolla \"Reddituri\". Inoltre, il 6 settembre 1601 con il decreto del Sant'Ufficio \"Quoniam multi\" papa Clemente VIII proib\u00ec la recita pubblica di tutte le litanie, tranne quelle \"lauretane\", e quelle dei \"santi\"; Inoltre, dispose che per il futuro la competenza per qualsiasi modifica \u00e8 demandata alla Sacra Congregazione dei Riti, prescrizione tuttora in vigore. Di conseguenza le litanie prelauretane caddero in disuso.\n\"Letanie devotissime\" (1524).\nNel 1524 il frate Giovanni da Falerone, minore osservante, diede alle stampe un libretto di preghiere in cui sono contenute le \"Letanie devotissime in laude de la Vergine Maria advocata sollicita de' Peccatori\", che si articolano nelle seguenti invocazioni:\nAltre quattro varianti.\nSono note altre quattro varianti delle \"litanie\". \nLa prima serie proviene da un messale antico appartenuto al sacerdote Giovanni Battista Cosimi da Mogliano e pubblicata dal Vogel.\nLa seconda serie proviene da un \"Officium B. Virginis\" stampato a Venezia nel 1513.\nLa terza serie si trova in un \"Officium B. Virginis\" stampato a Carpi nel 1503.\nLa quarta serie \u00e8 dedotta da un \"Compendium orationum\" stampato a Venezia nel 1561 e pubblicata dal Vogel.\nQueste quattro varianti presentano le seguenti invocazioni:\nLitanie de Notre Dame (1586).\nSi tratta di una serie di litanie contenuta nell\"Office de la Vierge Marie \u00e0 l'usage de l'Eglise Catholique, Apostolique, et Romaine\" stampata a Parigi nel 1586."}
{"id": "9113620", "revid": "799790", "url": "https://it.wikipedia.org/wiki?curid=9113620", "title": "William B. Helmreich", "text": "Insegnava sociologia al City College di New York, al Colin Powell School for Civic and Global Leadership e al Graduate Center of the City University of New York.\nHelmreich era professore illustre al City University of New York, specializzato in relazioni razziali ed etniche, religione, immigrazione, comportamento a rischio, sociologia di New York City, sociologia urbana, comportamento dei consumatori e ricerche di mercato.\nCarriera.\nHelmreich nacque nel 1945 a Zurigo, da genitori sopravvissuti all'olocausto. L'anno dopo fu portato negli Stati Uniti, crescendo a New York City, nell'Upper West Side di Manhattan.\nHelmreich scrisse sui suoi primi anni il libro \"Wake Up, Wake Up, to Do the Work of the Creator\" (una frase che, in Yiddish, veniva detta da coloro che andavano di casa in casa per risvegliare i fedeli alla preghiera quotidiana).\nQuando gli \u00e8 stato chiesto delle registrazioni di \"molti dei famosi Roshei Yeshiva del passato\" che aveva intervistato, egli rispose \"Hai ancora le registrazioni? [...] Un tempo pensavo di averlo fatto, ma sembra che tutto quello che ho sono le trascrizioni\". Queste le don\u00f2 alla sua alma mater, la Yeshiva University.\nMorte.\nHelmreich mor\u00ec di COVID-19 il 28 marzo 2020, a Great Neck all'et\u00e0 di 74 anni, agli inizi della pandemia di COVID-19."}
{"id": "9113646", "revid": "2039387", "url": "https://it.wikipedia.org/wiki?curid=9113646", "title": "Collegio elettorale di Bassano del Grappa (Camera dei deputati)", "text": "Il collegio di Bassano del Grappa fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Veneto 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Bassano del Grappa era uno dei 37 collegi uninominali in cui era suddiviso il Veneto e, come previsto dal D.Lgs. del 20 dicembre 1993 n. 536, era interamente compreso nella provincia di Vicenza e comprendeva i seguenti comuni: Bassano del Grappa, Campolongo sul Brenta, Cartigliano, Cassola, Cismon del Grappa, Marostica, Mussolente, Nove, Pianezze, Pove del Grappa, Romano d'Ezzelino, Ros\u00e0, Rossano Veneto, San Nazario, Solagna, Tezze sul Brenta e Valstagna."}
{"id": "9113649", "revid": "122861290", "url": "https://it.wikipedia.org/wiki?curid=9113649", "title": "Neil Aspin", "text": "Biografia.\nEra soprannominato \"Skull\" (\"Teschio\") a causa della precoce perdita dei capelli che aveva subito.\nCaratteristiche tecniche.\nGiocatore.\nPoteva giocare sia come difensore centrale che come terzino destro.\nAllenatore.\nIn molti dei club che ha allenato il suo stile di gioco \u00e8 stato caratterizzato da una particolare cura della fase difensiva delle sue squadre.\nCarriera.\nGiocatore.\nAspin inizi\u00f2 a giocare nelle giovanili del (il club per cui tifava fin da bambino) e, il 20 febbraio 1982, scendendo in campo nella partita del campionato inglese di prima divisione persa per 2-0 in casa contro l', divenne il secondo pi\u00e0 giovane debuttante nella storia del club dietro a Peter Lorimer, con un'et\u00e0 di 16 anni, 10 mesi e 9 giorni; curiosamente, nonostante una carriera quasi ventennale, questa si rivel\u00f2 anche essere la sua unica presenza in carriera in prima divisione: al termine della stagione il Leeds United retrocede infatti in seconda divisione, categoria in cui pur essendo ancora un \"teenager\" Aspin nella stagione 1982-1983 viene schierato con buona regolarit\u00e0 dal neoallenatore Eddie Gray, giocando 15 partite di campionato. Nella stagione successiva continua a scendere in campo con regolarit\u00e0 (21 presenze totali) ed il 17 marzo 1984 nella vittoria casalinga per 2-1 contro il realizza la sua prima rete in carriera tra i professionisti. Nella stagione 1983-1984, all'et\u00e0 di 19 anni, inizia poi a giocare da titolare, disputando 32 partite di campionato; mantiene il posto in squadra anche per le successive quattro stagioni, tutte trascorse in seconda divisione, con anche una finale play-off persa (nella stagione 1987-1988). In totale mette a segno 5 reti in 210 partite di campionato (e 6 reti in 244 presenze fra tutte le competizioni ufficiali) con il Leeds United.\nNell'estate del 1989 viene ceduto per 150000 sterline al di John Rudge, a sua volta militante in seconda divisione dopo la promozione ottenuta nella stagione 1988-1989; nella sua prima stagione con i \"Valiants\" gioca 42 partite di campionato, ed a fine stagione viene anche nominato capitano del club. Anche nella stagione seguente e nella stagione 1990-1991, che il club conclude con una retrocessione in terza divisione, Aspin continua a giocare regolarmente da titolare. Trascorre poi due stagioni consecutive in questa categoria: nella prima vince un Football League Trophy, mentre nella seconda, grazie alla vittoria dei play-off (dopo aver perso la finale l'anno precedente), conquista una promozione in seconda divisione. Anche in questo biennio mantiene fisso il posto da titolare e la fascia da capitano. Nelle cinque stagioni successive gioca poi in seconda divisione con il Port Vale, scendendo tra l'altro in campo anche nella finale della Coppa Anglo-Italiana 1995-1996, persa contro il . Nel gennaio del 1999 John Rudge, l'allenatore che l'aveva voluto in squadra dieci anni prima, viene esonerato e sostituito in panchina da Brian Horton, che al termine della stagione cede Aspin al , club di quarta divisione: lascia cos\u00ec il Port Vale dopo complessive 410 presenze e 3 reti fra tutte le competizioni ufficiali (tra cui 353 presenze e 3 reti in partite di campionato, la maggior parte delle quali in seconda divisione). Con il Darlington gioca in totale 53 partite di campionato, 3 delle quali nei play-off della Third Division 1999-2000, in cui i \"Quakers\" perdono la finale per la promozione in terza divisione per 1-0 contro il (per Aspin si tratta della terza finale play-off persa su altrettante giocate in carriera, dal momento che nella stagione 1993-1994, in cui il Port Vale vinse la finale, lui non scese in campo nella finale stessa). Lascia poi il Darlington nel gennaio del 2001 per passare all', con cui rimane fino a fine stagione giocando in totale altre 10 partite in quarta divisione, grazie alle quali arriva ad un bilancio totale (play-off inclusi) di 626 presenze e 8 reti nei campionati della Football League.\nNell'estate del 2001 Aspin, pur se svincolato ed ormai trentaseienne, non smette per\u00f2 di giocare: scende infatti in Northern Premier League First Division (settima divisione) ai semiprofessionisti dell', dove \u00e8 contemporaneamente giocatore e vice allenatore; nella sua prima stagione il club vince il campionato e viene promosso in Northern Premier League (sesta divisione), categoria in cui Aspin milita nel biennio successivo: nella stagione 2003-2004, che \u00e8 la sua ultima in carriera, gioca in realt\u00e0 in modo molto sporadico, concentrandosi prevalentemente sul ruolo di vice allenatore su richiesta dell'allenatore John Reed.\nAllenatore.\nIl 18 gennaio 2005, dopo alcuni mesi lontano dal mondo del calcio, torna all'Harrogate Town (che nel frattempo era stato ammesso al neonato campionato di Conference North, che era sempre il sesto livello del calcio inglese) come allenatore; qui, conclude la sua prima stagione mancando di un punto la qualificazione ai play-off, che viene comunque conquistata nella stagione successiva. Una volta qualificatosi, l'Harrogate Town viene poi eliminato in semifinale dagli con il punteggio di 1-0. In questa stagione il club gioca tra l'altro anche la prima partita ufficiale della sua storia contro un club della Football League: si tratta del primo turno della FA Cup 2005-2006, concluso con pareggio per 1-1 contro il , club di quarta divisione, che riesce poi a passare il turno al replay vincendo per 6-5 ai calci di rigore dopo un ulteriore pareggio, questa volta con il punteggio di 0-0. Aspin allena l'Harrogate Town per altre tre stagioni, in cui conquista nell'ordine due sesti ed un decimo posto in classifica, dopo il quale si dimette con la motivazione che, con il budget a disposizione, era a suo modo di vedere impossibile ottenere risultati migliori.\nGi\u00e0 pochi giorni dopo le dimissioni viene ingaggiato dall', club di Northern Premier League Division One North (ottava divisione); nella sua prima stagione vince il campionato, con conseguente promozione in Northern Premier League (settima divisione). Nell'estate del 2010 porta in squadra per 15000 sterline il ventitreenne Jamie Vardy, che in seguito giocher\u00e0 in Premier League (vincendovi anche un titolo di capocannoniere) e nella nazionale inglese; oltre a Vardy, riporta in squadra a titolo definitivo l'altro attaccante Lee Gregory, che aveva giocato in prestito all'Halifax Town la parte finale della stagione 2009-2010, e che a sua volta in seguito diventer\u00e0 un professionista, arrivando a giocare diverse stagioni in seconda divisione. Riesce cos\u00ec per il secondo anno di fila a vincere il campionato, conquistando cos\u00ec la promozione in Conference North; nell'estate del 2010 cede Vardy al per 500000 sterline, ma nonostante questo sfiora una terza promozione consecutiva: l'Halifax Town termina infatti il campionato al terzo posto in classifica, perdendo per\u00f2 la semifinale play-off contro il con un punteggio aggregato di 3-2. La promozione in Conference National (quinta divisione e pi\u00f9 alto livello calcistico inglese al di fuori della Football League) arriva comunque al termine della stagione 2012-2013, grazie alla vittoria per 1-0 nella finale play-off contro il ; in questa stagione vince inoltre la West Riding County Cup, sconfiggendo in finale il con il punteggio di 1-0. Nella stagione 2013-2014, pur essendo reduce da tre promozioni in quattro anni, Aspin conquista grazie al quinto posto in classifica una nuova qualificazione ai play-off, nei quali arriva poi un'eliminazione in semifinale per mano del con il punteggio di 2-0; la stagione 2014-2015 si apre invece con cinque vittorie nelle prime sei partite di campionato, a cui fa seguito un campionato trascorso integralmente a lottare per la promozione ma concluso al nono posto in classifica a causa di una sola vittoria conquistata nelle ultime quindici giornate. In questa stagione Aspin, che nell'ottobre del 2014 aveva rinnovato il contratto che lo legava all'Halifax Town per ulteriori due stagioni, scende peraltro in campo come giocatore giocando 21 minuti nella partita di West Riding County Cup persa per 3-0 sul campo del Guiseley l'1 ottobre 2014.\nIl 17 settembre 2015, dopo aver conquistato una vittoria nelle prime dieci giornate di campionato, viene a sorpresa esonerato, con la motivazione di un lungo periodo di carenza di risultati che si trascinava dal febbraio del 2015; il successivo 27 novembre viene ingaggiato con un contratto di un anno e mezzo dal , altro club della medesima categoria, nonch\u00e9 club della sua citt\u00e0 natale. Rimane in carica fino al 4 ottobre 2017 quando, dopo un nono ed un ottavo posto in classifica nelle due stagioni precedenti, si dimette dall'incarico per firmare un contratto fino al termine della stagione 2018-2019 con il Port Vale, suo ex club, dove richiama con s\u00e9 con un ruolo da consulente il suo vecchio allenatore e mentore John Rudge. I \"Valiants\", al suo arrivo sulla panchina del club, occupavano la ventiduesima posizione in classifica nel campionato inglese di quarta divisione: Aspin nel mese di ottobre 2017, ovvero il suo primo in carica, conquista tre vittorie in cinque partite, rendimento che comunque non riesce a mantenere nel seguito della stagione: complice per\u00f2 anche una buona striscia da tredici punti in cinque partite (compresa una vittoria per 4-0 contro il primo in classifica e futuro vincitore del campionato) nel mese di dicembre, riesce comunque a conquistare la salvezza con un ventesimo posto in classifica. Il 30 gennaio 2019, complice anche una striscia di risultati negativa nel mese di dicembre 2018, si dimette a quindici mesi di distanza dal suo arrivo nel club, con la squadra che si trovava comunque al di fuori della zona retrocessione in campionato."}
{"id": "9113650", "revid": "1318658", "url": "https://it.wikipedia.org/wiki?curid=9113650", "title": "EMI Music Japan", "text": ", in precedenza , \u00e8 stata una delle principali etichette discografiche giapponesi. Divenne una consociata interamente controllata della societ\u00e0 musicale britannica EMI Group Ltd. il 30 giugno 2007, dopo che Toshiba vendette la sua precedente quota del 45%. Amministratore delegato e dirigente fu Kazuhiko Koike. Quando EMI Music Japan commerciava come Toshiba-EMI, era anche coinvolta nella produzione di anime. Il primo aprile 2013 chiuse i battenti, in seguito al suo assorbimento nella Universal Music Japan come sottoetichetta con il nome EMI Records Japan.\nSlogan promozionale.\nLo slogan attuale dell'etichetta \u00e8 \"Musica per tutti, Tutti per la musica\"."}
{"id": "9113654", "revid": "164044", "url": "https://it.wikipedia.org/wiki?curid=9113654", "title": "Robin \u00d8str\u00f8m", "text": "Biografia.\n\u00d8str\u00f8m \u00e8 nato in Danimarca da padre norvegese e madre ugandese.\nCarriera.\nClub.\n\u00d8str\u00f8m ha giocato nelle giovanili dell'AB T\u00e5rnby, per entrare poi a far parte di quelle del B 93. Il 6 agosto 2019 ha giocato l'unica partita ufficiale per il B 93, venendo schierato titolare nella sconfitta per 1-0 subita sul campo del BK Union nel primo turno del DBUs Landspokalturnering. Il 31 gennaio 2020 \u00e8 stato ingaggiato dall'Odense, a cui si \u00e8 legato con un contratto valido fino al 30 giugno 2022. Il 7 giugno successivo ha esordito in Superligaen, subentrando a Ryan Laursen nella vittoria per 3-1 sull'Esbjerg. Il 29 aprile 2021, \u00d8str\u00f8m ha prolungato il contratto che lo legava all'Odense fino al 30 giugno 2024.\nNazionale.\n\u00d8str\u00f8m conta una presenza per la . Il 6 giugno 2021 ha ricevuto la convocazione da parte della , selezionato dal commissario tecnico Leif Gunnar Smerud per una sessione di allenamenti in vista delle partite ufficiali di settembre. Il 24 agosto 2021 \u00e8 stato quindi convocato per le sfide da disputarsi contro ed , rispettivamente in data 3 e 7 settembre, valide per le qualificazioni al campionato europeo 2023. Il 3 settembre ha cos\u00ec effettuato il suo esordio, schierato titolare nella vittoria per 3-1 sull'Austria.\nStatistiche.\nPresenze e reti nei club.\n\"Statistiche aggiornate al 5 settembre 2021.\""}
{"id": "9113656", "revid": "300067", "url": "https://it.wikipedia.org/wiki?curid=9113656", "title": "Ander Martinez", "text": ""}
{"id": "9113659", "revid": "709565", "url": "https://it.wikipedia.org/wiki?curid=9113659", "title": "Ende Gel\u00e4nde", "text": " (EG, detto tedesco per \"qui e non oltre\") \u00e8 un movimento di disobbedienza civile che occupa le miniere di carbone in Germania per sensibilizzare alla giustizia climatica. Ende Gel\u00e4nde organizza azioni di disobbedienza civile di massa contro le miniere di carbone nella regione della Renania, Lusazia e Lipsia. Dal 2015 al 2017, ha partecipato a proteste di disobbedienza civile contro l'estrazione del carbone e il fracking in Polonia, Paesi Bassi e Repubblica Ceca. Supporta il movimento di Venezia contro le grandi navi da crociera. Alle proteste annuali in Germania hanno partecipato tra i e i partecipanti. Supporta regolarmente manifestazioni antirazziste in Germania e ha ospitato una serie di proteste locali pi\u00f9 piccole dal 2018.\nEnde Gel\u00e4nde \u00e8 stata fondata da un'ampia alleanza di gruppi anti-carbone, grandi organizzazioni ambientaliste, gruppi di sinistra e altri. Grandi organizzazioni come Fridays For Future, Greenpeace e Bund f\u00fcr Umwelt und Naturschutz Deutschland hanno espresso solidariet\u00e0 al movimento. Si \u00e8 evoluto da un'alleanza in un movimento a s\u00e9 stante con l'emergere di gruppi locali indipendenti dal 2017. Nel 2021 conta 50 gruppi locali in Germania e altri nove in tutta Europa (Svezia, Paesi Bassi, Danimarca, Francia, Belgio, Svizzera, Italia, Austria, Repubblica Ceca).\nIl movimento ormai internazionale si riunisce circa una volta al mese in diverse citt\u00e0 della Germania. Le discussioni avvengono sia in tedesco che in inglese. Le newsletter e le comunicazioni nei campi climatici sono per lo pi\u00f9 tradotte in inglese o in altre lingue europee. Dispone di 19 gruppi di lavoro su temi quali l'allestimento del campo, i rapporti con la stampa, le finanze, le questioni legali, ecc. \nEnde Gel\u00e4nde non fa parte di una ONG e non riceve finanziamenti regolari. \u00c8 supportato da una vasta rete di volontari, molti dei quali organizzati in altri movimenti come il team legale che supporta tutti coloro che affrontano le conseguenze legali relative a atti di disobbedienza civile. EG non \u00e8 legalmente registrata in Germania e quindi non pu\u00f2 essere sostenuta finanziariamente dalla maggior parte delle ONG. I suoi oratori stampa usano per lo pi\u00f9 pseudonimi, anche se alcune persone lavorano con i loro veri nomi.\nEnde Gel\u00e4nde \u00e8 uno dei pi\u00f9 grandi gruppi ambientalisti auto-organizzati. Questa organizzazione trae vantaggio nel processo decisionale e dell'auto-organizzazione che \u00e8 generalmente vista come un fattore chiave della sua resistenza. \nCOVID-19.\nLe proteste nel 2020 sono state ritardate fino alla fine di settembre a causa della pericolosa situazione di pandemia di COVID-19. Ende Gel\u00e4nde ha utilizzato un sistema con elenchi decodificati per registrare i partecipanti e consentire il backtracking delle persone, assicurandosi che le autorit\u00e0 non potessero ottenere elenchi con nomi. \nMetodi.\nEnde Gel\u00e4nde ha bloccato le infrastrutture del carbone una o due volte l'anno con un grande evento. Le sue \"forme d'azione sono blocchi apertamente annunciati di infrastrutture fossili, come carbone e gas\". Infrangendo la legge sulla propriet\u00e0 privata entrando nelle miniere di carbone e ignorando le richieste di cessazione emesse regolarmente dalla polizia. Questo avviene nella tradizione della disobbedienza civile pacifica. Nel suo \"consenso all'azione\" afferma \"Rimarremo calmi ed equilibrati; non metteremo in pericolo le persone. Bloccheremo e occuperemo con i nostri corpi. Non \u00e8 nostro obiettivo distruggere o danneggiare le infrastrutture. Non saremo frenati da ostacoli strutturali. Attraverseremo o circonderemo le barriere di sicurezza della polizia o dell'impianto. La nostra azione trasmetter\u00e0 un'immagine di diversit\u00e0, creativit\u00e0 e apertura.\" \nLe azioni di Ende Gel\u00e4nde si affiancano alla tradizione della disobbedienza civile nelle proteste ambientali come i primi campi climatici nel Regno Unito o il movimento antinucleare in Germania.\nGli scontri pacifici con la polizia e il \"scivolare attraverso le linee di polizia\" sono per lo pi\u00f9 praticati in con gruppi di medie e piccole dimensioni da 10 a 100 persone esercitati nelle citt\u00e0 con rami campi climatici locali e nei campi climatici prima dell'azione. \nOpposizione al partito di estrema destra e al razzismo.\nEnde Gel\u00e4nde ha partecipato a diversi raduni antirazzisti e raduni contro gli incontri del partito tedesco di estrema destra Alternative f\u00fcr Deutschland (AfD) con lo slogan \"Movimento per il clima significa Antifa\" \nL'estrema destra AfD condanna regolarmente Ende Gel\u00e4nde come estremista e chiede la repressione con mezzi legali o da parte del servizio segreto nazionale \"Bundesamt f\u00fcr Verfassungsschutz \". Il servizio segreto inserisce Ende Gel\u00e4nde dal 2016 nella sua lista con le organizzazioni che etichetta come \"estremiste\", principalmente per lo slogan \"cambiamento di sistema, non cambiamento climatico\". Nel 2020, la filiale locale di Berlino ha intensificato l'accusa affermando che Ende Gel\u00e4nde avrebbe almeno accettato e tollerato la violenza contro la polizia. Non ha fornito prove per le affermazioni, tranne la partecipazione di un gruppo di sinistra, nominato interventistische Linke Come reazione la maggior parte delle ONG ambientali, che conta 97 in totale, tra cui 350.org, Friends of the earth Germany, Oxfam e molti gruppi locali di estinzione ribellione ha firmato una lettera di solidariet\u00e0, respingendo il tentativo di \"criminalizzazione\" di Ende Gel\u00e4nde. Lo scandalo che ne \u00e8 derivato ha portato a una richiesta di scioglimento del Verfassungsschutz di Berlino, sostenuta dal partito dei Verdi e della Sinistra, entrambi attualmente formando un governo in citt\u00e0 con i socialdemocratici, che si sono opposti alla mossa. \nNove poliziotti sono stati sospesi dal dispiegamento durante un'azione Ende Gel\u00e4nde nel dicembre 2019 dopo aver posato per una foto contro Ende Gel\u00e4nde, dove si sono associati con un'organizzazione neonazista locale. \nViolenza della polizia.\nL'estrema destra e i rapporti della polizia pubblicano regolarmente affermazioni secondo cui Ende Gel\u00e4nde \u00e8 violento, contrariamente alla propria concezione di s\u00e9, sebbene non siano stati segnalati episodi di violenza. Ende Gel\u00e4nde confuta regolarmente le accuse. Ende Gel\u00e4nde ha accusato la polizia nel 2017 e nel 2020 di violenza illegale contro manifestanti pacifici. Nella maggior parte di questi casi, le persone sono state ferite con cavalli, manganelli, spray al peperoncino e pugni. Nel 2020 la polizia ha ferito anche gli attivisti con i cani. Ende Gel\u00e4nde non ha fornito numeri, ma i rapporti indicano che decine su migliaia sono stati per lo pi\u00f9 feriti lievemente, mentre alcuni sono rimasti gravemente feriti.\nLe posizioni di Ende Gel\u00e4nde contro la violenza della polizia sono state ampiamente riprese dai media nazionali e le notizie erano per lo pi\u00f9 a favore di Ende Gel\u00e4nde, sebbene nessuna polizia sia stata ritenuta personalmente responsabile fino al 2020.. Nel 2017 e nel 2020, i giornalisti sono stati feriti dalla polizia e dal personale di sicurezza privato di RWE. Ende Gel\u00e4nde ha rilasciato un comunicato stampa nel 2020 che ha elevato le accuse contro la polizia al livello di un \"problema di polizia in Germania\" poich\u00e9 violano sistematicamente i diritti costituzionali degli attivisti. \nObiettivi.\nEnde Gel\u00e4nde si considera parte del movimento globale per la giustizia climatica. Richiede la fine immediata della produzione di energia dal carbone e una transizione sociale ed ecologica che superi il \"capitalismo dei combustibili fossili\". Ende Gel\u00e4nde respinge la demolizione in corso di villaggi per l'ampliamento delle miniere di carbone. Ende Gel\u00e4nde ha sostenuto l'occupazione della Foresta di Hambach vicino a Colonia che doveva essere disboscata per l'ampliamento di una miniera di carbone. La foresta \u00e8 stata finalmente salvata e Ende Gel\u00e4nde l'ha definita una vittoria per il movimento per la giustizia climatica. \nEventi minori.\nEG ha partecipato o organizzato vari eventi minori, come protestare contro il greenwashing della compagnia ferroviaria nazionale tedesca, o contro le politiche climatiche della Cancelliera Angela Merkel.\nGruppi locali hanno protestato con manifestazioni e atti di disobbedienza civile contro la nuova centrale elettrica Datteln 4 che brucia carbon fossile importato dalla Russia e dalla Colombia, e contro la \"commissione carbone\" del governo che ha emesso un piano nel 2020 per porre fine alla produzione di energia da carbone 2038 - molto pi\u00f9 tardi di quanto richiesto dalle organizzazioni di movimento ambientalista e dalle ONG, \nLavoratori e sindacati.\nEnde Gel\u00e4nde ha tenuto diversi colloqui di medio livello con i rappresentanti sindacali. Tra le sue richieste c'\u00e8 una strategia di transizione per le regioni dipendenti dal carbone e una strategia di uscita senza licenziamenti. I restanti lavoratori del carbone in Germania sono altamente sindacalizzati. Il sindacato IGBCE respinge per lo pi\u00f9 le richieste di transizione ed \u00e8 scettico sull'accordo sul clima di Parigi e sulla politica climatica. Il secondo sindacato pi\u00f9 grande denominato Ver.di sostiene un piano di uscita rapida del carbone dal 2016. \nEuropeizzazione.\nEnde Gel\u00e4nde ha annunciato la strategia EGGE (Ende Gelaende goes Europe) nel 2018 ed \u00e8 diventata sempre pi\u00f9 internazionale. Finora esistono filiali in otto paesi dell'UE che hanno inviato attivisti in Germania per il blocco di massa di Ende Gel\u00e4nde. Dalla Germania gli attivisti sono stati a Venezia nelle proteste anti-nave da crociera \"no grandi navi\" nel 2019 e 2020, alla Repubblica Ceca nelle proteste anti-carbone \"limity jizme\" dal 2017, ai campi e alle proteste anti-carbone in Polonia in 2019 e 2020, nonch\u00e9 nella protesta anti-fracking nei Paesi Bassi nel 2018 e nel 2019. Ad eccezione dei campi climatici in Francia nel 2019 e 2020, tutti i campi climatici e le azioni di protesta hanno cercato di offrire la traduzione simultanea da parte di volontari, principalmente in inglese.\nAzioni 2015\u20132021.\nInformazioni pi\u00f9 dettagliate sulle azioni sono disponibili qui:"}
{"id": "9113661", "revid": "300067", "url": "https://it.wikipedia.org/wiki?curid=9113661", "title": "Tito Diaz", "text": ""}
{"id": "9113663", "revid": "1309758", "url": "https://it.wikipedia.org/wiki?curid=9113663", "title": "OVP (pistola mitragliatrice)", "text": ""}
{"id": "9113666", "revid": "1309758", "url": "https://it.wikipedia.org/wiki?curid=9113666", "title": "Villar Perosa (pistola mitragliatrice)", "text": ""}
{"id": "9113668", "revid": "131145", "url": "https://it.wikipedia.org/wiki?curid=9113668", "title": "Ntando Mahlangu", "text": "Biografia.\nNato con emimelia fibulare, che causa il sottosviluppo della parte inferiore della gamba, nel 2012 ha subito l'amputazione di entrambi gli arti inferiori all'altezza del ginocchio. Ha iniziato a praticare l'atletica leggera paralimpica nel 2015 e l'anno successivo ha partecipato ai Giochi paralimpici di Rio de Janeiro 2016, dove ha conquistato la medaglia d'argento nei 200 metri piani T42 e la quinta posizione nei 100 metri piani T42.\nNel 2017 si \u00e8 classificato secondo nei 200 metri piani T42 e decimo nei 100 metri piani T42 ai campionati mondiali paralimpici di Londra; l'anno successivo, a causa di modifiche alle classificazioni paralimpiche volute dal Comitato Paralimpico Internazionale, la sua categoria \u00e8 passata da T42 a T61. La sua prima gara con la nuova classificazione \u00e8 stato il campionato del mondo paralimpico di Dubai 2019, che lo ha visto trionfare nei 200 metri piani T61 con la medaglia d'oro, mentre nel salto in lungo T63 ha raggiunto la quarta posizione in classifica.\nNel 2021 ha preso parte ai Giochi paralimpici di Tokyo, dove ha conquistato due medaglie d'oro nei 200 metri piani T61 e nel salto in lungo T63, in quest'ultimo caso con la misura di 7,17\u00a0m, nuovo record mondiale paralimpico per la categoria T61."}
{"id": "9113670", "revid": "547034", "url": "https://it.wikipedia.org/wiki?curid=9113670", "title": "II Festival olimpico estivo della giovent\u00f9 europea", "text": "Il II Festival olimpico estivo della giovent\u00f9 europea, denominato anche Valkenswaard 1993 si \u00e8 svolto a Valkenswaard, nei Paesi Bassi, dal 3 al 9 luglio 1993.\nDiscipline sportive.\nDurante la seconda edizione del Festival si sono disputati 86 eventi sportivi in 10 discipline.\nMedagliere.\nDi seguito il medagliere del Festival olimpico:"}
{"id": "9113678", "revid": "46291", "url": "https://it.wikipedia.org/wiki?curid=9113678", "title": "Bechium", "text": "Bechium \u00e8 un genere di piante angiosperme dicotiledoni della famiglia delle Asteraceae.\nEtimologia.\nIl nome scientifico del genere \u00e8 stato definito per la prima volta dal botanico e micologo svizzero DC. (1778-1841) nella pubblicazione \"Prodromus Systematis Naturalis Regni Vegetabilis (DC.)\" (Prodr. [A. P. de Candolle] 5: 70) del 1836.\nDescrizione.\nLe specie di questa voce sono erbacee erette o con proliferazione orizzontale. La pubescenza, sia degli steli che delle brattee, \u00e8 formata da peli sericei, rossi con all'apice delle ghiandole multicellulari. Gli organi interni di queste piante contengono lattoni sesquiterpenici.\nIn genere sono presenti sia foglie basali che cauline. Le foglie lungo il caule normalmente sono a disposizione alternata. Quelle basali (se presenti) spesso formano delle rosette. La forma della lamina (semplice o segmentata) \u00e8 pi\u00f9 o meno lanceolata. I bordi possono essere continui, dentati o spinosi. La superficie superiore \u00e8 verde, quella inferiore \u00e8 pi\u00f9 scura. Le venature in genere sono pennate. Le stipole sono assenti.\nLe infiorescenze sono scapiformi, composte da uno a molti capolini. I capolini, discoidi, sono formati da un involucro persistente a forma emisferica composto da brattee (o squame) all'interno delle quali un ricettacolo fa da base ai fiori tubulosi. Le brattee, circa 30, sono disposte in circa 3 serie in modo embricato e scalato ed hanno delle forme da lineari a lanceolate; i bordi sono dentati; il colore \u00e8 pi\u00f9 o meno verde. Il ricettacolo, a forma piatta o pi\u00f9 o meno conica, pu\u00f2 essere privo o no di pagliette.\nI fiori, da 25 a 50, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi (bisessuali) e fertili.\nI frutti sono degli acheni con pappo. La forma dell'achenio in genere \u00e8 subcilindrica con 10 coste e superficie pubescente per peli ispidi. Nell'achenio, privo di fitomelanina, sono presenti dei rafidi corti o allungati. Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente. Il carpoforo (o carpopodium - il ricettacolo alla base del gineceo) \u00e8 anulare. I pappi, formati da una o pi\u00f9 serie di squame capillari, persistenti, sono direttamente inseriti nel pericarpo o connati in un anello parenchimatico posto sulla parte apicale dell'achenio.\nDistribuzione e habitat.\nLe specie di questo gruppo si trovano solamente nell'isola di Madagascar.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Centrapalinae , descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Dagli ultimi studi filogenetici sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. Centrapalinae occupa una posizione centrale e appartiene al clade del Vecchio Mondo; in particolare \u00e8 inclusa nel subclade africano pi\u00f9 vicino alle specie tropicali americane.\nLa sottotrib\u00f9, e quindi i suoi generi, si distingue per i seguenti caratteri:\nIn precedenza la trib\u00f9 Vernonieae, e quindi la sottotrib\u00f9 di questo genere, era descritta all'interno della sottofamiglia Cichorioideae. Il genere di questa voce \u00e8 stato anche descritto come appartenente alla sottotrib\u00f9 Erlangeinae (sempre nel gruppo delle Vernonieae).\nI caratteri distintivi per questo genere sono i seguenti:\nElenco delle specie.\nQuesto genere ha 3 specie:"}
{"id": "9113697", "revid": "124124146", "url": "https://it.wikipedia.org/wiki?curid=9113697", "title": "Burnley Football Club 2017-2018", "text": "Questa voce raccoglie tutte le informazioni riguardanti il Burnley Football Club nelle competizioni ufficiali della stagione 2017-2018.\nStatistiche.\nStatistiche aggiornate al 13 maggio 2018."}
{"id": "9113703", "revid": "131145", "url": "https://it.wikipedia.org/wiki?curid=9113703", "title": "Linda Patricia Perez Lopez", "text": "Biografia.\nNon vedente, ha iniziato a praticare l'atletica leggera paralimpica nel 2017 insieme alla gemella Alejandra Paola Perez Lopez, ipovedente, e nel 2019 ha vestito la maglia della nazionale venezuelana ai Giochi parapanamericani di Lima, dovesi \u00e8 classificata quarta nei 100 e 200 metri piani T11 e ha conquistato la medaglia d'argento nei 400 metri piani T11. Poche settimane dopo, ai campionati mondiali paralimpici di Dubai \u00e8 arrivata sesta nei 100 metri piani T11 e quinta nei 200 e 400 metri piani T11.\nNel 2021 ha preso parte ai Giochi paralimpici di Tokyo, dove ha concluso la gara dei 100 metri piani T11 con la medaglia d'oro e si \u00e8 classificata quarta nei 200 e 400 metri piani T11.\nIl suo atleta guida \u00e8 Alvaro Luis Cassiani Herrera."}
{"id": "9113705", "revid": "4252", "url": "https://it.wikipedia.org/wiki?curid=9113705", "title": "Claudia Hengst", "text": "Biografia.\nClaudia Hengst soffre di una lussazione bilaterale all'anca sin da quando era bambina. Ha gareggiato nel nuoto paralimpico all'interno delle categorie L6 e S10, dove ha vinto innumerevoli medaglie diventando una degli atleti pi\u00f9 vincenti della Germania. In tutto, ha conquistato 25 medaglie paralimpiche, di cui tredici d'oro, in cinque differenti edizioni dei Giochi.\nNel 2008, \u00e8 stata inserita nella Paralympic Hall of Fame."}
{"id": "9113713", "revid": "131145", "url": "https://it.wikipedia.org/wiki?curid=9113713", "title": "Alejandra Paola Perez Lopez", "text": "Biografia.\nNata ipovedente, ha iniziato a praticare l'atletica leggera paralimpica nel 2017 insieme alla gemella Linda Patricia Perez Lopez, non vedente. Nel 2019 ha vestito la maglia della nazionale venezuelana ai campionati mondiali paralimpici di Dubai, dove per\u00f2 \u00e8 stata squalificata nel corso delle batterie di qualificazione dei 400 metri piani T12.\nNel 2021 ha preso parte ai Giochi paralimpici di Toyko, dove ha conquistato la medaglia di bronzo nei 400 metri piani T12 e si \u00e8 classificata quarta nei 200 metri piani T12.\nIl suo atleta guida \u00e8 Markinzon Daniel Manzanilla Velasquez."}
{"id": "9113715", "revid": "125364381", "url": "https://it.wikipedia.org/wiki?curid=9113715", "title": "Hurricane (Kanye West)", "text": "Hurricane \u00e8 un singolo del rapper statunitense Kanye West, pubblicato il 3 settembre 2021 come primo estratto dal decimo album in studio \"Donda\".\nDescrizione.\nQuinta traccia del disco, \"Hurricane\" contiene parti vocali non accreditate del cantante canadese The Weeknd e del rapper statunitense Lil Baby. Nel testo West suggerisce di aver tradito l'ex-moglie Kim Kardashian. Mikael Woods del \"Los Angeles Times\" ha descritto \"Hurricane\" come un brano R&amp;B, definendo la strofa di Lil Baby \u00ablugubre\u00bb."}
{"id": "9113716", "revid": "1519687", "url": "https://it.wikipedia.org/wiki?curid=9113716", "title": "Tribunale internazionale delle donne per i crimini di guerra e la schiavit\u00f9 sessuale commessi dai militari giapponesi", "text": ""}
{"id": "9113718", "revid": "481666", "url": "https://it.wikipedia.org/wiki?curid=9113718", "title": "The Elopement", "text": ""}
{"id": "9113720", "revid": "92723", "url": "https://it.wikipedia.org/wiki?curid=9113720", "title": "Bernard Perlin", "text": "Biografia.\nBernard Perlin nacque a Richmond nel 1918, figlio degli immigrati ebrei russi Davis e Anna Schireff Perlin. Dopo la fine delle superiori studi\u00f2 alla New York School of Design dal 1934 al 1936, poi alla National Academy of Design nel 1937 e all'Art Students League of New York dal 1938 al 1940. A causa della sua omosessualit\u00e0 Perlin fu rifiutato alla leva e non combatt\u00e9 durante la seconda guerra mondiale; tuttavia fu assunto dal United States Office of War Information nel 1942 e trascorse alcuni mesi disegnando propaganda bellica. Particolarmente noti sono i suoi poster \"Let Em Have It\" e \"Americans Will Always Fight for Liberty\", entrambi disegnati nel 1943. Dopo la chiusura del progetto nel 1943, Perlin lavor\u00f2 come artista corrispondente dall'Europa per \"Life\" (1943-1944) e \"Fortune\" (1945).\nDopo la guerra, Perlin inizi\u00f2 a concentrarsi sul realismo magico e nel 1950 il suo dipinto \"Orthodox Boys\" (1948) fu comprato dalla Tate, rendendo quindi Perlin il primo artista americano del dopoguerra una cui opera fu acquistata dal museo londinese. Nel 1954 e nel 1959 ricevette la Guggenheim Fellowship. Successivamente si trasfer\u00ec in Italia, dove visse per sei anni. Di ritorno a New York, Perlin si stanc\u00f2 presto della scena artistica newyorchese e si trasfer\u00ec a Ridgefield. Dopo alcuni anni di pausa, nel 2012 torn\u00f2 a dipingere e l'anno dopo la Maiden Gallery ospit\u00f2 una retrospettiva delle sue opere. \nNel 2009 spos\u00f2 Edward Newell, il suo compagno di cinquantaquattro anni. Mor\u00ec all'et\u00e0 di 95 anni nel 2014."}
{"id": "9113721", "revid": "547034", "url": "https://it.wikipedia.org/wiki?curid=9113721", "title": "Audi R8C", "text": "LAudi R8C \u00e8 una vettura sport prototipo da competizione costruita dall'Audi seguendo i regolamenti ACO categoria LMGTP, per gareggiare nella 24 Ore di Le Mans e nel campionato LMS.\nDescrizione e tecnica.\nA differenza della R8R, per la quale Audi si era rivolta alla Dallara, per la R8C invece affidata alla Racing Technology Norfolk (RTN) il compito di progettare e sviluppare la vettura. RTN ha assegnato il compito a Peter Elleray, mentre Tony Southgate \u00e8 stato consulente del progetto.\nLa R8C e la R8R utilizzano entrambe lo stesso motore V8 biturbo da 600 CV (450 kW) da 3,6 litri, ma sono radicalmente diverse dal punto di vista sia di telaio che di carrozzeria e aerodinamica. Mentre l'R8R ha un gran numero di prese d'aria posizionate sul frontale, la maggior parte delle prese e sfoghi d'aria sull'R8C sono posizionati lateralmente. La R8C ha anche passaruota pi\u00f9 sottili, in parte a causa del regolamento LMGTP dell'epoca che stabilivano che le vetture omologate LMGTP utilizzassero pneumatici pi\u00f9 sottili rispetto alle vetture LMP900 (come la R8R) per compensare la migliore efficienza aerodinamica e velocit\u00e0 massima dell'LMGTP. Inoltre, l'interno dei passaruota anteriori della R8C sono aperti, in modo tale che l'aria non si accumuli nei passaruota e per favorire il raffreddamento dei freni. Come la maggior parte delle vetture LMGTP contemporanee di fine anno 90, l'abitacolo \u00e8 lungo con un'inclinazione graduale per massimizzare l'efficienza aerodinamica. Tuttavia, l'altezza minima del tetto come da regolamento \u00e8 stata raggiunta con l'utilizzo di gobbe rialzate sopra la testa del pilota, in modo tale che si creei una depressione al centro del tetto per consentire a pi\u00f9 aria di raggiungere l'ala posteriore. La parte posteriore dell'auto presenta una coda squadrata e smussata rispetto alla R8R ed \u00e8 anche pi\u00f9 lunga per massimizzare l'aerodinamica.\nAttivit\u00e0 sportiva.\nA differenza della R8R, che ha completato il programma di test completo, la R8C \u00e8 stata ultimata in ritardo e ha avuto pochissimo tempo per i collaudi prima dei test della 24 Ore di Le Mans a maggio 1999. Le R8C erano in grado di raggiungere velocit\u00e0 fino a 350 km/h sul rettilineo di Mulsanne, ma mancava di stabilit\u00e0 nella guida e quindi penalizzate nel tempo sul giro. Le R8C ottennero in qualifica ventiduesimo e il ventottesimo tempo. Molti dei problemi delle R8C derivavano dall'instabilit\u00e0 aerodinamica che, oltre a creare difficolt\u00e0 di manovrabilit\u00e0, causava un accumulo di aria sotto il cofano motore. Questo problema ha causato la perdita del cofano motore posteriore in diverse occasioni durante la gara.\nLa Audi Sport UK, a cui era astata affidata la gestione della vettura, non era stata in grado di migliorare significativamente le R8C nel mese tra i test pre gara e la gara effettiva. Durante la gara, le R8C hanno avuto numerosi problemi al cambio, con la vettura n. 9 che \u00e8 stato costretto al ritiro dopo 55 giri per problemi al cambio, stessa sorte subita dalla vettura n. 10 a cui a causa della rottura del cambio dopo la met\u00e0 di gara al giro 198, \u00e8 stata costretta al ritiro. \nDopo Le Mans, Audi ha deciso che si sarebbe concentrata solo su uno dei due progetti R8R e R8C. Le pessime prestazioni della R8C ha portato Audi a concentrarsi sullo sviluppo della R8R.\nTuttavia l'Audi sarebbe tornata nella classe LMGTP nel 2001 con la Bentley EXP Speed 8, che riprendeva numerosi elementi della R8C.\nSono state costruite solo due R8C, con numero di telaio n. 101 (auto n. 10) e n. 102 (auto n. 9)."}
{"id": "9113724", "revid": "124485292", "url": "https://it.wikipedia.org/wiki?curid=9113724", "title": "Pizzo Jella", "text": "Pizzo Jella (o Pizzo Iella, conosciuto anche come Poggio Aiella) \u00e8 un sito archeologico situato nel comune di Castel Sant'Elia.\nResti archeologici.\nIl sito si trova su un terrazzo di forma triangolare che affaccia sul fosso del Cerreto, in un'area ricca di vegetazione.\nNon sono stati ritrovati documenti che parlano di questo insediamento; le prime notizie risalgono alla fine del XIX secolo quando le rovine erano meglio conservate rispetto ad oggi. \nNonostante la mancanza di dati storici, lo studio dei resti ha consentito di collocare la costruzione e l'occupazione del sito all'et\u00e0 medioevale, ma attualmente non \u00e8 possibile una datazione accurata.\nIl castello si raggiungeva da una tagliata proveniente da Ovest ed era preceduto da un fossato la cui sommit\u00e0 era difesa da mura in blocchi di tufo di cui oggi restano alcune tracce. \nSono ancora visibili i resti di un muro in blocchi di tufo privo di legante e per questo forse databile all'alto medioevo e, in posizione dominante, una torre a base quadrata conservata per circa 5 m di altezza. \nSul lato orientale sono presenti degli ambienti ipogei di grandi dimensioni e muniti di un pilastro centrale e, sul pianoro, due pozzi."}
{"id": "9113725", "revid": "1457847", "url": "https://it.wikipedia.org/wiki?curid=9113725", "title": "Anton Aleksandrovi\u010d Dem\u010denko", "text": "\u00c8 stato campione europeo nel 2021. Dal novembre 2017 al novembre 2019 \u00e8 stato tra i migliori cento giocatori in assoluto della classifica mondiale.\nCarriera.\nNel maggio del 2016 partecipa al Campionato europeo di Gjakova in Kosovo, dove si piazza al ventitreesimo posto con il punteggio di 7,5 su 11, qualificandosi alla Coppa del Mondo.\nNel settembre del 2017 partecipa alla Coppa del Mondo di Tbilisi in Georgia, dove batte al primo turno il grande maestro ucraino Oleksandr Are\u0161\u010denko per 4 a 2, dopo gli spareggi rapid. Al secondo turno esce con il gi\u00e0 campione del mondo Vladimir Kramnik, suo connazionale, con il risultato di 0,5 a 1,5.\nNel 2019 in ottobre partecipa alla prima edizione del FIDE Grand Swiss sull'Isola di Man, piazzandosi novantaduesimo con il punteggio di 5,5 punti su 11 turni.\nNel 2021 in settembre vince il Campionato europeo di Reykjav\u00edk con il punteggio di 8,5 su 11. Con questo risultato si qualifica anche per la Coppa del Mondo del 2023. In dicembre partecipa sia al Mondiale rapid sia al Mondiale blitz, dove ottiene rispettivamente 6,5 punti su 13, 88\u00ba posto, e 10 punti su 21, 111\u00ba posto."}
{"id": "9113726", "revid": "339392", "url": "https://it.wikipedia.org/wiki?curid=9113726", "title": "Sen \u00c7al Kap\u0131m\u0131", "text": ""}
{"id": "9113727", "revid": "1457847", "url": "https://it.wikipedia.org/wiki?curid=9113727", "title": "Anton Demchenko", "text": ""}
{"id": "9113738", "revid": "486946", "url": "https://it.wikipedia.org/wiki?curid=9113738", "title": "Orango Pendek", "text": ""}
{"id": "9113747", "revid": "599013", "url": "https://it.wikipedia.org/wiki?curid=9113747", "title": "Brittni Mason", "text": "Biografia.\nNata con la paralisi di Erb che influenza la mobilit\u00e0 della spalla e del braccio sinistro, ha iniziato a praticare l'atletica leggera paralimpica nel 2008, all'et\u00e0 di dieci anni. Nel 2019 ha rappresentato gli Stati Uniti d'America ai campionati mondiali paralimpici di Dubai, portando a casa la medaglia d'oro nei 100 metri piani T47 e classificandosi quarta nei 200 metri piani T47.\nNel 2021 ha preso parte ai Giochi paralimpici di Tokyo, dove ha conquistato due medaglie d'argento nei 100 e 200 metri piani T47 e la medaglia d'oro nella staffetta 4\u00d7100 metri universale, dove con i connazionali Noah Malone, Nick Mayhugh e Tatyana McFadden ha battuto il record del mondo con il tempo di 45\"52."}
{"id": "9113755", "revid": "1442080", "url": "https://it.wikipedia.org/wiki?curid=9113755", "title": "Palazzo Baronale (Carsoli)", "text": "Palazzo Baronale, noto anche come palazzo Savelli o palazzo Coletti dai nomi delle nobili famiglie feudatarie, \u00e8 un edificio storico di Poggio Cinolfo, frazione di Carsoli (AQ), in Abruzzo. \nStoria.\nL'edificio, fatto costruire dai conti dei Marsi a cominciare dall'XI secolo, era originariamente un castello-recinto posto nel settore nord occidentale della contea dei Marsi. Fu uno dei possedimenti della famiglia Mareri entrata in possesso di alcuni feudi dell'Abruzzo Ultra e della contea di Carsoli nel corso del XII secolo. Nel 1297 appartenne alla famiglia Zambeccari, signori di Collalto Sabino.\nTra il XVI e il XVII secolo furono proprietari del castello poggetano i Savelli, feudatari della baronia di Collalto e di alcuni limitrofi territori della Marsica. L'edificio, nel contempo ampliato e adeguato a palazzo rinascimentale, fu ceduto al marchese Ferdinando Marcellini e nei primi anni del XVIII secolo alla consorte Lucretia Marcellini Marciani, che fece avviare i lavori di completamento della contigua chiesa di Santa Maria Assunta. Con la morte della contessa il palazzo pass\u00f2 nella disponibilit\u00e0 del regio demanio per mancanza di eredi.\nNella prima met\u00e0 del Settecento, Carlo VI d'Asburgo sovrano del Regno di Napoli in cui ricadevano la baronia di Carsoli e il ducato di Tagliacozzo, lo don\u00f2 al marchese Francesco Maria Ottieri, dal quale eredit\u00f2 prima il figlio Lottario Innocenzo Alessandro Ottieri e in seguito Benedetto Orsini Ottieri. Il palazzo quindi torn\u00f2 nuovamente sotto il regio demanio per mancanza di eredi.\nGli ultimi signori di Poggio Cinolfo furono gli esponenti di un ramo dei baroni Coletti che nel corso del Novecento con Antonietta, moglie di Di Rienzo di Scanno, vendettero il patrimonio residuo ad alcuni privati.\nDescrizione.\nNel suo interno il piccolo cortile, creato nel XVII secolo in seguito ai lavori del definitivo ampliamento del palazzo nobiliare, \u00e8 impreziosito da alcuni pilastri. Ci sono quattro piani, il seminterrato che veniva utilizzato per raccogliere l'acqua e per mantenere le derrate alimentari, il piano terra che ospitava cucine e servizi, il piano intermedio nobile e l'ultimo piano riservato della servit\u00f9. Dall'aspetto possente e vetusto si presenta ancora come una vera e propria residenza signorile."}
{"id": "9113757", "revid": "599013", "url": "https://it.wikipedia.org/wiki?curid=9113757", "title": "Duilio Birindelli", "text": "Carriera.\nNell'estate del 2003 \u00e8 stato ingaggiato dalla Pallacanestro Roseto in Serie A, con la quale ha disputato 16 partite in una stagione e mezzo prima di trasferirsi alla Dinamo Sassari in Legadue. Nel 2021, da capitano della Pallacanestro Piacentina, ha conquistato la Coppa Italia LNP e la promozione in Serie A2, prima di trasferirsi alla Fulgor Omegna per la stagione successiva."}
{"id": "9113760", "revid": "767487", "url": "https://it.wikipedia.org/wiki?curid=9113760", "title": "Legami di sangue (film 1989)", "text": "Legami di sangue (\"Blood Red\") \u00e8 un film del 1989 diretto da Peter Masterson.\nTrama.\nCalifornia 1890, la famiglia Collogero, di origine siciliana, lavora nel settore vinicolo e vede i suoi terreni minacciati dal potente barone delle ferrovie William Bradford Berrigan.\nBerrigan sta cercando di impossessarsi delle terre dei Collogero e di altre famiglie della zona per poter costruire una nuova ferrovia. Quando il conflitto si intensifica, uccide il patriarca della famiglia, Sebastian Collogero. Il figlio Marco chiede giustizia e, con l'aiuto della sua famiglia, inizia una guerriglia aperta contro Berrigan."}
{"id": "9113761", "revid": "1457847", "url": "https://it.wikipedia.org/wiki?curid=9113761", "title": "Anton Dem\u010denko", "text": ""}
{"id": "9113763", "revid": "1457847", "url": "https://it.wikipedia.org/wiki?curid=9113763", "title": "Anton Aleksandrovic Demcenko", "text": ""}
{"id": "9113766", "revid": "1149807", "url": "https://it.wikipedia.org/wiki?curid=9113766", "title": "Avengement", "text": ""}
{"id": "9113770", "revid": "2373", "url": "https://it.wikipedia.org/wiki?curid=9113770", "title": "Orang Pendek", "text": ""}
{"id": "9113775", "revid": "1442080", "url": "https://it.wikipedia.org/wiki?curid=9113775", "title": "Christiane Hammacher", "text": ""}
{"id": "9113786", "revid": "1442080", "url": "https://it.wikipedia.org/wiki?curid=9113786", "title": "Jean-Marie Nadjombe", "text": "Carriera.\nClub.\nCresciuto nel settore giovanile del , ha esordito in prima squadra il 5 settembre 2020 disputando l'incontro di Regionalliga vinto 0-2 contro il .\nNazionale.\nIl 1\u00ba settembre 2021 ha esordito con la nazionale togolese giocando l'incontro perso 2-0 contro il , valido per le qualificazioni al campionato mondiale di calcio 2022.\nStatistiche.\nPresenze e reti nei club.\n\"Statistiche aggiornate al 5 settembre 2021.\""}
{"id": "9113788", "revid": "122862308", "url": "https://it.wikipedia.org/wiki?curid=9113788", "title": "Gabriel Ajvazovskij", "text": "Noto erudito e poliglotta, Gabriel Ajvazovskij si form\u00f2 presso il monastero mechitarista di San Lazzaro ma nel 1856 lasci\u00f2 la Chiesa cattolica per quella apostolica armena, di cui divenne arcivescovo nel 1871.\nBiografia.\nGabriel Ajvazovskij nacque a Feodosia il 22 maggio del 1812 in una famiglia di mercanti armeni trasferitisi nell'Impero russo. Suo fratello minore era il pittore romantico Ivan Konstantinovi\u010d Ajvazovskij. Dopo i primi studi nella citt\u00e0 natale, nel 1826 si trasfer\u00ec a Venezia per studiare nel monastero mechitarista di San Lazzaro degli Armeni, dove prese i voti all'et\u00e0 di diciotto anni e adott\u00f2 il nome di Gabriel. Rimase sull'isola per diversi anni: nel 1830 divenne Segretario Generale della Congregazione e nel 1834 fu promosso al rango di \"vartabed\". Tra il 1842 e il 1848 insegn\u00f2 al Collegio Murat-Raphael di Venezia.\nAjvazovskij si distinse per la sua grande cultura non solo teologica e filosofica, ma anche linguistica. Tra le numerose lingue in cui parlava o scriveva fluentemente di si ricordano l'armeno, l'armeno classico, il russo, l'italiano, il greco antico, il latino, il francese, il tedesco, l'ebraico, l'arabo e il persiano. Nel 1836 pubblic\u00f2 \"Una breve storia della Russia\" in lingua armena, seguita nel 1841 da \"Storia dell'Impero ottomano\". Due anni pi\u00f9 tardi fond\u00f2 la rivista accademica \"Pazmaveb\" (\u0532\u0561\u0566\u0574\u0561\u057e\u0567\u057a), di cui fu direttore fino al 1848.\nNel 1948, su suggerimento dell'autorit\u00e0 pontificie, Ajvazovskij si trasfer\u00ec a Parigi e fu nominato direttore del collegio armeno Samuel Moorat e insegnante di storia e lingua armena. Le crescenti tensioni con l'ordine mechitarista lo spinsero nel 1856 a lasciare l'ordine e unirsi alla Chiesa apostolica armena. L'anno prima aveva fondato la rivista \"Maciats Aghavni\" (\u0544\u0561\u057d\u0565\u0561\u0581 \u0561\u0572\u0561\u0582\u0576\u056b). Successivamente torn\u00f2 nell'Impero russo e fu nominato vescovo della diocesi armena di Bessarabia e Nakhitchevan-sur-le-Don. Nel 1872 fu inviato presso la Santa Sede di Echmiadzin, dove fu promosso ad arcivescovo e preside del seminario teologico della citt\u00e0."}
{"id": "9113813", "revid": "1742495", "url": "https://it.wikipedia.org/wiki?curid=9113813", "title": "Anarchismo collettivista", "text": "L'anarchismo collettivista, chiamato anche collettivismo anarchico e anarco-collettivismo, \u00e8 una dottrina socialista rivoluzionaria e una scuola di pensiero anarchico che sostiene l'abolizione della propriet\u00e0 statale e privata dei mezzi di produzione e immagina al suo posto la propriet\u00e0 collettiva degli stessi, controllata e autogestita dagli stessi produttori e lavoratori. Nonostante il nome, l'anarchismo collettivista \u00e8 visto come una miscela di individualismo e collettivismo.\nPer la collettivizzazione dei mezzi di produzione, l'anarco-collettivismo in origine immaginava che i lavoratori si ribellassero e collettivizzassero i mezzi di produzione con la forza Una volta che avesse avuto luogo la collettivizzazione, il denaro sarebbe stato abolito e sostituito con crediti di lavoro e gli stipendi dei lavoratori sarebbero determinati in organizzazioni democratiche a partecipazione volontaria basandosi sulla difficolt\u00e0 del lavoro e la quantit\u00e0 di tempo da essi contribuita alla produzione. Questi stipendi sarebbero poi usati per acquistare beni in un mercato comunitario.\nL'anarchismo collettivista \u00e8 in contrapposizione con l'anarco-comunismo, secondo il quale i salari andrebbero aboliti e gli individui dovrebbero prendere i beni liberamente da un magazzino secondo il detto \"a ciascuno secondo il suo bisogno\". \u00c8 pi\u00f9 comunemente associato a Michail Bakunin, alle sezioni antiautoritarie dell'Associazione internazionale dei lavoratori e al primo movimento anarchico spagnolo.\nL'anarchismo collettivista fu la tendenza dominante dell'anarchismo nel XIX secolo fino a quando l'anarco-comunismo lo soppiant\u00f2. Come parte della tradizione anarchica sociale, l'anarchismo collettivista crede che \"gli esseri umani sono animali umani, pi\u00f9 adatti a lavorare insieme per il bene comune che a lottare per l'interesse personale individuale\", sostenendo il mutuo soccorso. Mentre gli anarchici individualisti sostengono una forma socialista libertaria di anarchismo di libero mercato e supportano i diritti di propriet\u00e0 mutualistici, vedendo gli interventi statali come distorsivi della libera concorrenza, gli anarchici collettivisti vedono tali interventi come \"mero sostegno\" per un \"sistema di sfruttamento di classe\", dando al capitalismo \"un volto umano\". Tuttavia, nonostante questa critica, gli anarchici sociali, compresi gli anarchici collettivisti, continuano a considerare gli anarchici individualisti come socialisti a causa della loro opposizione al profitto capitalista, all'interesse e all'affitto assente."}
{"id": "9113821", "revid": "1649409", "url": "https://it.wikipedia.org/wiki?curid=9113821", "title": "Madison de Rozario", "text": " Ha gareggiato in quattro diverse edizioni dei Giochi paralimpici nella categoria T53 vincendo due ori, tre argenti e un bronzo. Ha conquistato anche dieci medaglie ai campionati mondiali di atletica paralimpica e due ori ai Giochi del Commonwealth. Detiene il record mondiale sugli 800 metri T53 femminili e ha detenuto il record mondiale sui 1500 metri T53/54 femminili.\nBiografia.\nMadison de Rozario \u00e8 nata e cresciuta a Perth, nell'Australia occidentale. All'et\u00e0 di quattro anni, ha contratto la mielite trasversa, malattia neurologica che infiamma il midollo spinale e che l'ha costretta a vivere sulla sedia a rotelle.\nIl cognome de Rozario \u00e8 di origine portoghese. Suo padre \u00e8 nato a Singapore mentre la madre \u00e8 australiana.\nCarriera sportiva.\nAll'et\u00e0 di 14 anni, Madison de Rozario gareggi\u00f2 ai Giochi paralimpici di Pechino 2008, in cui vinse una medaglia d'argento nella gara femminile dei 4x100 metri T53/54. Nella stessa Paralimpiade gareggi\u00f2 anche nelle gare individuali femminili dei 100 metri e 400 metri T54. \u00c8 stata allenata dall'ex atleta paralimpico Frank Ponta e attualmente \u00e8 allenata dalla paralimpionica Louise Sauvage. Ha preso parte ai Giochi di Londra 2012 senza vincere nessuna medaglia. Nel 2012 e nel 2013, ha vinto la corsa su strada in carrozzina Oz Day 10K.\nAi Campionati mondiali di atletica leggera IPC 2013, a Lione, in Francia, de Rozario ha vinto una medaglia di bronzo negli 800 m T53 femminili.\nAi Campionati del mondo di atletica leggera IPC 2015 a Doha, de Rozario ha vinto la medaglia d'oro negli 800m T54 femminili in 1:53.86. Questa \u00e8 stata la sua prima medaglia d'oro in una grande competizione internazionale. Ha anche vinto una medaglia di bronzo nei 1500m T54 femminili col tempo di 3:42.03.\nAi Giochi paralimpici di Rio 2016, de Rozario conquista due medaglie d'argento. Ha vinto la sua prima medaglia individuale alle Paralimpiadi con un argento negli 800 metri T53 femminili. Inoltre, \u00e8 stata una dei componenti della squadra australiana che ha vinto la medaglia d'argento nella staffetta 4\u00d7400 metri femminile T53/54.\nNel novembre 2016, de Rozario \u00e8 stata insignita del premio Stella dell'anno degli sport in carrozzina.\nAi Mondiali di atletica leggera 2017 di Londra, de Rozario ha vinto la medaglia d'oro nei 5000 metri T54 femminili, la medaglia d'argento negli 800 metri T54 femminili e la medaglia di bronzo nei 1500 metri T54 femminili.\nAi Giochi del Commonwealth del 2018 a Gold Coast, in Australia, de Rozario ha vinto medaglie d'oro nei 1500 metri T54 femminili e nella Maratona T54 femminile.\nIl 22 aprile 2018, de Rozario ha effettuato un drammatico ultimo sprint e ha vinto il titolo femminile in carrozzina della Maratona di Londra 2018 con un tempo di 1:42.58. \u00c8 diventata la prima australiana a vincere il titolo in carrozzina femminile.\nAlla Maratona di Londra 2019, valevole anche per i Campionati mondiali di atletica leggera paralimpica del 2019, de Rozario ha vinto la medaglia di bronzo nella T46 femminile. Alle gare su pista dei Campionati 2019 tenutisi a Dubai, ha vinto la medaglia d'oro negli 800 metri T54 femminili e due medaglie d'argento nei 1500 metri e nei 5000 metri T54 femminili.\nDe Rozario ha vinto sette volte la corsa su strada per carrozzina Oz Day 10K: 2012, 2013, 2017, 2018, 2019, 2020 e 2021.\nAi Giochi paralimpici estivi di Tokyo 2020, de Rozario ha vinto due medaglie d'oro negli 800 metri T53 femminili e nella maratona T54 femminile, e un bronzo nei 1500 metri T54 femminili ed \u00e8 arrivata quinta nei 5000 metri T54 femminili.\nTra i numerosi riconoscimenti ottenuti da de Rozario ci sono il Premio Sportiva dell'anno 2018 da parte di Cosmopolitan Magazine e il titolo di Atleta paralimpica femminile dell'anno 2018 da parte di Athletics Australia. Nel 2020, \u00e8 stata creata una Barbie con le sue fattezze."}
{"id": "9113825", "revid": "1310927", "url": "https://it.wikipedia.org/wiki?curid=9113825", "title": "Ibrohimxalil Yo'ldoshev", "text": "Carriera.\nClub.\nCresciuto nel settore giovanile del , ha esordito in prima squadra il 1\u00ba ottobre 2019 giocando l'incontro del campionato uzbeko vinto 3-0 contro il .\nIl 26 agosto 2021 viene acquistato dai russi del .\nNazionale.\nIl 3 ottobre 2020 ha esordito con la nazionale uzbeka giocando l'amichevole vinta 2-1 contro il .\nStatistiche.\nPresenze e reti nei club.\n\"Statistiche aggiornate al 5 settembre 2021.\""}
{"id": "9113826", "revid": "2039387", "url": "https://it.wikipedia.org/wiki?curid=9113826", "title": "Collegio elettorale di Thiene (Camera dei deputati)", "text": "Il collegio di Thiene fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Veneto 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Thiene era uno dei 37 collegi uninominali in cui era suddiviso il Veneto e, come previsto dal D.Lgs. del 20 dicembre 1993 n. 536, era interamente compreso nella provincia di Vicenza e comprendeva i seguenti comuni: Arsiero, Asiago, Breganze, Caltrano, Calvene, Carr\u00e8, Chiuppano, Cogollo del Cengio, Conco, Enego, Fara Vicentino, Foza, Gallio, Laghi, Lastebasse, Lugo di Vicenza, Lusiana, Marano Vicentino, Mason Vicentino, Molvena, Montecchio Precalcino, Pedemonte, Piovene Rocchette, Posina, Roana, Rotzo, Salcedo, Sarcedo, Schiavon, Thiene, Tonezza del Cimone, Valdastico, Velo d'Astico, Villaverla, Zan\u00e8 e Zugliano."}
{"id": "9113827", "revid": "319329", "url": "https://it.wikipedia.org/wiki?curid=9113827", "title": "Nuoto sincronizzato ai campionati mondiali di nuoto 2007 - Singolo (programma tecnico)", "text": "La gara del nuoto sincronizzato - singolo tecnico dei campionati mondiali di nuoto 2007 \u00e8 stata disputata il 19 marzo a Melbourne in Australia.\nLa gara, alla quale hanno preso parte 27 atlete provenienti da 27 nazioni, si \u00e8 svolta in due turni.\nLa competizione \u00e8 stata vinta dalla sincronetta russa Natal'ja I\u0161\u010denko, mentre l'argento e il bronzo sono andati rispettivamente alla spagnola Gemma Mengual e alla giapponese Saho Harada.\nRisultati.\nPreliminari.\nI migliori 12 punteggi si qualificano per la finale"}
{"id": "9113830", "revid": "2161151", "url": "https://it.wikipedia.org/wiki?curid=9113830", "title": "Giuseppe Giovene", "text": ""}
{"id": "9113831", "revid": "228587", "url": "https://it.wikipedia.org/wiki?curid=9113831", "title": "San Luigi (Trieste)", "text": "San Luigi \u00e8 un quartiere di Trieste situato tra Chiadino, Rozzol, il Parco del Farneto e Barriera Nuova.\nMonumenti e luoghi d'interesse.\nCome luoghi d'interesse nel quartiere troviamo la chiesa di San Luigi Gonzaga, il Parco del Farneto, ed il suo complesso sportivo calcistico.\nServizi.\nNel quartiere \u00e8 disponibile l'ufficio postale 12 di Trieste gestito dalle Poste Italiane, situato al civico 2 di Via Leopoldo Mauroner. Un tabacchino, una panetteria, un ortofrutticolo e due bar.\nLa zona \u00e8 servita dai bus 25 e 26 della Trieste Trasporti. La linea 25 collega Piazza della Borsa all'ospedale di Cattinara, mentre la linea 26 collega il quartiere di Gretta con San Luigi. Il capolinea \u00e8 situato a met\u00e0 di Via Umberto Felluga.\nNei giorni festivi la 26 cambia il numero in 26/ e giunge al terzo capolinea a Cattinara."}
{"id": "9113835", "revid": "287204", "url": "https://it.wikipedia.org/wiki?curid=9113835", "title": "Cristianesimo a Singapore", "text": "Il cristianesimo a Singapore \u00e8 una religione di minoranza. Secondo i dati del censimento del 2020, la religione pi\u00f9 diffusa a Singapore \u00e8 il buddhismo, professato da circa il 31% della popolazione; i cristiani rappresentano circa il 19% della popolazione. La costituzione riconosce la libert\u00e0 religiosa; i diritti religiosi possono essere esercitati senza violare le leggi relative all'ordine pubblico e alla salute pubblica. La legge proibisce di fomentare l'inimicizia e l'ostilit\u00e0 fra i gruppi religiosi; le pubblicazioni religiose ritenute capaci di provocare odio religioso possono essere bandite e ne pu\u00f2 essere vietata l'importazione. Tutti i gruppi religiosi devono registrarsi; la registrazione conferisce alle organizzazioni religiose un'identit\u00e0 legale, grazie alla quale possono detenere propriet\u00e0, condurre transazioni finanziarie, tenere incontri pubblici, promuovere attivit\u00e0 sociali e caritative e aprire scuole private. La revoca della registrazione comporta la perdita dell'identit\u00e0 legale e l'impossibilit\u00e0 di detenere propriet\u00e0 e svolgere le attivit\u00e0 permesse ai gruppi registrati. Nella scuola pubblica l'istruzione religiosa non \u00e8 prevista n\u00e9 permessa, ma \u00e8 consentita nelle scuole private. \nConfessioni cristiane presenti.\nLa maggior parte dei cristiani di Singapore protestanti (circa l'11% della popolazione); i cattolici rappresentano circa il 7% della popolazione e il restante 1% della popolazione sono ortodossi e cristiani di altre denominazioni.\nCattolicesimo.\nLa Chiesa cattolica \u00e8 presente nel Paese con l'arcidiocesi di Singapore, immediatamente soggetta alla Santa Sede.\nChiesa ortodossa.\nLa Chiesa ortodossa \u00e8 presente a Singapore con la Chiesa apostolica armena, la Chiesa ortodossa copta e la Chiesa ortodossa siriaca. \nProtestantesimo.\nTra i gruppi presenti nel Paese vi sono anglicani, metodisti, presbiteriani, luterani, pentecostali, battisti, avventisti e comunit\u00e0 cristiane non denominazionali.\nLe principali denominazioni protestanti presenti attualmente a Singapore sono le seguenti:\nAltre denominazioni cristiane.\nFra i cristiani di altre denominazioni sono presenti la Chiesa di Ges\u00f9 Cristo dei Santi degli Ultimi Giorni (i Mormoni) e la Vera Chiesa di Ges\u00f9. I Testimoni di Geova e la Chiesa dell'Unificazione sono soggetti a limitazioni di legge."}
{"id": "9113839", "revid": "1924342", "url": "https://it.wikipedia.org/wiki?curid=9113839", "title": "Lora (cantante)", "text": "Biografia.\nNata a Vaslui, ha fatto parte del gruppo musicale Wassabi, lasciandolo nel 2009 per intraprendere una carriera da solista. L'anno successivo ha preso parte a Selec\u021bia Na\u021bional\u0103, il processo di selezione eurovisiva rumeno, eseguendo il duetto \"Come Along\" con Sonny Flame, ove si sono classificati al 7\u00ba posto su sedici partecipanti. \u00c8 successivamente divenuta membro di giuria della versione rumena di \"Next Star\" per cinque stagioni, nonch\u00e9 concorrente di \"Te cunosc de undeva!\" per altre tre.\nNel 2017 \u00e8 uscito il primo album in studio \"A voastr\u0103, Lora\", reso disponibile dalla MediaPro, parte della Universal Music Rom\u00e2nia, contenente svariati brani di successo. Il progetto \u00e8 stato seguito dal disco \"Despre demoni \u015fi iertare\", pubblicato due anni dopo. L'album \u00e8 stato anticipato dai singoli \"Cinci\", \"Dor sa te ador\" e \"R\u0103mas bun\", che hanno scalato la Romanian Top 100 fino a rispettivamente la 55\u00aa, 12\u00aa e 23\u00aa posizione."}
{"id": "9113841", "revid": "287204", "url": "https://it.wikipedia.org/wiki?curid=9113841", "title": "Palazzo Medici Acquaviva", "text": "Il Palazzo Medici-Acquaviva \u00e8 un edificio storico di Napoli, ubicato nella centralissima Via Toledo.\nLa sua principale peculiarit\u00e0 sta nel fatto che il lato meridionale sorse sulla giacitura delle mura aragonesi abbattute nel 1532 dal vicer\u00e9 Don Pedro Alvarez de Toledo. In base a ci\u00f2 si pu\u00f2 ipotizzare senza remore che esso venne eretto in anni immediatamente successivi. Nel 1748, quando si effettu\u00f2 una sistemazione del largo della Chiesa di Monteoliveto e si intraprese l'edificazione completa dell'attuale via Tommaso Caravita, apparteneva al nobile Giuseppe Borgia. In una planimetria degli anni '30 del XX secolo, relativa al Rione Carit\u00e0 (il quale venne completamente demolito tra gli anni '30 e gli anni '50), viene citato con questo nome. I Medici-Acquaviva lo acquistarono nel corso del XIX secolo e probabilmente a loro si deve il definitivo rifacimento neoclassico della facciata e del portale.\nLa ristrettezza del suolo su cui insiste \u00e8 affrontata nell'organizzazione degli spazi interni con una soluzione insolita: la scala aperta dall'unica arcata si frappone tra il primo e il secondo cortile e si sale attraverso essa tramite un rampante curvo a sinistra del primo cortile.\nAllo stato attuale \u00e8 adibito ad abitazioni private in buone condizioni manutentive. Nel primo piano si conservano alcune sale, i cui soffitti sono decorati da stucchi ottocenteschi."}
{"id": "9113842", "revid": "6923", "url": "https://it.wikipedia.org/wiki?curid=9113842", "title": "Heidi Andreasen", "text": "Ha vinto quattro medaglie paralimpiche per le Isole F\u00e6r \u00d8er ai Giochi di Sydney 2000: tre argenti e un bronzo. Nelle successive Paralimpiadi di Atene 2004 vinse una sola medaglia, un bronzo nei 400 metri stile libero S8. Nel 2008, ha preso parte a Pechino 2008, sua terza e ultima Paralimpiade, dove \u00e8 stata portabandiera per le F\u00e6r \u00d8er durante la cerimonia di apertura dei Giochi. In quest'ultima occasione non ottenne medaglie.\nel suo Paese non ci sono piscine olimpiche, quindi Andreasen si \u00e8 allenata in piscine da 25 metri."}
{"id": "9113845", "revid": "1342115", "url": "https://it.wikipedia.org/wiki?curid=9113845", "title": "Lamberto Martellotti", "text": "Biografia.\nFunzionario del Partito Comunista Italiano dagli anni Sessanta, prima a Terni e poi a Pesaro. \n\u00c8 stato consigliere comunale a Fano ininterrottamente dal 1964 al 1985, ricoprendo anche l'incarico di assessore all\u2019Urbanistica dal 1970 al 1975. Nel PCI \u00e8 stato membro della segreteria regionale marchigiana dal 1975 al 1983 e segretario provinciale della Federazione di Pesaro dal 1978 al 1983.\nViene eletto alla Camera dei Deputati nel 1983 con il PCI nella Circoscrizione Ancona-Pesaro-Macerata-Ascoli Piceno, restando a Montecitorio fino al termine della Legislatura nel 1987.\n\u00c8 stato segretario regionale di Confesercenti delle Marche dal 1988 al 2000 e membro della presidenza nazionale della stessa associazione di categoria. Successivamente \u00e8 stato presidente dell'Associazione nazionale centro sociali comitati anziani e orti (Anescao).\nSi \u00e8 spento a Fano la sera di San Silvestro del 2014, aveva 74 anni."}
{"id": "9113870", "revid": "1669436", "url": "https://it.wikipedia.org/wiki?curid=9113870", "title": "Martinengo Colleoni (famiglia)", "text": "La famiglia Martinengo Colleoni si \u00e8 formata con l'unione di un ramo della famiglia Martinengo di origine bresciana con quella dei Colleoni di origine bergamasca e nasce per volont\u00e0 del condottiero Bartolomeo Colleoni, dando origine a una delle pi\u00f9 importanti famiglie lombarde.\nStoria.\nLa nuova famiglia Martinengo Colleoni nacque per volont\u00e0 di Bartolomeo Colleoni che si era unito in matrimonio con Tisbe Martinengo nel 1439 figlia del comandate dell'esercito veneto Gaspare Martinengo creando un'alleanza tra le due famiglie. Dal matrimonio erano nate solo figlie femmine e quindi il condottiero non lasciava eredi maschi che potessero proseguire la sua stirpe. Le sue prime tre figlie sposarono i membri della famiglia Martinengo, giovani che avevano appoggiato il condottiero durante le sue numerose imprese. La primogenita, Isotta, spos\u00f2 Giacomo dando inizio al ramo dei Martinengo della Motella, Caterina spos\u00f2 Gaspare I iniziando il ramo dei Martinengo dalle Palle mentre la terza figlia, Orsina (o Ursina), and\u00f2 in moglie a Gherardo II Martinengo, forse il prediletto del condottiero, dando cos\u00ec inizio con i figli Alessandro, Giovanni Estore e Giulio, nominati figli adottivi, al ramo Martinengo Colleoni come da disposizione del condottiero del 1472. Questi aveva diviso il suo patrimonio tra le sue figlie con il testamento del 27 ottobre 1475, ma ai figli di Orsina assegn\u00f2 i castelli di Romano di Lombardia, Martinengo, Ghisalba, Palosco, Calcinate, Mornico, Urgnano, Cologno al Serio, Malpaga e Cavernago con l'obbligo di fedecommesso, quindi di lasciare eredit\u00e0 ai soli figli maschi.\nGrazie alla sua intensa attivit\u00e0 Bartolomeo Colleoni aveva acquisito un forte potere sul territorio della pianura di Bergamo. In particolare il condottiero aveva acquistato il castello di Malpaga nel 1456 dalla Camera fiscale veneziana, e dai canonici di Sant'Alessandro quello di Cavernago infeudato nel 1476. Il doge di Venezia Cristoforo Moro gli conferm\u00f2 i diritti gi\u00e0 ottenuti nel 1454, sui territori di Martinengo, Codogno e Urgnano, e il diritto giurisdizione feudale sulle localit\u00e0 di Mornico Malpaga, Ghisalba, Palosco, Solza, e Romano, con documento del 20 maggio 1465\nLa discendenza.\nIl primo figlio di Orsina, Alessandro fu nominato cavaliere aurato e numerose sono le sue gesta militari sotto il vessillo veneziano, contro i francesi liberando dagli occupanti alcune citt\u00e0 con la battaglia d'Agnadello. \nIl figlio di Giovanni Estore Martinengo Colleoni, Gherardo (1491 circa \u2013 1539/1547) e il di lui figlio Bartolomeo (1505 circa-1558) furono nominati conti di Malpaga e Cavernago dalla Serenissima. Bartolomeo spos\u00f2 Paola da Ponte, dai loro figli ebbe inizio il ramo dei Martinengo Colleoni Langosco poi Leni con l'unione del ramo di Francesco. Diventarono marchesi di Pianezza in Piemonte ottenendo con il fratello Estore il castello di Malpaga portando il ramo a chiamarsi Martinengo Colleoni Malpaga.\nTra i personaggi di maggior rilievo della famiglia si indica Francesco Martinengo Colleoni (1548 circa -1621), nominato duca di Savoia con documento del 21 novembre 1568 da Emanuele Filiberto di Savoia e grazie alle sue qualit\u00e0 fu prima nominato colonnello e consigliere di guerra e dopo aver sconfitto i francesi nella guerra per il possesso di Saluzzo nel 1588 comandante generale e successivamente dal doge di Venezia Marino Grimani, capitano di cavalleria. Fu insignito del Collare dell'Annunziata nel 1576. Francesco spos\u00f2 la marchesa di Pianezza Beatrice Langosco di Stroppiana e il loro primo figlio Gaspare Antonio (1584 circa \u20131625), che divenne anche marchese di Pianezza aggiungendo allo stemma anche il blasone della famiglia Langosco, spos\u00f2 il 30 aprile 1617 Emilia Avogadro figlia di Roberto marchese di Borgo San Martino e di Giulia dell'importante famiglia Gonzaga. Alla morte di Gaspare Antonio, la vedova si un\u00ec in seconde nozze con Bartolomeo Martinengo Colleoni Malpaga. La dinastia prosegu\u00ec con il secondo figlio di Francesco Martinengo Colleoni: Gherardo (1601-1643). Questi su un\u00ec in matrimonio con Licinia Leni figlia di Camillo grazie agli accordi con il cardinale Giambattista Leni. Dal matrimonio nacque Francesco Amedeo Martinengo Colleoni (1628-1665) il quale risulta ereditario di tutti i beni del cardinale Leni suo zio. \nFrancesco Amedeo Martinengo Colleoni spos\u00f2 Chiara Terzi nel palazzo Terzi di Bergamo nella vicinia di San Cassiano. La giovane moglie mor\u00ec nel 1657 lasciando Francesco Amedeo senza eredi. Questi con bando del 15 dicembre 1662 fu bandito dai territori della Repubblica di Venezia: \nLasci\u00f2 suo erede universale il fratello Gaspare Giacinto e i di lui eredi, che il 23 giugno 1657 ebbe l'investitura di Cavernago. Questi aveva sposato Chiara erede unica di Porcellaga che su un\u00ec al casato dei Martinengo Colleoni. Il loro primo figlio Francesco Amedeo mor\u00ec senza lasciare eredi, mentre il secondo Pietro Emanuele ebbe molti figli, ma quelli maschi morirono tutti in tenera et\u00e0 solo due figlie femmine divennero adulte e si unirono in matrimonio con Luigi Martinengo dalle Palle la figlia Marianna, mentre Licinia con Guido Bentivoglio nel 1731. Alla morte di Pietro Emanuele si estinse quindi la linea maschile e i beni di Cavernago passarono per diritto di fedecommesso, cio\u00e8 solo dai figli maschi, che Pietro non lasci\u00f2, al ramo della famiglia di Venceslao Martinengo Colleoni Malpaga. \nTra i suoi figli si nomina Estore (o Ettore) (1763-1832) che unendosi ai francesi il 18 marzo 1797 e alla Repubblica Cisalpina fece innalzare l'albero della libert\u00e0 sulla piazza di Cavernago. Ebbe molti incarichi e titoli diventando senatore e cavaliere dell'Ordine della Corona ferrea, fu nominato membro del Collegio elettorale dei possidenti, ciambellano onorario nonch\u00e9 nel 1805 capitano comandante delle Guardie d'onore della Compagnia di Brescia. I beni della famiglia Martinengo Colleoni passarono al figlio Venceslao che per\u00f2 non lasci\u00f2 eredi.\nLa famiglia ebbe la sua residenza principalmente nella dimora bresciana o nel castello di Cavernago fino al 1874. La famiglia Martinengo Colleoni si estinse nel 1885, con Venceslao (1810-1885) che non lasci\u00f2 eredi.\nStemma.\nL'unione delle due famiglie ha portato anche all'unione dei blasoni che diventarono lo stemma identificativo della famiglia Martinengo Colleoni.\nLo stemma si divide in quattro parti: la sezione superiore sinistra ospita l'aquila araldica del Sacro Romano Impero proveniente dalla famiglia Martinengo e simbolo, che per tradizione, era stato di buon auspicio al capostipite Gisalberto I agli inizi del X secolo. A fianco i gigli oro di Borgogna, segno di regalit\u00e0 e privilegio del re di Francia al condottiero. Le sezioni inferiori presentano a sinistra due morsi del cavallo, voluto dal Colleoni o in altri casi due teste di leone a testimoniare l'unione delle due famiglie mentre a destra tre testicoli su fondo rosso, emblema della famiglia Colleoni."}
{"id": "9113872", "revid": "439868", "url": "https://it.wikipedia.org/wiki?curid=9113872", "title": "Flindt", "text": ""}
{"id": "9113879", "revid": "300067", "url": "https://it.wikipedia.org/wiki?curid=9113879", "title": "Curro Avalos", "text": ""}
{"id": "9113880", "revid": "439868", "url": "https://it.wikipedia.org/wiki?curid=9113880", "title": "Bjerg", "text": ""}
{"id": "9113884", "revid": "785863", "url": "https://it.wikipedia.org/wiki?curid=9113884", "title": "Il grillo parlante torna in citt\u00e0", "text": ""}
{"id": "9113886", "revid": "785863", "url": "https://it.wikipedia.org/wiki?curid=9113886", "title": "Mr. Bug Goes to Town", "text": ""}
{"id": "9113892", "revid": "2519", "url": "https://it.wikipedia.org/wiki?curid=9113892", "title": "Walter Courvoisier", "text": "Biografia.\nCourvoisier nacque a Riehen, figlio del chirurgo Ludwig Georg Courvoisier. Consegu\u00ec il dottorato in medicina. Nel 1902 si trasfer\u00ec a Monaco per studiare musica. Fu allievo di Ludwig Thuille e successivamente insegn\u00f2 teoria musicale e composizione musicale presso la Hochschule f\u00fcr Musik und Theater M\u00fcnchen."}
{"id": "9113903", "revid": "2180194", "url": "https://it.wikipedia.org/wiki?curid=9113903", "title": "Teoria del lavoro della propriet\u00e0", "text": "La teoria del lavoro della propriet\u00e0 (chiamata anche teoria dell'appropriazione del lavoro, teoria lavorativa della propriet\u00e0 o teoria del diritto al lavoro) \u00e8 una teoria di legge giusnaturalista che sostiene che la propriet\u00e0 originariamente proviene dallo sforzo del lavoro sulle risorse naturali. La teoria \u00e8 stata utilizzata per giustificare il principio di homestead, che sostiene che si pu\u00f2 ottenere l'intera propriet\u00e0 permanente di una risorsa naturale non posseduta compiendo un atto di appropriazione originale.\nNel suo \"secondo trattato sul governo\", il filosofo John Locke si chiese in che modo un individuo pu\u00f2 pretendere di possedere una parte del mondo, quando, secondo la Bibbia, Dio ha dato il mondo a tutta l'umanit\u00e0 in comune. Rispose che:\nDiritto di propriet\u00e0.\nLocke ha sostenuto la propriet\u00e0 individuale come diritto naturale. Seguendo l'argomento i frutti del proprio lavoro sono i propri perch\u00e9 si ha lavorato per esso. Inoltre, il lavoratore deve anche detenere un diritto di propriet\u00e0 naturale sulla risorsa stessa perch\u00e9 la propriet\u00e0 esclusiva era immediatamente necessaria per la produzione.\nJean-Jacques Rousseau in seguito ha criticato questo secondo passaggio nel \"Discorso sulla disuguaglianza\", dove sostiene che l'argomento del diritto naturale non si estende alle risorse che non si sono create. Entrambi i filosofi sostengono che la relazione tra lavoro e propriet\u00e0 riguarda solo la propriet\u00e0 che era significativamente inutilizzata prima che tale lavoro avesse luogo.\nClausola lockiana.\nLocke ha affermato che gli individui hanno il diritto di mantenere la propriet\u00e0 privata dalla natura lavorando su di essa, ma che possono farlo solo \"... dove ce n'\u00e8 abbastanza, e altrettanto buono, lasciato in comune per gli altri\". La Clausola sostiene che l'appropriazione di risorse non possedute \u00e8 una diminuzione dei diritti degli altri su di essa, e sarebbe accettabile solo fintanto che non mette nessuno in condizioni peggiori di quanto sarebbe stato prima. La frase \"Clausola lockiana\" (\"in inglese\" \"Lockean Proviso\") \u00e8 stata coniata dal filosofo politico Robert Nozick, e si basa sulle idee elaborate da John Locke nel suo Secondo Trattato sul governo.\nCollegamenti esterni.\nhttp://btfp.sp.unipi.it/ebooks/casalini6.pdf\nhttps://www.liberliber.it/mediateca/libri/r/rousseau/discorso_sopra_l_origine/pdf/rousseau_discorso_sopra_l_origine.pdf"}
{"id": "9113904", "revid": "131145", "url": "https://it.wikipedia.org/wiki?curid=9113904", "title": "Lamiya Valiyeva", "text": "Biografia.\nNel 2019 si \u00e8 classificata quinta nei 400 metri piani ai campionati balcanici indoor di Istanbul e lo stesso anno \u00e8 stata medaglia d'argento ai campionati balcanici under 18, sempre nei 400 metri piani. Lo stesso anno ha conquistato i titoli di campionessa nazionale nei 400 metri piani indoor, mentre l'anno successivo ha ottenuto lo stesso titolo nei 60 e 200 metri piani, sempre al coperto.\nNel 2021, dopo essersi diplomata campionessa nazionale dei 100 e 200 metri piani all'aperto e dopo essersi aggiudicata la medaglia d'oro nei 400 metri piani e quella d'argento nei 200 metri piani ai campionati balcanici under 20, ha partecipato ai campionati balcanici assoluti, dove si \u00e8 classificata decima nei 200 metri piani. Poche settimane dopo ha preso parte ai Giochi paralimpici di Tokyo, dove ha conquistato la medaglia d'argento nei 100 metri piani T13 e la medaglia d'oro e il record paralimpico nei 400 metri piani T13."}
{"id": "9113905", "revid": "61051", "url": "https://it.wikipedia.org/wiki?curid=9113905", "title": "Women's Super League 2021-2022", "text": "L'edizione 2021-2022 \u00e8 la cinquantaduesima edizione del campionato svizzero di calcio femminile di Women's Super League, la seconda dopo il rebranding della Lega Nazionale A, denominazione usata fino al campionato 2019-2020. Il campionato \u00e8 iniziato il 12 agosto 2021 e si concluder\u00e0 il 24 aprile 2022; detentrice del titolo di campione di Svizzera \u00e8 il , al suo primo titolo nazionale.\nStagione.\nNovit\u00e0.\nCon la riforma dei campionati voluta dalla Federcalcio svizzera, la formula del massimo torneo nazionale torna a 10 squadre dopo 4 anni: l'ultima stagione disputata con un numero cos\u00ec alto di squadre fu quella di Lega Nazionale A 2016-2017.\nDalla Women's Super League 2020-2021 \u00e8 stato retrocesso in Lega Nazionale B il , per venire tuttavia ripescato per la riforma del campionato, mentre dalla Lega Nazionale B 2020-2021 sono state promosse l', in quanto 1\u00ba classificato, e l', pur se 3\u00ba classificato in quanto il 2\u00ba, il U-21, non poteva essere promosso essendo la squadra riserve dello Zurigo.\nFormato.\nIl campionato continua il formato a singola fase introdotto nella stagione precedente che si affrontano in un girone all'italiana con partite di andata e ritorno, per un totale di 18 giornate. La squadra prima classificata \u00e8 campione di Svizzera ed \u00e8 ammessa alla UEFA Women's Champions League 2022-2023 assieme alla seconda classificata. Le ultime due classificate vengono retrocesse direttamente in Lega Nazionale B.\nClassifica.\nLegenda:\nNote:\nStatistiche.\nClassifica marcatrici.\n\"Aggiornata al 3 ottobre 2021.\""}
{"id": "9113919", "revid": "729019", "url": "https://it.wikipedia.org/wiki?curid=9113919", "title": "Volo United Airlines 2885", "text": "Il volo United Airlines 2885 era un volo cargo partito da Cleveland a Los Angeles, con scalo a Detroit. L'11 gennaio 1983 si schiant\u00f2 poco dopo il decollo da Detroit uccidendo tutti e 3 i membri dell'equipaggio. L'indagine del National Transportation Safety Board (NTSB) stabil\u00ec che la causa dell'incidente era da imputarsi a un errore del pilota.\nCronologia.\nL'aereo coinvolto nell'incidente, un Douglas DC-8F-54 di 14 anni, codice di registrazione N8053U, parte dall'aeroporto metropolitano di Detroit alle 22:15 CST del 10 gennaio 1983, operando il volo United Airlines 2894 diretto a Cleveland, nell'Ohio. A Cleveland divenne il volo United 2885; il DC-8 part\u00ec da Cleveland alle 01:15 dell'11 gennaio. Arriv\u00f2 all'aeroporto di Detroit alle 01:52; dopo un'inversione di marcia e il rifornimento di carburante, l'aereo inizi\u00f2 la corsa per il decollo alle 02:51. Dopo il decollo dei testimoni affermarono che il muso dell'aereo si inclin\u00f2 fino a una posizione insolitamente alta, causando picchi temporanei ai motori (dei testimoni a terra riferirono di occasionali lingue di fuoco); subito dopo, il DC-8 inizi\u00f2 un graduale rollio verso destra, fino a ribaltarsi. Quando le ali raggiunsero un'inclinazione di quasi 90 gradi e ad un'altitudine di circa 1.000 piedi (300 m), l'aereo and\u00f2 in stallo e cadde a terra, esplodendo all'impatto.\nI tre membri dell'equipaggio erano il capitano William S. Todd (di 55 anni), il primo ufficiale James G. Day (51) e l'ingegnere di volo Robert E. Lee (50). Tutti e tre rimasero uccisi.\nLe cause.\nL'indagine del National Transportation Safety Board (NTSB) rivel\u00f2 che, durante lo scarico delle merci a Detroit, i piloti stavano conversando in cabina di pilotaggio. Ad un certo punto il comandante Todd chiese al primo ufficiale Day se voleva scambiarsi di posto con l'ingegnere di volo e consentirgli di eseguire il decollo (contrariamente alle regole sia della United Airlines che della Federal Aviation Administration). Il primo ufficiale accett\u00f2 la proposta, l'ingegnere di volo espresse i suoi dubbi, ma alla fine cedette.\nCome scoprirono gli investigatori, l'ingegnere di volo Robert Lee entr\u00f2 in un corso di aggiornamento per il ruolo di primo ufficiale sul DC-8 nel giugno 1979, ma gli istruttori trovarono le sue capacit\u00e0 non adeguate e la formazione termin\u00f2 due mesi dopo. Lee riprese il suo addestramento da primo ufficiale nel febbraio 1980, questa volta per il Boeing 737, anche se stava migliorando le sue capacit\u00e0 erano ancora inadeguate, come disse il suo istruttore, \"... il suo atteggiamento non potrebbe essere migliore ed \u00e8 un gran lavoratore, tuttavia non ha fatto progressi concreti nel suo primo anno come primo ufficiale.\" Dopo diversi fallimenti e controlli di professionalit\u00e0, il responsabile della formazione e Lee si accordarono che quest'ultimo non si proponesse per eventuali posti vacanti di pilota e di rimanere ingegnere di volo per mantenere stabile la sua carriera.\nLa ragione diretta di una posizione anomala con il muso in alto risult\u00f2 essere dovuta ad un'impostazione del trim dello stabilizzatore eccessivamente alta (7,5 unit\u00e0 di puntamento dell'aereo (ANU)); probabilmente, nella confusione dovuta al cambio di posto, i piloti non riuscirono a ripristinare l'assetto durante l'esecuzione delle check list pre-decollo. (\u00c8 stato riferito che il primo ufficiale commetteva occasionalmente questo errore.). Decollando di notte, senza riferimenti visivi, l'ingegnere di volo inesperto non riusc\u00ec a correggere l'assetto in tempo, causando picchi del motore, instabilit\u00e0 dell'aereo e alla fine uno stallo irrecuperabile. Non si sa perch\u00e9 il capitano non fosse riuscito a correggere la situazione; \u00e8 possibile che l'ingegnere di volo si fosse bloccato sui comandi mentre impostava un'inclinazione graduale nel DC-8, e gli input opposti del capitano non sortirono alcun effetto sul movimento dello stabilizzatore. La decisione del capitano di consentire all'ingegnere di volo di eseguire il decollo \u00e8 stata considerata un fattore che ha contribuito all'incidente.\nDurante un'indagine, altri piloti della United ammisero, anonimamente, che tendevano a cambiare di posto con gli ingegneri di volo mentre effettuavano i decolli e/o gli atterraggi, sebbene ci\u00f2 fosse raro, e non era considerato inaudito sui voli tecnici o i voli cargo."}
{"id": "9113923", "revid": "125482689", "url": "https://it.wikipedia.org/wiki?curid=9113923", "title": "Giovanni Maria Rossi", "text": "Biografia.\nGiovanni Maria Rossi \u00e8 stato un presbitero della Chiesa cattolica e un conosciuto e apprezzato compositore di musica liturgica. \u00c8 stato ordinato sacerdote il 17 giugno 1956. Il suo ministero Camilliano \u00e8 stato un intreccio tra assistenza agli infermi, apprendimento e insegnamento della musica e della liturgia. Mor\u00ec il 7 febbraio 2004, a causa di problemi medici.\nLa produzione artistica.\nGiovanni Maria Rossi ha composto celebri canti liturgici, cantati ancora oggi nelle chiese italiane. Le sue composizioni sono ispirate al canto religioso classico, adattandosi per un breve periodo (tra la fine degli anni 60 e l'inizio degli anni 70) alla nuova corrente delle messe beat. Di questo periodo \u00e8 il canto \"Come unico pane\", interpretato dal Clan Alleluia, con la partecipazione del maestro Marcello Giombini."}
{"id": "9113938", "revid": "300067", "url": "https://it.wikipedia.org/wiki?curid=9113938", "title": "Hector Manzano", "text": ""}
{"id": "9113944", "revid": "300067", "url": "https://it.wikipedia.org/wiki?curid=9113944", "title": "Marc Mart\u00ed", "text": ""}
{"id": "9113946", "revid": "1186766", "url": "https://it.wikipedia.org/wiki?curid=9113946", "title": "Rubini (cognome)", "text": "Rubini \u00e8 un cognome di lingua italiana.\nVarianti.\nLa Rubina, Robin, Rubin, Rubinacci, Rubinato, Rubinelli, Rubinetti, Rubino.\nOrigine e diffusione.\nCognome tipicamente centro-settentrionale, \u00e8 presente anche nel barese.\nPotrebbe derivare dal prenome Rubino.\nIn Italia conta circa 1834 presenze.\nLa variante \"Rubin\" \u00e8 tipicamente veneta, soprattutto padovana e veneziana; \"Rubinacci\" \u00e8 napoletano; \"Rubinelli\" compare nel nord Italia; \"Rubino\" \u00e8 chiaramente meridionale, con prevalenza in Puglia e Sicilia; \"Rubinetti\" \u00e8 panitaliano; \"Rubinato\" compare nel trevisano, veneziano e padovano."}
{"id": "9113947", "revid": "300067", "url": "https://it.wikipedia.org/wiki?curid=9113947", "title": "Victor Luengo", "text": ""}
{"id": "9113963", "revid": "300067", "url": "https://it.wikipedia.org/wiki?curid=9113963", "title": "Paco Martin", "text": ""}
{"id": "9113970", "revid": "1186766", "url": "https://it.wikipedia.org/wiki?curid=9113970", "title": "La Rubina", "text": ""}
{"id": "9113971", "revid": "1186766", "url": "https://it.wikipedia.org/wiki?curid=9113971", "title": "Rubinetti", "text": ""}
{"id": "9113978", "revid": "1782831", "url": "https://it.wikipedia.org/wiki?curid=9113978", "title": "Cantiamo con gioia", "text": "Cantiamo con gioia \u00e8 un album in studio di Giovanni Maria Rossi e arrangiato dal maestro Marcello Giombini, pubblicato dalla Pro Civitate Christiana nel 1970. \u00c8 stato interpretato dal gruppo beat Clan Alleluia, con la voce solista di Ernesto Brancucci.\nTracce.\nLato A\nLato B\nCollegamenti esterni.\nCantiamo con gioia su \"Discogs.com\""}
{"id": "9113981", "revid": "1442080", "url": "https://it.wikipedia.org/wiki?curid=9113981", "title": "Corazza (cognome)", "text": "Corazza \u00e8 un cognome di lingua italiana.\nVarianti.\nCorazze, Corazzi, Corazzini, Corazzo.\nOrigine e diffusione.\nCognome tipicamente settentrionale, \u00e8 presente prevalentemente nel Veneto, a Bologna e Ferrara e a Roma.\nPotrebbe derivare dal prenome medioevale Coraza, dal fatto che il capostipite militasse nell'esercito o da una sua grande resistenza fisica o morale.\nIn Italia conta circa 1771 presenze.\nLa variante \"Corazzi\" \u00e8 tipica di riminese, pesarese, fiorentino, aretino, perugino e romano; \"Corazzini\" compare a Massa, Roma e Pescara; \"Corazze\" e \"Corazzo\" sono estremamente rari."}
{"id": "9113987", "revid": "2187", "url": "https://it.wikipedia.org/wiki?curid=9113987", "title": "Kim Soo-Nyung", "text": ""}
{"id": "9113988", "revid": "599013", "url": "https://it.wikipedia.org/wiki?curid=9113988", "title": "Art\u00ebm Avanesjan", "text": "Carriera.\nClub.\nCresciuto nel settore giovanile del e del , nel 2017 si accasa all', l'anno successivo all'. Con l'Ararat-Armenia esordisce nella massima serie armena, vincendo due campionati nazionali.\nNazionale.\nNato in Russia, ma di origini armene, viene convocato in nazionale maggiore nell'agosto del 2021 dal CT Joaqu\u00edn Caparr\u00f3s. Esordisce il 5 settembre 2021 in un match di qualificazione ai mondiali contro la Germania, terminato 6-0 in favore dei tedeschi."}
{"id": "9113989", "revid": "122867026", "url": "https://it.wikipedia.org/wiki?curid=9113989", "title": "Alderano Mascardi", "text": "Biografia.\nAlderano Mascardi nacque a Sarzana nel 1557 dal giureconsulto Francesco e da Chiara Manecchia. Comp\u00ec i primi studi nel Collegio romano, dedicandosi, come i suoi due fratelli Giuseppe e Nicol\u00f2, futuro vescovo di Mariana in Corsica, allo studio del diritto romano e canonico. Si addottor\u00f2 in giurisprudenza a Pavia il 7 marzo 1580 e l'anno successivo spos\u00f2 Faustina de Nobili di Vezzano, dalla quale ebbe molti figli tra cui Giovanni, futuro vescovo di Nebbio, il giureconsulto Gerolamo e il celebre letterato Agostino. Svolse l\u2019attivit\u00e0 di giudice in cause civili e criminali nel territorio toscano ed emiliano sottomesso ai Doria di Genova, i quali lo raccomandarono per la carica di uditore della Rota di Lucca, incarico che mantenne dal 1602 al 1604, e della Rota bolognese, dal 1604 alla morte."}
{"id": "9113990", "revid": "633073", "url": "https://it.wikipedia.org/wiki?curid=9113990", "title": "United States Pacific Command", "text": ""}
{"id": "9113994", "revid": "1442080", "url": "https://it.wikipedia.org/wiki?curid=9113994", "title": "Trucco (cognome)", "text": "Trucco \u00e8 un cognome di lingua italiana.\nVarianti.\nTrucca, Trucchi.\nOrigine e diffusione.\nCognome tipicamente piemontese e ligure, \u00e8 presente prevalentemente nel torinese e cuneese.\nPotrebbe derivare da toponimi come Trucco nel comune di Ventimiglia.\nIn Italia conta circa 603 presenze.\nLa variante \"Trucca\" compare a Terni e Viterbo; \"Trucchi\" \u00e8 tipicamente ventimigliese."}
{"id": "9113996", "revid": "1186766", "url": "https://it.wikipedia.org/wiki?curid=9113996", "title": "Trucca", "text": ""}
{"id": "9114003", "revid": "1442080", "url": "https://it.wikipedia.org/wiki?curid=9114003", "title": "Stabile (cognome)", "text": "Stabile \u00e8 un cognome di lingua italiana.\nVarianti.\nStabili, Stabilini.\nOrigine e diffusione.\nCognome tipicamente meridionale, \u00e8 presente prevalentemente nella Sicilia occidentale, in Calabria, Campania e Salento.\nPotrebbe derivare dal prenome Stabile o dal termine dialettale \"stabil\u00ec\", \"intonacare\", ad indicare come capostipite un muratore.\nIn Italia conta circa 1937 presenze.\nLa variante \"Stabili\" \u00e8 lombarda e emiliano-romagnola; \"Stabilini\" \u00e8 milanese, cremonese, bergamasco e bresciano."}
{"id": "9114004", "revid": "1442080", "url": "https://it.wikipedia.org/wiki?curid=9114004", "title": "Metiturale", "text": "Il Metiturale o metiturale sodico \u00e8 un composto derivato dei barbiturici che era stato utilizzato in Germania e Italia, come anestetico per via venosa, di durata d'azione estremamente breve.\nSe confrontato al tiopentale, il composto si caratterizzava per una pi\u00f9 breve emivita. Tuttavia il suo utilizzo non mostrava ulteriori elementi di superiorit\u00e0, a fronte di un costo elevato. Per tale motivo fu abbandonato verso la fine degli anni 50.\nSintesi.\nUna catena laterale un po' pi\u00f9 complessa viene incorporata per alchilazione del carbanione del cianoacetato (1) sostituito con 2-cloroetilmetil solfuro (2). La condensazione del cianoestere risultante (3) con tiourea seguita da idrolisi dell'immina risultante d\u00e0 luogo al metiturale."}
{"id": "9114005", "revid": "131145", "url": "https://it.wikipedia.org/wiki?curid=9114005", "title": "Flora Ugwunwa", "text": "Biografia.\nA causa di una poliomielite \u00e8 affetta da paraplegia e nel 2011 ha iniziato a praticare l'atletica leggera paralimpica. Nel 2015 ha vestito per la prima volta la maglia della nazionale nigeriana ai campionati mondiali paralimpici di Doha, dove si \u00e8 classificata quinta nel lancio del disco F55.\nNel 2016 ha partecipato ai Giochi paralimpici di Rio de Janeiro, conquistando la medaglia d'oro e il record mondiale paralimpico nel lancio del giavellotto F54, mentre nel lancio del disco F55 si \u00e8 classificata sesta.\nAi campionati del mondo paralimpici di Dubai 2019 \u00e8 stata vicecampionessa mondiale del lancio del giavellotto F54 e si \u00e8 classificata sesta e tredicesima rispettivamente nel getto del peso F54 e nel lancio del disco F55.\nNel 2021 ha preso parte ai Giochi paralimpici di Tokyo, dove ha conquistato la medaglia d'oro nel lancio del giavellotto F54 e il sesto posto nel getto del peso F54."}
{"id": "9114007", "revid": "1186766", "url": "https://it.wikipedia.org/wiki?curid=9114007", "title": "Stabili", "text": ""}
{"id": "9114020", "revid": "92723", "url": "https://it.wikipedia.org/wiki?curid=9114020", "title": "Kreva", "text": ""}
{"id": "9114021", "revid": "767487", "url": "https://it.wikipedia.org/wiki?curid=9114021", "title": "Sundown (film 2021)", "text": "Sundown \u00e8 un film del 2021 scritto e diretto da Michel Franco.\n\u00c8 stato presentato in concorso alla 78\u00aa Mostra internazionale d'arte cinematografica di Venezia.\nTrama.\nNeil Bennett, un uomo di mezz'et\u00e0, alloggia in un lussuoso resort di Acapulco assieme alla sorella Alice, erede come lui di una multinazionale dell'industria della carne, e i due figli di lei. La notizia improvvisa della morte della madre li costringe a interrompere la vacanza e tornare subito in Inghilterra per il funerale, ma Neil, che da un po' manifesta insoddisfazione nei confronti di tutto per ragioni sconosciute, finge di aver smarrito il passaporto al momento dell'imbarco e rimane in citt\u00e0 a crogiolarsi pigramente sulla spiaggia, bevendo, ignorando i messaggi di amici e parenti e cominciando una storia con una ragazza del posto.\nDistribuzione.\nIl film \u00e8 stato presentato in anteprima il 5 settembre 2021 in concorso alla 78\u00aa Mostra internazionale d'arte cinematografica di Venezia."}
{"id": "9114023", "revid": "92723", "url": "https://it.wikipedia.org/wiki?curid=9114023", "title": "Castello di Kreva", "text": ""}
{"id": "9114024", "revid": "92723", "url": "https://it.wikipedia.org/wiki?curid=9114024", "title": "Medininkai", "text": ""}
{"id": "9114026", "revid": "899609", "url": "https://it.wikipedia.org/wiki?curid=9114026", "title": "Toshiba EMI Limited", "text": ""}
{"id": "9114028", "revid": "767487", "url": "https://it.wikipedia.org/wiki?curid=9114028", "title": "Mona Lisa and the Blood Moon", "text": "Mona Lisa and the Blood Moon \u00e8 un film del 2021 scritto e diretto da Ana Lily Amirpour.\nDefinito \u00abun omaggio ai film d'avventura degli anni ottanta e novanta\u00bb e interpretato da Jeon Jong-seo, Kate Hudson, Craig Robinson ed Ed Skrein, \u00e8 stato presentato in concorso alla 78\u00aa Mostra internazionale d'arte cinematografica di Venezia.\nTrama.\nIn una notte di luna piena, una ragazza dai poteri telepatici evade da un manicomio e si nasconde nel quartiere francese di New Orleans, dove viene accolta da una spogliarellista agguerrita e suo figlio, mentre un biscotto della fortuna avverte un poliziotto alla sua ricerca di \"dimenticare ci\u00f2 che sa\".\nProduzione.\nNell'ottobre del 2018, \u00e8 stato annunciato che Kate Hudson, Craig Robinson e Zac Efron avrebbero recitato nel nuovo film di Ana Lily Amirpour, prodotto da John Lesher tramite la sua Le Grisbi Productions. Nell'aprile del 2019, Jeon Jong-seo si \u00e8 unita al cast, seguita nel luglio dello stesso anno da Evan Whitten ed Ed Skrein, quest'ultimo in sostituzione di Efron. Le riprese del film sono iniziate il mese stesso.\nColonna sonora.\nOltre alle musiche originali di Daniele Luppi, la colonna sonora comprende diversi brani di Guglielmo Bottin, tratti dall'album \"Horror Disco\" (2009).\nDistribuzione.\nIl film \u00e8 stato presentato in anteprima il 5 settembre 2021 in concorso alla 78\u00aa Mostra internazionale d'arte cinematografica di Venezia."}
{"id": "9114032", "revid": "1603714", "url": "https://it.wikipedia.org/wiki?curid=9114032", "title": "Carino (ceramista)", "text": ""}
{"id": "9114033", "revid": "124752064", "url": "https://it.wikipedia.org/wiki?curid=9114033", "title": "Fernanda Vasconcellos", "text": "Biografia.\nFernanda Vasconcellos ha iniziato la sua carriera lavorando nel programma televisivo \"Fantasia\", mentre nei primi anni 2000 \u00e8 stata ballerina di \"Domingo Legal\". Nel 2005 ha fatto il suo debutto come attrice in \"Malha\u00e7\u00e3o\", su TV Globo, raggiungendo il successo come co-protagonista della telenovela \"Pagine di vita\". Nel 2007 ha partecipato come concorrente a \"Dan\u00e7a dos Famosos\" e ha recitato nel ruolo della protagonista Laura in \"Desejo Proibido\". In seguito \u00e8 stata protagonista delle telenovele \"Tempos Modernos\" e \"A Vida da Gente\".\nTra il 2018 e il 2020 la Vasconcellos ha preso parte alle serie Netflix \"3%\" e \"La cosa pi\u00f9 bella\" e nello stesso periodo ha avuto ruoli da protagonista nei film \"Eu Sou Brasileiro\", \"Volume Morto\" e \"A Cisterna\"."}
{"id": "9114035", "revid": "599013", "url": "https://it.wikipedia.org/wiki?curid=9114035", "title": "Clic Bloomfield", "text": "Biografia.\nBloomfield, specialista delle prove veloci originario di Ketchum, debutt\u00f2 in campo internazionale in occasione dei Mondiali juniores di Maribor 1992; in Coppa del Mondo disput\u00f2 due gare, le discese libere di Vail del 16 marzo 1994 (27\u00ba) e di Garmisch-Partenkirchen del 2 febbraio 1996 (senza completare la prova). Ai Mondiali di Sierra Nevada 1996, sua unica presenza iridata, si classific\u00f2 41\u00ba nella discesa libera e 34\u00ba nella combinata; in Nor-Am Cup conquist\u00f2 l'ultimo podio il 9 febbraio 1998 a Panorama in discesa libera (3\u00ba) e si ritir\u00f2 al termine di quella stessa stagione 1997-1998: la sua ultima gara fu uno slalom gigante FIS disputato il 9 aprile a Sun Valley. Non prese parte a rassegne olimpiche."}
{"id": "9114036", "revid": "1318658", "url": "https://it.wikipedia.org/wiki?curid=9114036", "title": "Entertainment Software Publishing", "text": " \u00e8 stata un'azienda giapponese specializzata nella produzione di videogiochi, soprattutto sparatutto e RPG.\nVenne fondata nel 1997 per distribuire i prodotti del Game Developers Network (GD-NET), un collettivo di societ\u00e0 che comprendeva, tra le altre, Treasure e Game Arts. La sua nascita fu dettata dalle preoccupazioni degli sviluppatori pi\u00f9 piccoli, che non avevano lo stesso sostegno finanziario delle aziende pi\u00f9 grandi, mentre la produzione di titoli per console stava iniziando a crescere. Nella sua carriera, ESP distribu\u00ec prodotti realizzati da altre software house, ma riusc\u00ec comunque a realizzarne alcuni anche internamente.\nLe console di riferimento furono il Sega Saturn e il Dreamcast. Quando entrambe caddero in disuso, la societ\u00e0 inizi\u00f2 a spostare le operazioni verso piattaforme come PlayStation 2, PlayStation Portable e Nintendo DS. Nel 2002 venne direttamente acquistata da Game Arts e divenne la sua divisione editoriale. Nel 2004, venne venduta a D3 Publisher, che aveva notato il suo curriculum e la trafila di titoli ben accolti dalla critica e dal pubblico, come \"Grandia\", \"Radiant Silvergun\" e la serie \"Bangai-O\". ESP si fuse con D3 Publisher e la sua societ\u00e0 madre, D3 Inc., nel 2010.\nMolti giochi pubblicati dalla societ\u00e0 vendettero bene e furono classificati tra i migliori nei loro generi. In passato, ESP ha contribuito alla pubblicazione di diversi videogiochi online multiplayer di massa giapponesi e ha anche collaborato con altre societ\u00e0 di giochi su vari progetti."}
{"id": "9114039", "revid": "533647", "url": "https://it.wikipedia.org/wiki?curid=9114039", "title": "Vincenzo Maria Farano", "text": "Biografia.\nNato a Trani nell'allora diocesi di Trani-Bisceglie, fu ordinato presbitero il 3 giugno 1944.\nPapa Paolo VI lo nomin\u00f2 pro-nunzio apostolico in Indonesia l'8 agosto 1973, assegnandogli la sede titolare di Civitanova.\nRicevette la consacrazione episcopale nella Basilica Vaticana il 30 settembre successivo per le mani del cardinale Jean-Marie Villot, segretario di Stato, co-consacranti gli arcivescovi (entrambi poi cardinali) Giovanni Benelli, sostituto per gli Affari Generali della Segreteria di Stato, e Duraisamy Simon Lourdusamy, segretario della Congregazione per l'evangelizzazione dei popoli.\nIl 25 agosto 1979 papa Giovanni Paolo II lo nomin\u00f2 nunzio apostolico in Ecuador.\nIl 14 agosto 1986 lo stesso Papa lo nomin\u00f2 arcivescovo di Gaeta.\nIl 25 giugno 1989 ospit\u00f2 in diocesi il Papa nel corso di un'intensa visita pastorale che egli stesso aveva contribuito ad organizzare. La visita interess\u00f2 Gaeta, Itri e Formia in mattinata e nuovamente Gaeta nel pomeriggio, ove Farano concelebr\u00f2 una messa con il Sommo Pontefice nel campo sportivo \"Riciniello\".\nRimase in carica fino al 12 febbraio 1997, quando il Papa accolse la sua rinuncia al governo apostolico dell'arcidiocesi.\nMor\u00ec a Formia il 17 gennaio 2008.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "9114045", "revid": "599013", "url": "https://it.wikipedia.org/wiki?curid=9114045", "title": "Amber Guaraglia", "text": "Biografia.\nSpecialista delle prove veloci originaria di Larkspur, la Guaraglia debutt\u00f2 in campo internazionale in occasione dei Mondiali juniores di Monte Campione/Colere 1993 ed esord\u00ec in Coppa del Mondo il 30 novembre 1996 a Lake Louise in discesa libera, senza completare la prova. Nel 1997 conquist\u00f2 l'ultima vittoria in Nor-Am Cup, il 30 gennaio a Sugarloaf in discesa libera, e ottenne il miglior piazzamento in Coppa del Mondo, il 7 marzo a Mammoth Mountain in supergigante (38\u00aa); prese per l'ultima volta il via nel massimo circuito internazionale il 6 dicembre 1997 a Lake Louise in supergigante (44\u00aa), mentre in Nor-Am Cup conquist\u00f2 l'ultimo podio il 14 febbraio 1998 a Crested Butte in discesa libera (3\u00aa). Si ritir\u00f2 al termine di quella stessa stagione 1997-1998 e la sua ultima gara fu lo slalom gigante dei Campionati statunitensi 1998, disputato il 24 marzo a Jackson Hole e chiuso dalla Guaraglia al 42\u00ba posto; non prese parte a rassegne olimpiche o iridate.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nDH = discesa libera\nSG = supergigante"}
{"id": "9114046", "revid": "767487", "url": "https://it.wikipedia.org/wiki?curid=9114046", "title": "La caja", "text": "La caja \u00e8 un film del 2021 scritto e diretto da Lorenzo Vigas.\n\u00c8 stato presentato in concorso alla 78\u00aa Mostra internazionale d'arte cinematografica di Venezia.\nTrama.\nHatz\u00edn, un giovane adolescente di Citt\u00e0 del Messico, viaggia sino nel nord del paese per riavere indietro i resti del padre, trovati in una fossa comune nel deserto. L'incontro fortuito con un uomo che presenta un'incredibile somiglianza fisica con suo padre cambier\u00e0 i suoi piani.\nPromozione.\nIl trailer \u00e8 stato pubblicato online il 3 settembre 2021.\nDistribuzione.\nIl film \u00e8 stato presentato in anteprima il 6 settembre 2020 in concorso alla 78\u00aa Mostra internazionale d'arte cinematografica di Venezia. Sar\u00e0 presentato anche al Festival internazionale del cinema di San Sebasti\u00e1n e al Toronto International Film Festival."}
{"id": "9114068", "revid": "300067", "url": "https://it.wikipedia.org/wiki?curid=9114068", "title": "Lisard Gonzalez", "text": ""}
{"id": "9114070", "revid": "104458", "url": "https://it.wikipedia.org/wiki?curid=9114070", "title": "Tiffany Hoversten", "text": "Biografia.\nSpecialista delle prove veloci originaria di Vail, in Nor-Am Cup la Hoversten esord\u00ec il 2 dicembre 1995 a Winter Park in slalom gigante (45\u00aa) e conquist\u00f2 tre podi: il primo, sua unica vittoria, il 16 febbraio 1996 a Crested Butte in discesa libera, l'ultimo il 7 dicembre 1997 a Lake Louise in supergigante (3\u00aa). In Coppa del Mondo disput\u00f2 una sola gara, il supergigante di Mammoth Mountain del 30 novembre 1998 (58\u00aa); infortunatasi gravemente pochi giorni dopo, torn\u00f2 alle gare soltanto all'inizio della stagione 2000-2001, ma un nuovo grave infortunio pose termine alla sua carriera: la sua ultima gara fu la discesa libera di South American Cup disputata a Portillo il 31 agosto, chiusa dalla Hoversten al 7\u00ba posto. Non prese parte a rassegne olimpiche o iridate.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nDH = discesa libera"}
{"id": "9114073", "revid": "104458", "url": "https://it.wikipedia.org/wiki?curid=9114073", "title": "Susie Whan", "text": "Biografia.\nIn Australia New Zealand Cup la Whan conquist\u00f2 l'ultima vittoria, nonch\u00e9 ultimo podio, il 15 settembre 1995 a Whakapapa in slalom speciale, mentre in Nor-Am Cup il suo ultimo podio fu il 3\u00ba posto ottenuto nella discesa libera di Lake Louise dell'11 dicembre 1997. Si ritir\u00f2 all'inizio della stagione 1999-2000 e la sua ultima gara fu uno slalom gigante FIS disputato il 27 agosto a Thredbo; non debutt\u00f2 in Coppa del Mondo n\u00e9 prese parte a rassegne olimpiche o iridate.\nPalmar\u00e8s.\nAustralia New Zealand Cup.\nAustralia New Zealand Cup - vittorie.\nLegenda:\nSL = slalom speciale"}
{"id": "9114075", "revid": "300067", "url": "https://it.wikipedia.org/wiki?curid=9114075", "title": "Ferran Lopez", "text": ""}
{"id": "9114080", "revid": "110157", "url": "https://it.wikipedia.org/wiki?curid=9114080", "title": "Edda Mutter", "text": "Agli inizi della carriera, prima della riunificazione tedesca (1990), gareggi\u00f2 per la nazionale tedesca occidentale.\nBiografia.\nSlalomista pura, la Mutter debutt\u00f2 in campo internazionale in occasione dei Mondiali juniores di Madonna di Campiglio 1988; in Coppa del Mondo ottenne il primo piazzamento il 30 novembre 1991 a Lech (25\u00aa) e nella stagione successiva ai Mondiali di Morioka 1993, sua unica presenza iridata, si classific\u00f2 16\u00aa. Ottenne il miglior piazzamento in Coppa del Mondo il 23 gennaio 1994 a Maribor (7\u00aa) e ai successivi XVII Giochi olimpici invernali di , sua unica presenza olimpica, non complet\u00f2 la prova; conquist\u00f2 l'ultimo podio in Coppa Europa il 22 gennaio 1996 a Krompachy/Plejsy (3\u00aa) e prese per l'ultima volta il via in Coppa del Mondo il 28 gennaio 1996 a Saint-Gervais-les-Bains, senza completare la prova. Si ritir\u00f2 durante la stagione 2000-2001 e la sua ultima gara fu uno slalom gigante FIS disputato il 22 febbraio a Vail."}
{"id": "9114082", "revid": "1941576", "url": "https://it.wikipedia.org/wiki?curid=9114082", "title": "Lee Wai Tong", "text": ""}
{"id": "9114101", "revid": "4193", "url": "https://it.wikipedia.org/wiki?curid=9114101", "title": "Canottaggio ai XVI Giochi paralimpici estivi - Singolo maschile", "text": "Le gare di canottaggio singolo maschile ai XVI Giochi paralimpici estivi si sono svolta dal 27 al 29 agosto 2021 presso il Sea Forest Waterway di Tokyo. Alla competizione hanno partecipato 12 atleti provenienti da altrettanti Paesi. \nRisultati.\nTutti i tempi sono espressi in minuti.\nBatterie.\nEntrambe le batterie sono state disputate il 27 agosto 2021. I primi atleti classificati di ciascuna batteria hanno avuto accesso alla finale A, gli altri hanno disputato una gara di ripescaggio ciascuno.\nRipescaggi.\nEntrambe le gare si sono svolte il 28 agosto 2021. I prime due classificati di ciascun ripescaggio hanno avuto accesso alla finale A, le altre alla finale B.\nFinali.\nLe gare sono state disputate il 29 agosto 2021."}
{"id": "9114102", "revid": "1603714", "url": "https://it.wikipedia.org/wiki?curid=9114102", "title": "Pitone (pittore)", "text": ""}
{"id": "9114104", "revid": "767487", "url": "https://it.wikipedia.org/wiki?curid=9114104", "title": "Diamond flash", "text": "Diamond flash \u00e8 un film del 2011 scritto e diretto da Carlos Vermut. Primo lungometraggio del regista, mescola i generi drammatico, commedia e mistero con il film di supereroi.\nTrama.\nVioleta \u00e8 disposta a tutto pur di ritrovare la figlia scomparsa. Elena ha uno strano segreto. Lola vuole fare i conti con il suo passato. Juana ha bisogno di qualcuno che la ami senza condizioni o domande, ed Enriqueta vuole solo che la faccia ridere. Queste cinque donne hanno qualcosa in comune: sono tutte imparentate con Diamond Flash, un personaggio misterioso che cambier\u00e0 per sempre le loro vite.\nProduzione.\nLa scrittura della sceneggiatura \u00e8 stata curata da Carlos Vermut nel corso del 2010. Dopo aver atteso un mese per la risposta delle tre case di produzione a cui ha inviato il progetto, Vermut ha investito i 20.000 euro che aveva ottenuto per i diritti sul merchandise della serie \"Jelly Jamm\". Per scegliere il cast, ha cercato online associazioni di attori. Le riprese si sono svolte nella casa del regista, in quella di un amico e in un hotel con una fotocamera che permetteva di registrare video. All'inizio le riprese sarebbero dovute durate tre settimane, ma poich\u00e9 alcune scene dovevano essere girate di nuovo, sono durate tre mesi.\nDistribuzione.\nLa premi\u00e8re mondiale del film ha avuto luogo l'1 ottobre 2011 presso la tredicesima edizione dell'Abycine Festival Internacional de Cine Independiente di Albacete.\nIn Spagna, il film \u00e8 uscito l'8 giugno 2012 in Internet (streaming su Filmin) e il 10 ottobre 2012 in DVD."}
{"id": "9114107", "revid": "599013", "url": "https://it.wikipedia.org/wiki?curid=9114107", "title": "Max Stryjek", "text": "Carriera.\nClub.\nCresciuto nel , nel 2013 si trasferisce in Inghilterra dove entra a far parte del settore giovanile del , club all'epoca militante in Premier League.\nNel 2015 viene prestato al in National League North dove colleziona 12 presenze fra febbraio e maggio; dopo un periodo passato nell'Under-23 viene nuovamente ceduto in prestito, questa volta all' dove fa il suo esordio fra i professionisti in occasione del match di Football League Two vinto 2-1 contro il , dove tuttavia si infortuna dopo soli nove minuti di gioco.\nIl 21 settembre 2018 viene prestato all' dove rimane per tre mesi prima di fare ritorno nell'Under-23 del club bianco-rosso. Rimasto svincolato al termine della stagione, nel luglio 2019 firma un contratto annuale con l'Eastleigh dove giocher\u00e0 una stagione da titolare con 43 presenze fra campionato e coppa nazionale.\nNel 2020 si accorda con il con cui firma un contratto triennale.\nNazionale.\nNel 2017 viene convocato dalla nazionale under-21 polacca per prendere parte al campionato europeo di categoria, dove per\u00f2 non collezioner\u00e0 alcuna presenza.\nStatistiche.\nPresenze e reti nei club.\n\"Statistiche aggiornate al 31 luglio 2021.\""}
{"id": "9114108", "revid": "458786", "url": "https://it.wikipedia.org/wiki?curid=9114108", "title": "Maksymilian Stryjek", "text": ""}
{"id": "9114127", "revid": "938", "url": "https://it.wikipedia.org/wiki?curid=9114127", "title": "Eseosa Desalu", "text": ""}
{"id": "9114134", "revid": "1442080", "url": "https://it.wikipedia.org/wiki?curid=9114134", "title": "Tom\u00e1s Pozzo", "text": "Caratteristiche tecniche.\n\u00c8 un centrocampista centrale.\nCarriera.\nCresciuto nel settore giovanile dell', debutta in prima squadra il 22 novembre 2020 in occasione dell'incontro di Copa Diego Armando Maradona\u00a0pareggiato 0-0 contro il .\nStatistiche.\nPresenze e reti nei club.\n\"Statistiche aggiornate al 6 settembre 2021.\""}
{"id": "9114142", "revid": "599013", "url": "https://it.wikipedia.org/wiki?curid=9114142", "title": "Tanner Beason", "text": "Caratteristiche tecniche.\n\u00c8 un difensore centrale.\nCarriera.\nNato a Winston-Salem in Carolina del Nord, inizia a giocare a calcio nel settore giovanile del North Carolin Fusion per poi passare nel periodo del college allo ; sempre in questo periodo fa alcune apparizioni in USL League Two con le maglie di e .\nTerminato il college nel Draft 2020 viene selezionato dal , con cui il 9 gennaio firma un contratto professionistico; il 29 agosto 2020 fa il suo esordio fra i professionisti giocando il match perso 3-2 contro il .\nStatistiche.\n\"Statistiche aggiornate al 6 settembre 2021\"."}
{"id": "9114176", "revid": "486946", "url": "https://it.wikipedia.org/wiki?curid=9114176", "title": "Istituto di Antropologia (Studi interdisciplinari sulla dignit\u00e0 umana e sulla cura delle persone vulnerabili - IADC)", "text": ""}
{"id": "9114178", "revid": "1935652", "url": "https://it.wikipedia.org/wiki?curid=9114178", "title": "Chiesa di San Giovanni Evangelista (Masate)", "text": "La chiesa di San Giovanni Evangelista \u00e8 la parrocchiale di Masate, in citt\u00e0 metropolitana e arcidiocesi di Milano; fa parte del decanato di Trezzo sull'Adda.\nStoria.\nDal \"Liber Notitiae Sanctorum Mediolani\" di Goffredo da Bussero s'apprende che la primitiva cappella di Masate era filiale della pieve dei Santi Gervasio e Protasio di Gorgonzola; questa situazione \u00e8 confermata pure dalla \"Notitia Cleri\" del 1398.\nNel Quattrocento la chiesa masatese \u00e8 menzionata nello \"Status ecclesiae mediolanensis\" con il titolo di \"ecclesie parochiales\", mentre nel \"Liber seminarii mediolanensis\" del 1564 si legge che era compresa nella pieve foraniale di Gorgonzola.\nGrazie alla \"Nota parrocchie Stato di Milano\" del 1781 si conosce che l'anno precedente il numero dei parrocchiani era pari a 477.\nNella prima met\u00e0 del XIX secolo l'antica chiesa si rivel\u00f2 insufficiente a soddisfare le esigenze dei fedeli e, cos\u00ec, si decise di costruirne una di maggiori dimensioni; nel 1836 venne cos\u00ec posta la prima pietra della nuova parrocchiale. L'edificio fu terminato in pochi anni e venne consacrato il 5 giugno 1840 dall'arcivescovo Karl Kajetan von Gaisruck; rispetto al progetto originario, la cupola fu realizzata con una grandezza minore.\nAlcuni decenni dopo, nel 1897 l'arcivescovo Andrea Carlo Ferrari, compiendo la sua visita pastorale, trov\u00f2 che nella parrocchiale, che aveva come filiale l'oratorio di San Nabore, aveva sede la confraternita del Santissimo Sacramento e che i fedeli erano 1280.\nIl campanile fu eretto tra il 1909 e il 1911; il 12 gennaio 1918 la parrocchia venne aggregata al neo-eretto vicariato di Inzago, per poi passare nel 1972 al decanato di Melzo e nel 1977 a quello di Trezzo.\nDescrizione.\nEsterno.\nLa facciata a capanna della chiesa \u00e8 tripartita da quattro semicolonne corinzie, poggiati su alti basamenti e sorreggenti la trabeazione e il timpano triangolare, presenta al centro il portale d'ingresso architravato.\nA pochi metri dalla parrocchiale sorge il campanile a base quadrata, poggiante sul basamento a scarpa e suddiviso in quattro registri da cornici marcapiano; la cella presenta una monofora per lato ed \u00e8 coronata dalla cupoletta che si erge sul tamburo.\nInterno.\nL'interno dell'edificio si compone di un'unica navata, coperta dalla cupola, sorretta da dodici colonne, nei cui pennacchi sono raffigurate delle scene sacre; al termine dell'aula si sviluppa il presbiterio, chiuso dall'abside semicircolare.\nL'opera di maggior pregio qui conservata \u00e8 l'organo, collocato sulla cantoria e costruito tra il 1880 e il 1910 da Giovanni Marelli."}
{"id": "9114190", "revid": "941725", "url": "https://it.wikipedia.org/wiki?curid=9114190", "title": "Tommies Bathing", "text": "Tommies Bathing \u00e8 un dipinto ad acquarello (34,6x53,2 cm) realizzato nel 1918 dal pittore John Singer Sargent. \u00c8 conservato nel Metropolitan Museum of Art.\nDescrizione.\nIl quadro rappresenta tre soldati durante un momento di pausa. Uno dei tre \u00e8 immerso nel fiume, un altro, anch'esso nudo, si asciuga sull'erba, mentre il terzo \u00e8 gi\u00e0 parzialmente rivestito.\nStoria.\nIl governo britannico commission\u00f2 l'opera a Sargent nell'estate del 1918 per commemorare la collaborazione tra soldati britannici e statunitensi durante la prima guerra mondiale. Sargent si rec\u00f2 quindi nella valle della Somme per trovare un soggetto adatto e durante la sua visita dipinse numerosi acquarelli, tra cui \"Tommies Bathing\". Il nome \"Tommy\" viene da \"Thomas Atkins\", il nome generico con cui l'esercito britannico chiamavi i soldati ignoti (come \"John Doe\" per gli americani)."}
{"id": "9114206", "revid": "599013", "url": "https://it.wikipedia.org/wiki?curid=9114206", "title": "Oussama Marnaoui", "text": "Carriera.\nNazionale.\nCon la nazionale tunisina \u00e8 stato convocato per il Campionato africano del 2021, concluso con la vittoria finale del torneo."}
{"id": "9114207", "revid": "439868", "url": "https://it.wikipedia.org/wiki?curid=9114207", "title": "Gude", "text": ""}
{"id": "9114209", "revid": "1728", "url": "https://it.wikipedia.org/wiki?curid=9114209", "title": "Chiesa di San Maurizio (Schiavi d'Abruzzo)", "text": ""}
{"id": "9114212", "revid": "599013", "url": "https://it.wikipedia.org/wiki?curid=9114212", "title": "Achref Gannouni", "text": "Carriera.\nNazionale.\nCon la nazionale tunisina \u00e8 stato convocato per il Campionato africano del 2021, concluso con la vittoria finale del torneo."}
{"id": "9114213", "revid": "2039387", "url": "https://it.wikipedia.org/wiki?curid=9114213", "title": "Collegio elettorale di Arzignano (Camera dei deputati)", "text": "Il collegio di Arzignano fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Veneto 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Arzignano era uno dei 37 collegi uninominali in cui era suddiviso il Veneto e, come previsto dal D.Lgs. del 20 dicembre 1993 n. 536, era interamente compreso nella provincia di Vicenza e comprendeva i seguenti comuni: Alonte, Altavilla Vicentina, Altissimo, Arzignano, Brendola, Chiampo, Creazzo, Crespadoro, Gambellara, Gambugliano, Grancona, Lonigo, Montebello Vicentino, Montecchio Maggiore, Monteviale, Montorso Vicentino, Nogarole Vicentino, Orgiano, San Germano dei Berici, San Pietro Mussolino, Sarego, Sovizzo e Zermeghedo."}
{"id": "9114218", "revid": "228587", "url": "https://it.wikipedia.org/wiki?curid=9114218", "title": "Kandi (disambigua)", "text": ""}
{"id": "9114220", "revid": "125732929", "url": "https://it.wikipedia.org/wiki?curid=9114220", "title": "Kupa e Shqip\u00ebris\u00eb 2021-2022", "text": "La Kupa e Shqip\u00ebris\u00eb 2021-2022 \u00e8 la 70\u00aa edizione della coppa nazionale albanese, iniziata l'11 settembre 2021, terminer\u00e0 il 31 maggio 2022. Il \u00e8 la squadra campione in carica.\nFormula.\nLa competizione si svolge in turni ad eliminazione diretta con partite di andata e ritorno, tranne il turno preliminare e la finale che si giocano in gara unica. La squadra vincitrice si qualifica alla UEFA Europa Conference League 2022-2023.\nTurno preliminare.\nPartecipano a questo turno 4 squadre provenienti dalla Kategoria e Dyt\u00eb.\nPrimo turno.\nPartecipano a questo turno 32 squadre: 2 vincitrici del turno preliminare, 10 provenienti dalla Kategoria Superiore, 16 dalla Kategoria e Par\u00eb e 4 dalla Kategoria e Dyt\u00eb."}
{"id": "9114222", "revid": "2039387", "url": "https://it.wikipedia.org/wiki?curid=9114222", "title": "Collegio elettorale di Schio (Camera dei deputati)", "text": "Il collegio di Schio fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Veneto 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Schio era uno dei 37 collegi uninominali in cui era suddiviso il Veneto e, come previsto dal D.Lgs. del 20 dicembre 1993 n. 536, era interamente compreso nella provincia di Vicenza e comprendeva i seguenti comuni: Brogliano, Castelgomberto, Cornedo Vicentino, Malo, Monte di Malo, Recoaro Terme, San Vito di Leguzzano, Santorso, Schio, Torrebelvicino, Trissino, Valdagno e Valli del Pasubio."}
{"id": "9114236", "revid": "79968", "url": "https://it.wikipedia.org/wiki?curid=9114236", "title": "Abolizione scorporo", "text": ""}
{"id": "9114239", "revid": "486946", "url": "https://it.wikipedia.org/wiki?curid=9114239", "title": "Associazione Sportiva Livorno Calcio", "text": ""}
{"id": "9114241", "revid": "2039387", "url": "https://it.wikipedia.org/wiki?curid=9114241", "title": "Collegio elettorale di Dueville (Camera dei deputati)", "text": "Il collegio di Dueville fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Veneto 1 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Dueville era uno dei 37 collegi uninominali in cui era suddiviso il Veneto e, come previsto dal D.Lgs. del 20 dicembre 1993 n. 536, era interamente compreso nella provincia di Vicenza e comprendeva i seguenti comuni: Agugliaro, Albettone, Arcugnano, Asigliano Veneto, Barbarano Vicentino, Bolzano Vicentino, Bressanvido, Caldogno, Camisano Vicentino, Campiglia dei Berici, Castegnero, Dueville, Grisignano di Zocco, Grumolo delle Abbadesse, Longare, Montegalda, Montegaldella, Mossano, Nanto, Noventa Vicentina, Pojana Maggiore, Pozzoleone, Quinto Vicentino, Sandrigo, Sossano, Torri di Quartesolo, Villaga e Zovencedo."}
{"id": "9114243", "revid": "599013", "url": "https://it.wikipedia.org/wiki?curid=9114243", "title": "Amrou Bouallegue", "text": "Carriera.\nNazionale.\nCon la nazionale tunisina \u00e8 stato convocato per il Campionato africano del 2021, concluso con la vittoria finale del torneo."}
{"id": "9114255", "revid": "852776", "url": "https://it.wikipedia.org/wiki?curid=9114255", "title": "Kurt Wegscheider", "text": ""}
{"id": "9114260", "revid": "122867736", "url": "https://it.wikipedia.org/wiki?curid=9114260", "title": "S.A.", "text": ""}
{"id": "9114262", "revid": "122867792", "url": "https://it.wikipedia.org/wiki?curid=9114262", "title": "AD (aziende)", "text": ""}
{"id": "9114263", "revid": "1235293", "url": "https://it.wikipedia.org/wiki?curid=9114263", "title": "Episodi di Titans (serie televisiva 2018) (terza stagione)", "text": "La terza stagione della serie televisiva Titans viene trasmessa sul servizio HBO Max dal 12 agosto al 21 ottobre 2021.\nIn Italia, la terza stagione verr\u00e0 distribuita interamente su Netflix l'8 dicembre 2021.\n\"Barbara Gordon\".\nDopo aver appreso che il Joker ha ucciso Jason, Dick torna a Gotham City e scopre che Todd stava lavorando con apparecchiature chimiche per creare una sostanza non identificata. Dick si riunisce con Bruce e Barbara Gordon, il commissario di polizia, e comincia a mettere in discussione la sanit\u00e0 mentale di Wayne per aver coinvolto ragazzini come s\u00e9 stesso e Jason nella sua crociata contro il crimine. Dopo che Dick e Barbara rinfacciano ci\u00f2 a Bruce, quest'ultimo uccide Joker e se ne va dopo aver incaricato Dick di essere un Batman migliore. La notizia della morte di Jason sconvolge il giovane Tim Drake, residente di Gotham che idolatra Batman. La squadra di Titans composta da Kory, Gar e Conner continua a combattere il crimine a San Francisco ma Kory comincia ad avere allucinazioni che la portano ad avere vuoti di memoria.\n\"Red Hood\".\nKory, Gar, Conner e Dawn arrivano a Villa Wayne per aiutare Dick a proteggere Gotham e Hank si unisce alla squadra nonostante le tensioni tra lui e Dawn. Con l'assenza di Batman, un misterioso individuo minaccia i boss mafiosi di Gotham costringendoli a lavorare per lui; tale persona associa i suoi crimini a dei cappucci rossi che fa indossare a coloro che vengono coinvolti. Barbara informa Dick che Jonathan Crane, incarcerato presso l'Arkham Asylum, ha prestato servizio come consulente della polizia. Grazie a Crane i Titans rintracciano l'individuo misterioso in un edificio abbandonato; Dick lo affronta e scopre che si tratta di un redivivo Jason, il quale ora si identifica come \"Cappuccio Rosso\".\n\"Hank e Dove\".\nHank viene attirato in una trappola da Jason, che gli impianta un ordigno esplosivo nel petto: i battiti cardiaci dell'uomo porteranno il dispositivo all'esplosione. Jason si offre di disattivarlo se i Titans ruberanno dei lingotti d'oro che stanno venendo trasportati verso una banca. Dick rifiuta di cedere al ricatto e scopre che il dispositivo \u00e8 stato creato da Bruce; usando gli schemi nella Bat-Caverna, Conner viene incaricato di creare un disattivatore. Dawn e Hank rinnovano i loro sentimenti reciproci e questo porta la donna a rubare i lingotti d'oro per portarli a Jason. Quest'ultimo le consegna una pistola e afferma che potr\u00e0 salvare Hank solo se gli sparer\u00e0; nonostante Dick cerchi di fermarla, Dawn spara e scopre di essere stata ingannata da Jason in quanto il detonatore si trova nel grilletto, uccidendo Hank poco prima che Conner possa usare il disattivatore.\n\"Blackfire\".\nIn seguito alla morte di Hank, Dawn lascia la squadra. Jason vuole uccidere Crane per averlo tradito, pertanto si organizza il trasferimento del criminale, ma Dick lo preleva durante lo spostamento verso il Blackgate. Grayson porta Crane nella casa nel bosco dove \u00e8 stato allenato da Bruce quando era giovane e rivela di sapere che il criminale ha manipolato Jason per farlo diventare Cappuccio Rosso; pertanto vuole attirare Jason nel bosco per affrontarlo, sapendo che verr\u00e0 per recuperare Crane. Nello scontro seguente, Jason e Crane riescono a fuggire. Intanto le visioni di Kory portano lei e Gar da Blackfire, tenuta in custodia presso una struttura governativa segreta. Nonostante l'astio reciproco, Kory sceglie di liberare la sorella per evitarle una vita eterna da reclusa e la porta a Villa Wayne.\n\"Lazzaro\".\nTre mesi prima della liberazione di Crane, Jason ha degli incubi in cui Donna lo avverte di qualcosa. Bruce si accorge dei suoi problemi e manda il ragazzo in terapia da Leslie Thompkins, ex collega di Crane. Dopo aver appreso che Wayne intende rimuoverlo dall'incarico di Robin, Jason accetta di aiutare Crane passandogli informazioni per avere in cambio la formula di una droga che lo porti a non avere pi\u00f9 paura. La manipolazione di Crane porta Jason a gettarsi nel pericolo noncurante dei rischi e a venire quindi ucciso dal Joker. Successivamente Crane riporta in vita il ragazzo con un Pozzo di Lazzaro di Ra's al Ghul e crea una tossina per controllarlo come Cappuccio Rosso. Jason usa la sua nuova identit\u00e0 per aiutare la sua amica Molly Jensen a salvare dei bambini orfani scomparsi. Nel presente Crane spiega a Jason che intende portare Gotham alla paura per poterla controllare.\n\"Lady Vic\".\nSei anni prima della storia, Dick e Barbara compiono per svago diverse rapine nei musei e intraprendono una relazione sentimentale. Durante un colpo si trovano a combattere l'assassina Lady Vic e inavvertitamente provocano la morte del suo compagno. \nNel presente, Crane si fa aiutare da Lady Vic per rubare un dispositivo medico per diffondere rapidamente la sua droga; Jason va contro gli ordini di Crane consegnando la droga a dei criminali di strada, scatenando un'ondata di violenza. Lady Vic cerca infruttuosamente di uccidere Barbara e ottiene una sua foto da consegnare allo Spaventapasseri. Nonostante le crescenti tensioni tra lei e Kory, Blackfire assiste i Titans e scopre che Crane sta collaborando con i boss mafiosi di Gotham.\n\"51%\".\nCrane riconosce che Jason tiene ancora a Dick, quindi lo fa drogare. Grayson convince Barbara a rintracciare Crane tramite il computer Oracolo, ma Barbara lo disattiva quando Crane usa la sua fotografia per hackerare il sistema. Kory e Blackfire fanno visita alla boss mafiosa Valeska Nox, che si offre di annullare la sua partnership con Cappuccio Rosso se la riuniranno con suo figlio Michael. Le due accettano l'accordo, ma Valeska uccide Michael in quanto \u00e8 un informatore dell'FBI e Kory si vendica uccidendola. Kory e Blackfire aiutano Dick a localizzare la fabbrica di droga di Crane tramite uno degli scagnozzi di Valeska; i Titans distruggono la struttura, costringendo Crane e Jason a fuggire. Dick e Barbara riprendono la loro relazione, mentre Gar rintraccia Molly con l'intenzione di aiutare Jason. Blackfire informa Kory di aver ucciso i loro genitori per legittima difesa.\n\"Home\".\nDopo un incontro sessuale, Conner e Blackfire tentano di aiutare Kory a decifrare le sue nuove visioni. Jason, senza pi\u00f9 droghe che lo controllano, si rivolta contro Crane. Tim deduce l'identit\u00e0 segreta di Grayson e giunge a Villa Wayne per diventare il prossimo Robin. Jason, in preda ai sensi di colpa, contatta Dick per arrendersi con Crane in una stazione di pompaggio abbandonata, senza sapere che Crane sta origliando la loro conversazione. Tim segue Jason ma Crane gli spara. Mentre il resto della squadra si occupa di Tim, Dick e Kory inseguono Jason e Crane nella struttura; Crane inganna Kory spingendola ad attaccarlo con i suoi poteri, provocando un'esplosione che porta la tossina a diffondersi nel sistema idrico di Gotham.\n\"Anime\".\nAddestrandosi con le Amazzoni a Themyscira, Rachel non riesce a riportare in vita Donna. Tim si risveglia nell'aldil\u00e0 e viene aiutato da Donna e Hank a difendersi da ghoul demoniaci che rubano le anime dei morti. I tre si dirigono su un ponte che si dice riporti in vita i morti e Hank rimane indietro per concedere a Donna e Tim di attraversarlo, ricongiungendosi poi con suo fratello Don per proteggere le altre anime dai ghouk. Rachel prima di partire scopre che il corpo di Donna \u00e8 scomparso; quest'ultima salva Bruce da un tentativo di suicidio.\n\"Acque tossiche\".\nCrane diffonde un video per manipolare i cittadini di Gotham contro i Titans, accusandoli di aver diffuso la tossina e relegando a Red Hood la nomina di nuovo eroe di Gotham. Dick decide di consegnarsi con la sua squadra alla polizia per poi uscire subito pagando la cauzione, cos\u00ec da permettere alla polizia di mantenere la fiducia nella popolazione. Alla stazione di polizia alcuni agenti corrotti da Jason attaccano il gruppo, costringendoli a fuggire, mentre Barbara viene arrestata per aver sparato a un poliziotto corrotto per salvare Dick. Con i Titans separati e costretti a nascondersi, Crane e Jason si stabiliscono indisturbati a Villa Wayne. Kory cerca di curare una ferita da proiettile a Blackfire e quest'ultima assorbisce inconsapevolmente i suoi poteri. Gar si riunisce con Rachel e Donna giunge a Gotham dopo che le Amazzoni hanno messo alla prova le sue capacit\u00e0 di leadership.\n\"La chiamata proviene dalla casa\".\nDick accetta di affrontare Jason pubblicamente; sebbene prevalga, una folla di cittadini sostenitori di Red Hood lo attacca riducendolo in fin di vita. A Villa Wayne Crane ha una crisi psicotica dopo aver scoperto da un file che Wayne lo considera un \"codardo\" e tortura a morte l'addetto alle consegne delle pizze. Seguendo le informazioni scoperte da Gar, Rachel trova la Fossa di Lazzaro e subito dopo i suoi poteri l'avvertono che Dick \u00e8 in pericolo. Donna e Tim scoprono che Crane sta progettando di assaltare l'isolato di Tim con i suoi poliziotti corrotti, portando Donna a guidare i residenti per respingerli. Kory viene colpita da un proiettile e ha una visione in cui scopre che i suoi genitori hanno trasferito i poteri di Blackfire in lei quando erano piccole, portandola a sviluppare un nuovo potere.\n\"Prodigo\".\nRachel e Gar trovano Dick ferito mortalmente e Gar assume la forma di un pipistrello per trasportarlo nella Fossa di Lazzaro, da cui ne esce completamente guarito dopo aver avuto delle visioni di suo padre e di una futura figlia. Jason apprende che Crane intende uccidere l'intera popolazione di Gotham e si allea con Dick, ma il criminale riesce a ottenere esplosivi contenenti la sua tossina. Donna guida Tim e la sua famiglia fuori dalla citt\u00e0, sebbene Tim voglia aiutare a proteggere Gotham. Dopo essere fuggita dalla sua cella di detenzione, Barbara tenta di riattivare Oracolo. Blackfire torna nella sua vecchia prigione e scopre che la sua navicella si trova l\u00ec; dopo che Kory la informa delle azioni dei loro genitori, Blackfire decide di tornare a Tamaran ma Conner distrugge la navicella in quanto innamorato di lei.\n\"Pioggia viola\".\nGli agenti A.R.G.U.S. guidati da Vee giungono in aiuto a Barbara, mentre i Titans si riuniscono. Dopo aver innescato un esplosivo, Crane minaccia di far esplodere le altre bombe se gli eroi non saranno in grado di trovare i suoi indizi. Dick decide invece di attaccare direttamente Villa Wayne con Gar, Jason e Tim, disinnescando gli esplosivi e catturando il criminale. I restanti Titans usano la Fossa di Lazzaro per creare una pioggia che riporta in vita coloro che erano stati uccisi dalla prima bomba. Bruce torna a Gotham e Jason si scusa con lui prima di andarsene. Conner aiuta Blackfire a ricostruire una nuova navicella, poi l'aliena parte salutando lui e Kory. Donna lascia la squadra per cercare Dawn e riceve l'offerta di unirsi all'ARGUS. I Titans tornano a San Francisco e Tim viene invitato da Dick a unirsi a loro. Prima di partire, per vendicarsi, Grayson e Rachel usano i poteri di quest'ultima per distruggere la sanit\u00e0 mentale di Crane tramite la magia oscura della Fossa di Lazzaro."}
{"id": "9114265", "revid": "827882", "url": "https://it.wikipedia.org/wiki?curid=9114265", "title": "Bear Mountain", "text": ""}
{"id": "9114267", "revid": "852776", "url": "https://it.wikipedia.org/wiki?curid=9114267", "title": "Tom Wamukota", "text": ""}
{"id": "9114275", "revid": "1745361", "url": "https://it.wikipedia.org/wiki?curid=9114275", "title": "Inghilterra del nord", "text": ""}
{"id": "9114277", "revid": "827882", "url": "https://it.wikipedia.org/wiki?curid=9114277", "title": "Bear Mountain (Stati Uniti d'America)", "text": ""}
{"id": "9114279", "revid": "827882", "url": "https://it.wikipedia.org/wiki?curid=9114279", "title": "Bear Mountain (California)", "text": ""}
{"id": "9114280", "revid": "46291", "url": "https://it.wikipedia.org/wiki?curid=9114280", "title": "Cabobanthus", "text": "Cabobanthus \u00e8 un genere di piante angiosperme dicotiledoni della famiglia delle Asteraceae.\nEtimologia.\nIl nome scientifico del genere \u00e8 stato definito per la prima volta dal botanico contemporaneo Harold Ernest Robinson (1932-2020) nella pubblicazione \"Proceedings of the Biological Society of Washington\" (Proc. Biol. Soc. Washington 112(1): 228) del 1999.\nDescrizione.\nLe specie di questa voce sono erbacee perenni di tipo xilopodiale. La pubescenza \u00e8 formata da peli semplici o multisettati. Gli organi interni di queste piante contengono lattoni sesquiterpenici.\nIn genere sono presenti sia foglie basali che cauline. Le foglie lungo il caule normalmente sono a disposizione alternata. Quelle basali formano delle rosette. La forma della lamina \u00e8 semplice ed \u00e8 pi\u00f9 o meno lanceolata. I bordi sono continui e dentati finemente. La superficie superiore \u00e8 verde, quella inferiore \u00e8 pi\u00f9 scura. Le venature in genere sono pennate. Le stipole sono assenti.\nLe infiorescenze sono composte da capolini terminali raccolti in formazioni informali. I capolini, discoidi, sono formati da un involucro persistente a forma emisferica composto da brattee (o squame) all'interno delle quali un ricettacolo fa da base ai fiori tubulosi. Le brattee, circa 35, sono disposte in circa 5 serie in modo embricato e scalato ed hanno delle forme da lineari a lanceolate; i bordi sono dentati; il colore \u00e8 pi\u00f9 o meno verde. Il ricettacolo, a forma piatta o pi\u00f9 o meno conica, pu\u00f2 essere privo o no di pagliette.\nI fiori, circa 10, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono di tipo tubuloso (actinomorfi). In genere i fiori sono ermafroditi (bisessuali) e fertili.\nI frutti sono degli acheni con pappo. La forma dell'achenio in genere \u00e8 subcilindrica con 8 - 10 coste e superficie pubescente per peli ispidi. Nell'achenio, privo di fitomelanina, sono presenti dei rafidi corti o allungati. Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente. Il carpoforo (o carpopodium - il ricettacolo alla base del gineceo) \u00e8 anulare. I pappi, formati da una o pi\u00f9 serie di setole o squame (quelle esterne sono pi\u00f9 corte), persistenti, sono direttamente inseriti nel pericarpo o connati in un anello parenchimatico posto sulla parte apicale dell'achenio.\nDistribuzione e habitat.\nLe specie di questo gruppo si trovano principalmente nelle zone tropicali dell'Africa centrale (dalla Tanzania alla Zambia).\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Centrapalinae , descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Dagli ultimi studi filogenetici sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. Centrapalinae occupa una posizione centrale e appartiene al clade del Vecchio Mondo; in particolare \u00e8 inclusa nel subclade africano pi\u00f9 vicino alle specie tropicali americane.\nLa sottotrib\u00f9, e quindi i suoi generi, si distingue per i seguenti caratteri:\nIn precedenza la trib\u00f9 Vernonieae, e quindi la sottotrib\u00f9 di questo genere, era descritta all'interno della sottofamiglia Cichorioideae. Il genere di questa voce \u00e8 stato anche descritto come appartenente alla sottotrib\u00f9 Erlangeinae (sempre nel gruppo delle Vernonieae).\nI caratteri distintivi per questo genere sono i seguenti:\nElenco delle specie.\nQuesto genere ha 2 specie:"}
{"id": "9114284", "revid": "599013", "url": "https://it.wikipedia.org/wiki?curid=9114284", "title": "Ivica Senzen", "text": " "}
{"id": "9114286", "revid": "1457847", "url": "https://it.wikipedia.org/wiki?curid=9114286", "title": "Federazione scacchistica della Romania", "text": "La Federa\u021bia Rom\u00e2n\u0103 de \u0218ah (in italiano Federazione scacchistica della Romania) \u00e8 l'organizzazione che coordina le attivit\u00e0 di scacchi in Romania con sede a Bucarest. \u00c8 stata fondata il 4 gennaio del 1925. Il presidente \u00e8 Sorin-Avram Iacoban.\nLa federazione rumena organizza annualmente il Campionato rumeno di scacchi. Ha organizzato nell'agosto del 2021 il Campionato europeo femminile a Ia\u0219i."}
{"id": "9114308", "revid": "809148", "url": "https://it.wikipedia.org/wiki?curid=9114308", "title": "Approssimazione di Boussinesq", "text": "In fluidodinamica il termine approssimazione di Boussinesq pu\u00f2 riferirsi a:"}
{"id": "9114310", "revid": "1602064", "url": "https://it.wikipedia.org/wiki?curid=9114310", "title": "Medioevo (rivista)", "text": "Medioevo \u00e8 una rivista di storia pubblicata in Italia dal 1997.\nStoria editoriale.\nPubblicata dalla De Agostini dal 1997, nel 2018 la testata \u00e8 stata acquisita dalla casa editrice Timeline Publishing."}
{"id": "9114313", "revid": "73843", "url": "https://it.wikipedia.org/wiki?curid=9114313", "title": "Antonio Coco", "text": "Biografia.\nCoco fu un studioso siciliano di formazione francocentrica. Si rivolse con attenzione all'analisi, anche italiana, della storiografia delle \"Annales\". \nRicercatore a tutto campo sugli intrecci tra \u00e9lites, poteri e classe sociali in Sicilia dal medioevo a oggi, Coco fu considerato un pioniere italiano degli studi moderni di storia. In quanto grazie alla frequentazione dell'Istituto Italiano per gli Studi Storici di Napoli \u2013 fondato da Benedetto Croce \u2013, per effetto della sua lunga e intensa collaborazione ai numerosi progetti di ricerca scientifica di Giuseppe Giarrizzo, storico della cultura e della vita intellettuale europea, per merito della sua amicizia con Maurice Aymard \u2013 l'allievo pi\u00f9 prestigioso di Fernand Braudel e per decenni Presidente della \"Maison des Sciences de l'Homme\" di Parigi \u2013, lo avevano infatti reso una \u00abfigura di riferimento per discepoli e colleghi\u00bb. \nTra gli anni Ottanta del '900 e i Dieci del XXI secolo fu tra l'altro professore ordinario di Storia moderna e di Storia degli Antichi Stati Italiani, presso la Facolt\u00e0 di Lettere e Filosofia dell'Universit\u00e0 degli studi di Catania.\nI suoi ambiti di ricerca privilegiati furono la storia della storiografia francese dell'Ottocento, la politica e la cultura del Mezzogiorno moderno, le vicende e i personaggi della Sicilia dal Trecento all'Ottocento nel contesto europeo, attraverso l'esplorazione sistematica degli archivi, non solo italiani ma anche continentali (Vienna, Parigi, Simancas, Londra), punto di partenza imprescindibile di lavori e studi allora pioneristici.\nFu uno degli interpreti della \"nuova\" Scuola di storia della Sicilia che Coco, sulla scia delle indicazioni di Aymard e di Giarrizzo, contribu\u00ec a scrivere. Esponente di prestigio di una Scuola di storici dell'Ateneo catanese che erano impegnati in periodici seminari, svolti presso la Facolt\u00e0 di Lettere e Filosofia, in cui grandi storici europei discutevano delle tematiche strutturali della storia della Sicilia moderna. Un dibattito maturato poi nella \"Storia della Sicilia Einaudi\", una panoramica di narrazioni \u2013 secondo il preside della Facolt\u00e0 di Lettere Enrico Iachello \u2013 che inquadrano l'oggetto storiografico \"Sicilia\" abbandonando \u00able paludi del piagnisteo sicilianista\u00bb \u2013 lo stereotipo di invasioni e dominazioni \"straniere\" che, per secoli, umiliarono le sorti dell'Isola compresse in una inguaribile \"sicilitudine\" di un potere trasformista \u2013, \u00abcos\u00ec come gli aspetti di una storia locale \"minore\", per configurarsi come un terreno dove le grandi correnti storiografiche \u2013 che hanno caratterizzato il Novecento \u2013 sono riuscite a trovare un tema comune di impegno\u00bb. \nPrima della dipartita, Coco stava lavorando ad un volume di atti su antiquaria, politica e societ\u00e0 nell\u2019Italia d\u2019et\u00e0 moderna, tema del convegno conclusivo del Programma di ricerca Prin 2005. Fu la sua ultima curatela (2012) trasformatasi in un omaggio postumo alla memoria dello storico e docente universitario."}
{"id": "9114315", "revid": "466539", "url": "https://it.wikipedia.org/wiki?curid=9114315", "title": "Rally di Ypres 2021", "text": "Il Rally di Ypres 2021, ufficialmente denominato 56. Renties Ypres Rally Belgium, \u00e8 stata l'ottava prova del campionato del mondo rally 2021 nonch\u00e9 la cinquantaseiesima edizione del Rally di Ypres e la prima con valenza mondiale.\nLa manifestazione si \u00e8 svolta dal 13 al 15 agosto sugli asfalti pianeggianti che attraversano le campagne delle Fiandre Occidentali con base a Ypres, cittadina situata nei pressi del confine con la Francia, al centro della quale fu allestito anche il parco assistenza per tutti i concorrenti; nella giornata finale si \u00e8 corso invece nella provincia di Liegi in Vallonia, all'estremit\u00e0 orientale del paese, con tratti di gara da percorrere all'interno del celebre circuito di Spa-Francorchamps.\nL'evento \u00e8 stato vinto dal belga Thierry Neuville, navigato dal connazionale Martijn Wydaeghe, al volante di una Hyundai i20 Coupe WRC della squadra Hyundai Shell Mobis WRT, seguiti dalla coppia irlandese formata da Craig Breen e Paul Nagle, compagni di squadra dei vincitori, e da quella finlandese composta da Kalle Rovanper\u00e4 e Jonne Halttunen alla guida di una Toyota Yaris WRC del team Toyota Gazoo Racing WRT. Per Wydaeghe si tratt\u00f2 della prima vittoria in carriera, all'ottava gara dal suo debutto nella massima categoria del mondiale WRC.\nI finlandesi Jari Huttunen e Mikko Lukka hanno invece conquistato il successo nel campionato WRC-2, portando alla vittoria la Hyundai i20 N Rally2, la nuova vettura della squadra ufficiale Hyundai Motorsport N riservata alla categoria cadetta, mentre i francesi Yohan Rossel e Alexandre Coria hanno vinto nella serie WRC-3 alla guida di una Citro\u00ebn C3 Rally2, classificandosi inoltre al settimo posto assoluto. In Belgio si disputava anche la quarta prova del campionato Junior WRC, che ha visto vincere l'equipaggio britannico composto da Jon Armstrong e Phil Hall.\nRisultati.\nClassifica.\nLegenda\nPower stage.\nPS20: \"Francorchamps 2\" di 11,21\u00a0km, disputatasi domenica 15 agosto 2021 alle ore 12:18 (UTC+2)."}
{"id": "9114334", "revid": "400694", "url": "https://it.wikipedia.org/wiki?curid=9114334", "title": "PIE", "text": ""}
{"id": "9114337", "revid": "297059", "url": "https://it.wikipedia.org/wiki?curid=9114337", "title": "Jean-Fran\u00e7ois Raffa\u00eblli", "text": ""}
{"id": "9114339", "revid": "729019", "url": "https://it.wikipedia.org/wiki?curid=9114339", "title": "Castello di Laugharne", "text": "Il castello di Laugharne (in inglese: \"Laugharne Castle\"; in gallese: \"Castell Talacharn\") \u00e8 un castello fortificato in rovina della cittadina gallese di Laugharne, nel Carmarthenshire (Galles sud-occidentale), costruito tra il XII e il XIV secolo e rimodellato nel corso del XVIII secolo.\nL'edificio \u00e8 classificato come castello di primo grado ed \u00e8 gestito dal Cadw.\nStoria.\nLa fortezza originaria venne eretta dagli Anglo-Normanni agli inizi del XII secolo per creare una struttura difensiva che proteggesse l'attraversamento del fiume Taf: si trattava probabilmente di una struttura circolare. Il castello venne quindi menzionato per la prima volta in un documento del 1116: nel documento, si citava anche il nome del custode del castello, Bleddyn ap Cedifor.\nAlla fine del XII secolo, il castello venne ricostruito in pietra, dopo che il castello originario era andato distrutto nel 1189.\nIl castello di Laugharne viene spesso identificato con un castello citato come \"Abercorram\", che nel 1189 venne attaccato da Lord Rhys e nel 1215 venne saccheggiato da Llywelyn ap Iorwerth. Il castello di Laugharne sub\u00ec poi un attacco da parte dei Gallesi nel 1257.\nNel frattempo, nel 1247, il castello di Laugharne era stato ereditato da Guy de Brian. I De Brians, che rimasero i proprietari del castello fino al XIV secolo, fecero rimpiazzare le fortificazioni in legno con delle mura in pietra e con delle torri.\nIl castello venne quindi ulteriormente fortificato nel 1405 per volere di re Enrico IV d'Inghilterra per fronteggiare un eventuale attacco da parte dei Gallesi guidati da Owain Glyndwr. Alla fine del XV secolo, e pi\u00f9 precidamente nel 1488, il castello pass\u00f2 nelle mani dei conti del Northumberland.\nIn seguito nel 1584, il castello venne ceduto dalla regina Elisabetta I a Sir John Perrot, gi\u00e0 proprietario del castello di Carew e ritenuto un figlio illegittimo di re Enrico VIII d'Inghilterra. Perrot fece intraprendere un'opera di ristrutturazione degli interni effettuata, ma non pot\u00e9 ultimare il proprio lavoro, in quanto posto agli arresti per alto tradimento; dopo la morte di Perrott, avvenuta nel 1592 durante la sua detenzione nella Torre di Londra, il castello torn\u00f2 di propriet\u00e0 della corona.\nAlla fine del XVI secolo, il castello venne descritto come una residenza elisabettiana, \"con una hall fiabesca\".\nNel 1644, nel corso della guerra civile inglese, il castello di Laugharne venne dapprima requisito dalle truppe reali guidate da Sir Charles Gerard e poi (in ottobre) dalle truppe parlamentariane guidate dal maggiore generale Rowland, che ne fece una propria guarnigione per circa 2000 soldati. Il conflitto provoc\u00f2 inoltre gravi danni all'edificio.\nIl castello venne rimodellato nel corso del XVIII secolo, mentre i giardini furono modificati in epoca vittoriana.\nNel corso del XX secolo, nel castello risiedettero alcuni scrittori, quali Richard Hughes e Dylan Thomas. Lo stesso Thomas descrisse il castello in numerosi suoi poemi e realizz\u00f2 durante la sua permanenza nel castello l'opera Portrait of the Artis as a Young Dog.\nArchitettura.\nIl castello si erge lungo l'estuario del fiume Taf ed \u00e8 situato nei pressi del municipio.\nMentre all'esterno, l'edificio si presenta come una fortezza medievale, gli interni hanno invece l'aspetto di una residenza Tudor. Le parti pi\u00f9 antiche sono costituite dalle due torri situate nell'ala settentrionale."}
{"id": "9114345", "revid": "736476", "url": "https://it.wikipedia.org/wiki?curid=9114345", "title": "Laugharne Castle", "text": ""}
{"id": "9114347", "revid": "2171340", "url": "https://it.wikipedia.org/wiki?curid=9114347", "title": "Solid Surface", "text": "Solid Surface \u00e8 un materiale artificiale solitamente composto da una combinazione di triidrato di alluminio (ATH), resine e pigmenti acrilici, epossidici o poliestere . \u00c8 pi\u00f9 frequentemente utilizzato per installazioni su piani di lavoro senza soluzione di continuit\u00e0\nSolid Surface \u00e8 stata introdotto per la prima volta da DuPont nel 1967 con il nome di Corian. Dalla scadenza del loro brevetto altri produttori sono entrati nel mercato con prodotti a proprio marchio.\nCaratteristiche tecniche.\nLa superficie solida \u00e8 un materiale non poroso a bassa manutenzione utilizzato per superfici come i piani di lavoro. Pu\u00f2 imitare l'aspetto di granito, marmo, pietra e altri materiali naturali e le diverse componenti possono essere unite in modo quasi invisibile da un artigiano esperto. Tipicamente prodotto in forma di lastre per la fabbricazione in piani di lavoro finiti, il Solid surface pu\u00f2 anche essere colato in una variet\u00e0 di forme, inclusi lavelli, piatti doccia e vasche da bagno. Le lastre possono anche essere riscaldate e piegate in forme tridimensionali utilizzando un processo chiamato termoformatura, che aggiunge versatilit\u00e0 al prodotto. Il colore e la flessibilit\u00e0 del design sono fattori chiave nella scelta dei compositi ingegnerizzati rispetto alla pietra naturale.\nIn un ambiente residenziale, Solid Surface pu\u00f2 essere utilizzato come pianio dio lavoro per la cucina, per il bagno, doccia e vasca. I produttori di piani di lavoro in genere uniscono fogli di Solid Surface nelle forme desiderate utilizzando un adesivo in due parti, dopo di che il giunto polimerizzato viene appianato. Lo stesso metodo viene utilizzato per costruire lo spessore del bordo, che pu\u00f2 essere profilato utilizzando strumenti e tecniche simili a quelli utilizzati per lavorare i legni duri.\nUna delle principali attrattive del Solid Surface \u00e8 la sua impermeabilit\u00e0. I lavelli in Solid Surface possono essere uniti alla superficie del piano di lavoro senza interstizi, eliminando aree di ristagno dell'acqua e la crescita di batteri. Si possono realizzare anche alzatine integrali che seguono \u201csenza soluzione di continuit\u00e0\u201d e senza fughe i contorni della parete.\nSe il materiale si graffia o si rompe, il Solid Surface pu\u00f2, nella maggior parte dei casi, essere riparato rapidamente da un'azienda di riparazione certificata o da un fabbricante qualificato. Anche i lavandini crepati possono essere sostituiti. Poich\u00e9 la superficie \u00e8 completamente solida, un piano di lavoro che ha subito anni di usura pu\u00f2 essere rifinito. Il prodotto installato \u00e8 disponibile in una variet\u00e0 di finiture, che vanno da quelle opache a quelle lucide, anche se la maggior parte dei produttori consiglia una finitura opaca o satinata per facilitare la manutenzione.\nDisponibilit\u00e0 di finiture.\nLa superficie solida \u00e8 disponibile in centinaia di colori e trame visive, che vanno dai colori solidi all'effetto scintillante, marmorizzato o granito. Decine di aziende multinazionali producono articoli in lastre Solid Surface e lavelli per il mercato mondiale e centinaia di piccoli produttori regionali producono per i mercati locali.\nSebbene il Solid Surface affronti la concorrenza della pietra naturale e delle superfici in pietra artificiale/quarzo, il materiale \u00e8 popolare in Asia, in particolare nelle nuove costruzioni residenziali. Un mercato emergente per Solid Surface \u00e8 negli ambienti commerciali e industriali, dove le sue caratteristiche non porose, combinate con durabilit\u00e0, rinnovabilit\u00e0 e formabilit\u00e0 lo rendono il materiale preferito da molti designer e architetti. Altrettanto interessante \u00e8 l'ampia gamma di colori e trame, nonch\u00e9 la possibilit\u00e0 di colorare su misura il materiale per progetti di grandi dimensioni. Gli ospedali, in particolare, impiegano grandi quantit\u00e0 di Solid Surface per lavandini, docce, postazioni di cura e rivestimenti di pareti, poich\u00e9 le sue propriet\u00e0 di continuit\u00e0 eliminano fessure e fessure che ospitano batteri nocivi.\nProduzione.\nIl Solid Surface \u00e8 prodotto miscelando resina acrilica, epossidica o poliestere con cariche di bauxite in polvere e pigmenti . Il materiale polimerizza chimicamente e viene riscaldato a 60\u00a0\u00b0C o pi\u00f9. Il materiale polimerizzato viene quindi tagliato in fogli o forme e levigato su uno o entrambi i lati a seconda della marca utilizzata. A volte il materiale viene portato a 160\u00a0\u00b0C e raffreddato, per migliorarne la resistenza al calore. \nIl Solid Surface in poliestere modificato con acrilico pu\u00f2 essere miscelato una lastra alla volta utilizzando diverse formulazioni, effetti e aspetti. Il Solid Surface in poliestere modificato con acrilico pu\u00f2 essere iniettato negli stampi per produrre varie figure di design decorativo.\nLe aziende produttrici di Solid Surface possono essere membri delle organizzazioni commerciali American Composites Manufacturers Association, ISFA (International Surface Fabricators Association e ICPA (International Cast Polymer Association). Queste organizzazioni identificano il prodotto con il \"marchio\" di MasterCast Engineered Composites.\nIl Solid Surface pu\u00f2 essere modellato anche con appositi stampi. Ad esempio, le vasche da bagno a libera installazione vengono prodotte utilizzando uno stampo in due parti che crea una cavit\u00e0 in cui versare il materiale. Una volta che lo stampo \u00e8 stato preparato per la colata, il materiale viene miscelato e degasato in una macchina di colata automatizzata. Viene quindi iniettato nella cavit\u00e0 dello stampo. Sono disponibili molte finiture tra cui, gel coated, opaco, lucido, metallico e strutturato.\nFabbricazione.\nUn \"fabbricante di superfici\" modella e installa superfici funzionali e decorative, solitamente negli edifici. La fabbricazione della superficie, in quanto impresa professionale distinta, di solito comporta compiti complessi di modellatura della superficie. Un caso principale \u00e8 la fabbricazione del piano di lavoro\nMateriali.\nPer gli spazi interni, le superfici includono rivestimenti solidi per pavimenti o pareti e piani di lavoro per cucine, bagni e spazi di lavoro. Le superfici naturali sono composte da materiali naturali come legno, pietra, minerali, metalli, argilla, gomma e resina. Le superfici sintetiche contengono, oltre a materiale naturale, sostanze artificiali come leghe metalliche o polimeri. Le superfici solide sono superfici sintetiche realizzate con materiali polimerici.\nStrumenti.\nGli strumenti per la lavorazione includono router, trapani, modelli, morsetti, forni, prese a ventosa e seghe da banco. I produttori di superfici pi\u00f9 grandi possono anche utilizzare macchine CNC. Per tutti i lavori, tranne quelli pi\u00f9 semplici, la fabbricazione della superficie avviene solitamente in officina, dopodich\u00e9 il prodotto finito viene assemblato e installato sul luogo di lavoro. L'installazione di Solid Surface in pi\u00f9 parti, come i controsoffitti a forma di \"L\" e \"U\", spesso comporta un lavoro complesso con strumenti specializzati, per creare un risultato senza soluzione di continuit\u00e0.\nApplicazioni.\nIl Solid Surface viene utilizzato nei seguenti ambienti:\nIl Solid Surface ha un prezzo in grado di competere con la pietra naturale o le superfici in quarzo. \u00c8 disponibile in molti colori e modelli. Il materiale pu\u00f2 essere modellato, il che lo rende attraente per i designer commerciali e industriali. I fabbricanti specializzati possiedono le competenze e le conoscenze necessarie per fornire consulenza e assistenza ai clienti.\nAlcune applicazioni ad alta temperatura (al di sopra di 400 F / 200 C) sono sconsigliate, a causa del pericolo di rotture. Poich\u00e9 i graffi sulla superficie solida appaiono bianchi all'occhio umano, la maggior parte dei colori scuri non \u00e8 consigliata per le aree ad alto utilizzo."}
{"id": "9114350", "revid": "122876980", "url": "https://it.wikipedia.org/wiki?curid=9114350", "title": "David Sheppard", "text": "Biografia.\nNel 1951 Sheppard, non ancora ventenne, cominci\u00f2 ad avere successo a livello internazionale, conquistando la medaglia d'argento nei pesi medi ai Campionati mondiali di Milano con 395 kg. nel totale su tre prove, stesso risultato della medaglia d'oro Peter George, suo connazionale.\nVinse un'altra medaglia d'argento ai Campionati mondiali di Stoccolma 1953 con 397,5 kg. nel totale, questa volta dietro al connazionale Tommy Kono (407,5 kg.).\nNel 1954 partecip\u00f2 ai Campionati mondiali di Vienna dopo aver fatto il salto di due categorie fino a quella dei pesi medio-massimi, ottenendo la sua terza medaglia d'argento con 440 kg. nel totale, dietro al campione sovietico Arkadij Vorob'\u00ebv (460 kg.).\nL'anno successivo ottenne la sua prima vittoria importante, conquistando la medaglia d'oro ai Giochi Panamericani di Citt\u00e0 del Messico.\nNel 1956 prese parte alle Olimpiadi di Melbourne, dove riusc\u00ec a vincere la medaglia d'argento con 442,5 kg. nel totale, nuovamente battuto da Vorob'\u00ebv (462,5 kg.), il quale nell'occasione stabil\u00ec il nuovo record mondiale nella prova di distensione lenta e nel totale.\nNel 1958 Sheppard ottenne il suo ultimo risultato importante a livello internazionale, vincendo la medaglia d'argento ai Campionati mondiali di Stoccolma con 450 kg. nel totale, ancora una volta dietro a Vorob'\u00ebv (465 kg.).\nNel corso della sua carriera realizz\u00f2 un record del mondo nella prova di distensione lenta nella categoria dei pesi medio-massimi."}
{"id": "9114360", "revid": "736476", "url": "https://it.wikipedia.org/wiki?curid=9114360", "title": "Dave Sheppard", "text": ""}
{"id": "9114364", "revid": "287204", "url": "https://it.wikipedia.org/wiki?curid=9114364", "title": "Approssimazione di Boussinesq (convezione naturale)", "text": "In fluidodinamica, l'approssimazione di Boussinesq (da Joseph Valentin Boussinesq) \u00e8 utilizzata nello studio dei flussi guidati dalla galleggiabilit\u00e0 (noti anche come flussi di convezione naturale). L'idea \u00e8 quella di trascurare gli effetti legati a densit\u00e0 quasi ovunque nelle equazioni, tranne nei termini in cui sono moltiplicate per formula_1, l'accelerazione di gravit\u00e0. L'essenza dell'approssimazione di Boussinesq \u00e8 quindi che le differenze di inerzia siano trascurabili, per cui il campo di velocit\u00e0 del fluido viene considerato incomprimibile, ma la gravit\u00e0 \u00e8 sufficientemente forte da rendere le differenze di peso specifico importanti nella dinamica del fluido. Fenomeni come le onde sonore non possono essere descritte con l'approssimazione di Boussinesq, in quanto esse sono legate a variazioni di densit\u00e0.\nI flussi di Boussinesq sono comuni in natura (nello studio dei flussi geofisici, come fronti atmosferici, correnti oceaniche, venti catabatici), industria (dispersioni di gas densi, ventilazione delle cappe chimiche) e negli edifici (ventilazione naturale, riscaldamento centralizzato). L'approssimazione \u00e8 estremamente accurata per molti di questi flussi e semplifica notevolmente i calcoli.\nL'approssimazione.\nL'approssimazione di Boussinesq viene applicata a problemi in cui il fluido varia di temperatura da un punto all'altro, e ci\u00f2 causa un moto del fluido e un trasferimento di calore . Il flusso deve soddisfare la conservazione della massa, della quantit\u00e0 di moto e dell'energia . Nell'approssimazione di Boussinesq, variazioni nelle propriet\u00e0 dei fluidi che non siano legate alla densit\u00e0 formula_2 vengono ignorate, e la densit\u00e0 stessa appare solo quando viene moltiplicata per l'accelerazione di gravit\u00e0 formula_1. Se formula_4 \u00e8 la velocit\u00e0 locale di una porzione di fluido, l'equazione di continuit\u00e0 per la conservazione della massa \u00e8\nSe le variazioni di densit\u00e0 vengono ignorate, si riduce a:\nformula_6\nL'espressione generale per la conservazione della quantit\u00e0 di moto di un fluido newtoniano incomprimibile (equazione di Navier-Stokes incomprimibile) \u00e8\ndove formula_8 \u00e8 la viscosit\u00e0 cinematica e formula_9 \u00e8 la somma di eventuali forze di volume come la gravit\u00e0. In questa equazione, si assume che la densit\u00e0 sia formata da una parte costante e un'altra parte che ha una dipendenza lineare dalla temperatura:\ndove formula_11 \u00e8 il coefficiente di dilatazione termica. L'approssimazione di Boussinesq assume che le variazioni di densit\u00e0 sono importante solo nel termine di galleggiabilit\u00e0.\nSe formula_12 \u00e8 la forza di gravit\u00e0, l'equazione di conservazione risultante \u00e8:\nformula_13\nNell'equazione per il flusso di calore in un gradiente di temperatura, si assume costante la capacit\u00e0 termica per unit\u00e0 di volume formula_14, e si ignora il termine di dissipazione. L'equazione risultante \u00e8\nformula_15\ndove formula_16 \u00e8 il tasso di produzione interna di calore per unit\u00e0 di volume e formula_17 \u00e8 la conducibilit\u00e0 termica.\nL'approssimazione di Boussinesq \u00e8 quindi costituita da queste tre equazioni.\nIn certi casi ha senso considerare anche una seconda equazione di trasporto, oltre a quella per il campo di temperatura, per descrivere un'ulteriore quantit\u00e0 in grado di modificare la densit\u00e0 del fluido (come pu\u00f2 essere la salinit\u00e0). In questo caso \u00e8 allora possibile descrivere fenomeni come la convezione doppio-diffusiva, legata alla differenza fra le velocit\u00e0 di diffusione di calore e sale.\nVantaggi.\nIl vantaggio principale dell'approssimazione \u00e8 di considerare di fatto un unico valore di densit\u00e0, assumendo che la differenza formula_18 fra le densit\u00e0 di due fluidi (ad esempio uno pi\u00f9 caldo e uno pi\u00f9 freddo) sia trascurabile rispetto alla densit\u00e0 media formula_2:\nformula_20,\ne che possa entrare nelle equazioni solo attraverso la gravit\u00e0 ridotta formula_21:\nLa matematica del flusso \u00e8 quindi pi\u00f9 semplice perch\u00e9 il rapporto delle densit\u00e0 formula_23, una quantit\u00e0 adimensionale, non influisce sul flusso; l'approssimazione di Boussinesq afferma che si pu\u00f2 assumere che sia esattamente uno.\nInversione spaziale e validit\u00e0.\nUna caratteristica dei flussi di Boussinesq \u00e8 che hanno lo stesso comportamento se visti sottosopra, a condizione che le identit\u00e0 dei fluidi siano scambiate. L'approssimazione di Boussinesq cessa di essere valida quando la differenza di densit\u00e0 adimensionale formula_24 \u00e8 di ordine uno.\nAd esempio, consideriamo una finestra aperta in una stanza calda. L'aria calda all'interno \u00e8 meno densa dell'aria fredda all'esterno, che fluisce nella stanza e scende verso il pavimento. Ora immaginiamo il contrario: una stanza fredda esposta all'aria calda esterna. Qui l'aria che entra sale verso il soffitto. Se il flusso \u00e8 Boussinesq (e la stanza \u00e8 in generale simmetrica), vedere la stanza fredda capovolta \u00e8 esattamente lo stesso che vedere la stanza calda nel verso giusto. Questo perch\u00e9 l'unico modo con cui la densit\u00e0 entra nel problema \u00e8 attraverso la gravit\u00e0 ridotta formula_21, che subisce solo un cambiamento di segno quando si passa dal flusso della stanza calda al flusso della stanza fredda.\nUn esempio di flusso non descrivibile con l'approssimazione di Boussinesq \u00e8 quello delle bolle d'aria che salgono nell'acqua, che \u00e8 molto diverso da quello dell'acqua che cade nell'aria: nel primo caso le bolle che salgono tendono a formare gusci semisferici, mentre l'acqua che cade nell'aria si divide in gocce di pioggia (a piccole scale entra in gioco la tensione superficiale, che modifica le equazioni)."}
{"id": "9114366", "revid": "46291", "url": "https://it.wikipedia.org/wiki?curid=9114366", "title": "Centauropsis", "text": "Centauropsis \u00e8 un genere di piante angiosperme dicotiledoni della famiglia delle Asteraceae.\nEtimologia.\nIl nome scientifico del genere \u00e8 stato definito per la prima volta dai botanici Wenceslaus Bojer (1797-1856) e Augustin Pyramus de Candolle (1778-1841) nella pubblicazione \"Prodromus Systematis Naturalis Regni Vegetabilis (DC.)\" (Prodr. [A. P. de Candolle] 5: 93) del 1836.\nDescrizione.\nLe specie di questa voce sono degli arbusti. La pubescenza degli steli \u00e8 glabra o lepidota (ossia la superficie \u00e8 lucente a causa di peli a forma di scudo o squame). Gli organi interni di queste piante contengono lattoni sesquiterpenici.\nIn genere sono presenti sia foglie basali che cauline. Le foglie lungo il caule normalmente sono a disposizione alternata. Quelle basali (se presenti) spesso formano delle rosette. La forma della lamina (semplice o segmentata) \u00e8 pi\u00f9 o meno lanceolata. I bordi possono essere continui o finemente dentati. La superficie superiore \u00e8 verde, quella inferiore \u00e8 pi\u00f9 scura. Le venature in genere sono pennate. Le stipole sono assenti.\nLe infiorescenze sono composte da capolini (da 1 a pochi) terminali. I capolini, discoidi e subsessili o lungamente peduncolati, sono formati da un involucro persistente a forma emisferica composto da brattee (o squame) all'interno delle quali un ricettacolo fa da base ai fiori tubulosi. Le brattee, da 25 a 50, sono disposte in pi\u00f9 4 - 6 in modo embricato e scalato ed hanno delle forme da lineari a lanceolate; i bordi sono dentati; il colore \u00e8 pi\u00f9 o meno verde. Quelle interne sono decidue. Il ricettacolo, a forma piatta o pi\u00f9 o meno conica, \u00e8 provvisto di pagliette.\nI fiori, da 25 a 50 e pi\u00f9, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono tubulosi (actinomorfi) e sono ermafroditi (bisessuali) e fertili.\nI frutti sono degli acheni con pappo. La forma dell'achenio in genere \u00e8 subcilindrica con 10 o 20 coste e superficie glabra. Nell'achenio, privo di fitomelanina, sono presenti dei rafidi allungati. Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente. Il carpoforo (o carpopodium - il ricettacolo alla base del gineceo) \u00e8 anulare. I pappi, formati da una o pi\u00f9 serie di setole capillari o squame, pi\u00f9 corte del corpo dell'achenio, sono direttamente inseriti nel pericarpo o connati in un anello parenchimatico posto sulla parte apicale dell'achenio.\nDistribuzione e habitat.\nLe specie di questo gruppo si trovano principalmente nel Madagascar.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Centrapalinae , descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Dagli ultimi studi filogenetici sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. Centrapalinae occupa una posizione centrale e appartiene al clade del Vecchio Mondo; in particolare \u00e8 inclusa nel subclade africano pi\u00f9 vicino alle specie tropicali americane.\nLa sottotrib\u00f9, e quindi i suoi generi, si distingue per i seguenti caratteri:\nIn precedenza la trib\u00f9 Vernonieae, e quindi la sottotrib\u00f9 di questo genere, era descritta all'interno della sottofamiglia Cichorioideae. Il genere di questa voce \u00e8 stato anche descritto come appartenente alla sottotrib\u00f9 Gymnantheminae (sempre nel gruppo delle Vernonieae).\nI caratteri distintivi per questo genere sono i seguenti:\nElenco delle specie.\nQuesto genere ha 8 specie:"}
{"id": "9114370", "revid": "1924342", "url": "https://it.wikipedia.org/wiki?curid=9114370", "title": "Good Without", "text": "Good Without \u00e8 un singolo della cantante britannica Mimi Webb, pubblicato il 26 marzo 2021 come primo estratto dal primo EP \"Seven Shades of Heartbreak\".\nVideo musicale.\nIl video musicale, diretto da Pip + Lib, \u00e8 stato reso disponibile su YouTube il 23 aprile 2021.\nSuccesso commerciale.\nNella classifica britannica il brano ha esordito al 17\u00ba posto con unit\u00e0 totalizzate, divenendo il secondo ingresso in classifica per la cantante nonch\u00e9 la sua prima top twenty. Durante la sua nona settimana ha aumentato le proprie unit\u00e0 a , guadagnandosi un nuovo picco alla 10\u00aa posizione e portando Webb per la prima volta in top ten. Si \u00e8 poi fermato all'8\u00aa posizione."}
{"id": "9114373", "revid": "1442080", "url": "https://it.wikipedia.org/wiki?curid=9114373", "title": "Stepan Filippovi\u010d Galaktionov", "text": "Biografia.\nStudi\u00f2 sotto la guida di Michail M. Ivanov all'Accademia russa di belle arti di San Pietroburgo, quindi si perfezion\u00f2 nella litografia, in cui eccelse, grazie agli insegnamenti di I. S. Klauber. \nEsegu\u00ec soprattutto incisioni paesaggiste; sia riproduzioni di opere d'altri artisti, tra i quali Claude Lorrain, Claude Joseph Vernet, Salomon van Ruysdael, ecc., ripresi con un grande rispetto per l'originale, sia vedute disegnate dal vero, quindi paesaggi tratti dai suoi disegni, oltre a fornire illustrazioni per numerose opere letterarie e almanacchi e a litografie, come quelle della famiglia imperiale (ritratto dello zar Alessandro I di Russia, serie di vedute di San Pietroburgo, ecc.).\nInsegn\u00f2 all'Accademia russa delle belle arti dal 1817 al 1854."}
{"id": "9114394", "revid": "122869519", "url": "https://it.wikipedia.org/wiki?curid=9114394", "title": "Aly Ahmed", "text": ""}
{"id": "9114403", "revid": "76963", "url": "https://it.wikipedia.org/wiki?curid=9114403", "title": "Thomas Waber", "text": "Carriera.\nGli inizi.\nHa cominciato la sua carriera nei primi anni '80 come tecnico del suono in svariati album, prevalentemente di band krautrock, tra cui Faust e i Cluster. \nCome produttore discografico.\nA partire dalla met\u00e0 degli anni novanta \u00e8 diventato un produttore, lavorando con artisti quali Arena, Ayreon, Threshold, Insomnium, Caligula's Horse e Steve Hackett; ha svolto inoltre l'attivit\u00e0 di manager per band quali ...And You Will Know Us by the Trail of Dead e Dream Theater.\nCome dirigente d'azienda.\nla sua attivit\u00e0 come dirigente d'azienda inizia in Germania nel 1990, e Negli anni successivi fonda le etichette Inside Out Music e Superball Music. Nel 2000 acquisisce l'etichetta Inside Out Music America, della quale, da allora, \u00e8 presidente e amministratore delegato."}
{"id": "9114406", "revid": "2133646", "url": "https://it.wikipedia.org/wiki?curid=9114406", "title": "EHF Champions League 2021-2022 (maschile)", "text": "LEHF Champions League 2021-2022 \u00e8 la 62\u00aa edizione (la 29\u00aa con questa denominazione) della Champions League, organizzata dalla EHF per squadre maschili di pallamano.\nFormato.\nLe sedici squadre sono divise in due gruppi da otto componenti ciascuno; viene disputato un girone all'italiana, con partite di andata e ritorno. Al termine delle gare del girone, le prime due classificate si qualificano direttamente ai quarti di finale, le squadre classificatesi dal terzo al sesto posto invece disputano gli ottavi di finale. \nNegli ottavi e nei quarti di finale si giocano sfide di andata e ritorno: chi nel punteggio complessivo vince, passa al turno successivo. Per quanto riguarda le Final Four, si disputano due semifinali in gara secca, dove le vincenti si sfideranno nuovamente in gara unica per la vittoria del torneo.\nSquadre partecipanti.\nSulle sedici squadre partecipanti, dieci sono qualificate di diritto mentre alle altre sei verranno assegnate delle \"wild card\". A fare domanda per le \"wild card\" sono state ventidue squadre. Il 29 giugno l'EHF ha ufficializzato le squadre partecipanti alla stagione 2021-2022.\nFase a gironi.\nGirone A.\nClassifica finale.\nLegenda:\nGirone B.\nClassifica finale.\nLegenda:"}
{"id": "9114409", "revid": "599013", "url": "https://it.wikipedia.org/wiki?curid=9114409", "title": "Ahmed Metwaly", "text": ""}
{"id": "9114420", "revid": "6923", "url": "https://it.wikipedia.org/wiki?curid=9114420", "title": "CNRS \u00c9ditions", "text": "CNRS \u00c9ditions \u00e8 una casa editrice francese, appartenente al \"Centre national de la recherche scientifique\" e specializzata in ricerca scientifica nazionale o europea proveniente da laboratori, universit\u00e0 o centri di eccellenza."}
{"id": "9114421", "revid": "599013", "url": "https://it.wikipedia.org/wiki?curid=9114421", "title": "Ahmed Khalaf", "text": ""}
{"id": "9114437", "revid": "110157", "url": "https://it.wikipedia.org/wiki?curid=9114437", "title": "Wetherby Road", "text": "Il Wetherby Road, noto per scopi di sponsorizzazione come EnviroVent Stadium, \u00e8 uno stadio polivalente di Harrogate, in Inghilterra. Viene utilizzato principalmente per le partite di calcio, essendo lo stadio di casa dell'Harrogate Town Football Club. Lo stadio ha una capacit\u00e0 di 5.000 persone , ed \u00e8 situato sulla A661 Wetherby Road, adiacente all'ospedale del distretto di Harrogate.\nIl terreno nel 2014 prima della ristrutturazione.\nMentre l'Harrogate Town si form\u00f2 nel 1914, il loro campo originale era su Starbeck Lane con il club che si trasfer\u00ec in seguito a Wetherby Road. Il club ha costruito il Main Stand nel 1990 e lo sviluppo pi\u00f9 recente \u00e8 stato lo stand Hospital End, costruito nel 2014. Da settembre 2020, il terreno \u00e8 stato sponsorizzato dai produttori di ventilatori locali, EnviroVent.\nA causa dei regolamenti della Football League inglese che richiedono un tappeto erboso naturale, l'Harrogate ha giocato le sue prime partite casalinghe dopo la promozione del 2020 al Keepmoat Stadium di Doncaster. Il 17 ottobre, tornarono a Wetherby Road e vinsero 1-0 contro Barrow nella prima partita dell'EFL sul campo.\nAccesso.\nLe stazioni ferroviarie pi\u00f9 vicine sono Harrogate e Hornbeam Park, con servizi per Leeds e York, sebbene entrambe siano a circa 20 minuti a piedi. Lo stadio \u00e8 servito dalla linea 770 della Harrogate Bus Company, che collega lo stadio con la stazione degli autobus di Harrogate, Wetherby, Boston Spa, Seacroft e Leeds . C'\u00e8 una fermata direttamente fuori dallo stadio pubblicizzata per il campo da calcio e l'ospedale. Secondo la zona disco della citt\u00e0, il parcheggio nell'area \u00e8 limitato a due ore, essendo sotto la zona disco 'H' (ospedale)."}
{"id": "9114438", "revid": "963244", "url": "https://it.wikipedia.org/wiki?curid=9114438", "title": "Hartmann di Bressanone", "text": ""}
{"id": "9114444", "revid": "404338", "url": "https://it.wikipedia.org/wiki?curid=9114444", "title": "Unione Sportiva Livorno Calcio 1915", "text": ""}
{"id": "9114453", "revid": "125964287", "url": "https://it.wikipedia.org/wiki?curid=9114453", "title": "Durand Cup 2021", "text": "La DurandCup 2021, \u00e8 stata la 130\u00aa edizione dell'omonimo torneo, organizzato dall'AIFF.\nFase a gironi.\nGruppo A.\nRisultati.\nLa partita tra CRPF e Indian Air Force \u00e8 stata annullata a causa di forti piogge e ristagni d'acqua, rendendo il campo inadatto al gioco. Ad entrambe le squadre \u00e8 stato assegnato un punto ciascuna.\nFase a eliminazione diretta.\nQuarti di finale.\nArmy Red si \u00e8 dovuto ritirare dalla partita dei quarti di finale contro Bengaluru United dopo che all'interno della squadra sono stati riscontrati casi positivi di COVID-19."}
{"id": "9114455", "revid": "106908", "url": "https://it.wikipedia.org/wiki?curid=9114455", "title": "\u00c9ditions Bartillat", "text": "\u00c9ditions Bartillat \u00e8 una casa editrice francese fondata nel 2000.\nStoria.\nLa casa editrice \u00e8 stata fondata da Christian de Bartillat e venne poi rifondata nel 2000 da Constance de Bartillat. Le sue pubblicazioni trattano pi\u00f9 fronti culturali: la letteratura in tutte le sue forme (romanzi, saggi, poesie, biografie) ma anche storia, estetica, viaggi, musica e altri argomenti.\nHa in particolare pubblicato opere di Joris-Karl Huysmans, Johann Wolfgang von Goethe, Romain Rolland, Bob Dylan, Fran\u00e7ois Mauriac, Max Jacob, F\u00ebdor Dostoevskij, Patrick Besson, \u0116duard Limonov, \u00c9lis\u00e9e Reclus, Violaine Vanoyeke, \u00c9lie Faure, Elizabeth von Arnim e Henri de R\u00e9gnier, tra gli altri.\nNel 2007 la casa editrice ha ricevuto il \"Goncourt de la Biographie\" per \"J.-K. Huysmans, le for\u00e7at de la vie\" di Patrice Locmant e nel 2014 il \"Prix S\u00e9vign\u00e9\" per la loro edizione, curata da Philippe Berthier, delle \"Lettere a Trebutien 1832-1858\" di Barbey d'Aurevilly."}
{"id": "9114461", "revid": "439868", "url": "https://it.wikipedia.org/wiki?curid=9114461", "title": "Lindhardt", "text": ""}
{"id": "9114464", "revid": "599013", "url": "https://it.wikipedia.org/wiki?curid=9114464", "title": "Joan Bou", "text": ""}
{"id": "9114465", "revid": "439868", "url": "https://it.wikipedia.org/wiki?curid=9114465", "title": "Lyngby", "text": ""}
{"id": "9114466", "revid": "106908", "url": "https://it.wikipedia.org/wiki?curid=9114466", "title": "The Century Company", "text": "The Century Company \u00e8 una casa editrice statunitense fondata nel 1881 a New York.\nStoria.\nOriginariamente era una sussidiaria della Charles Scribner's Sons chiamata Scribners and Company, ma fu acquistata da Roswell Smith e da lui ribattezzata The Century Company. La rivista che la societ\u00e0 aveva pubblicato fino a quel momento, \"Scribner's Monthly\", fu ribattezzata \"The Century Illustrated Monthly Magazine\". La The Century Company \u00e8 stata anche l'editore della rivista \"St. Nicholas\".\nWilliam Morgan Schuster divenne presidente della The Century Company di New York City nel 1915 e mantenne questa posizione fino al 1933.\nNel 1933 la The Century Company si fuse con la D. Appleton &amp; Company, formando la Appleton-Century Company, divenuta poi la Appleton-Century-Crofts."}
{"id": "9114473", "revid": "458786", "url": "https://it.wikipedia.org/wiki?curid=9114473", "title": "Gustavo Canto", "text": "Caratteristiche tecniche.\n\u00c8 un terzino sinistro.\nCarriera.\nInizia la propria carriera nelle serie inferiori del calcio argentino con le maglie di e ; nel 2015 viene acquistato dal compiendo un doppio salto di categoria ed il 12 settembre debutta in Primera Divisi\u00f3n in occasione dell'incontro perso 1-0 contro l'.\nPoco impiegato nei mesi seguenti, nel 2016 si trasferisce al dove disputa due stagioni da protagonista in Primera B Nacional. Nel 2018 dove trascorre un'annata con e per poi tornare in Patria al Ferro Carril Oeste.\nNel 2020 viene acquistato dal facendo quindi ritorno in massima divisione; con il club rossonero gioca le prime due edizioni della neonata Copa de La Liga Profesional. Nel 2021 si trasferisce al .\nStatistiche.\nPresenze e reti nei club.\n\"Statistiche aggiornate al 6 settembre 2021.\""}
{"id": "9114475", "revid": "400694", "url": "https://it.wikipedia.org/wiki?curid=9114475", "title": "The Blues (film)", "text": ""}
{"id": "9114476", "revid": "782789", "url": "https://it.wikipedia.org/wiki?curid=9114476", "title": "Coyote (serie televisiva)", "text": "Coyote \u00e8 una serie televisiva statunitense pubblicata il 7 gennaio 2021 sulla piattaforma streaming on demand Paramount+.\nIn Italia va in onda su Sky Investigation dal 5 settembre 2021.\nTrama.\nAl confine tra il Messico e gli Stati Uniti d'America, Ben Clemens, dopo trentadue anni di servizio nella polizia di frontiera, si ritrova a mettere in discussione tutte le sue convizioni quando aiuta una giovane immigrata incinta.\nProduzione.\nSviluppo.\nLo sviluppo della serie \u00e8 stato annunciato inizialmente il 1\u00ba maggio 2019. Il 26 giugno seguente Paramount Network aveva ordinato la produzione di dieci episodi. Il 19 novembre 2020 \u00e8 stato annunciato che la serie avrebbe debuttato su Paramount+ anzich\u00e9 su Paramount Network.\nRiprese.\nLa serie \u00e8 stata girata in Bassa California nel gennaio 2020."}
{"id": "9114487", "revid": "400694", "url": "https://it.wikipedia.org/wiki?curid=9114487", "title": "Martin Scorsese Presents The Blues", "text": ""}
{"id": "9114496", "revid": "439868", "url": "https://it.wikipedia.org/wiki?curid=9114496", "title": "Sondergaard", "text": ""}
{"id": "9114502", "revid": "782789", "url": "https://it.wikipedia.org/wiki?curid=9114502", "title": "Episodi di Coyote (serie televisiva)", "text": "La prima stagione della serie televisiva Coyote \u00e8 stata pubblicata sulla piattaforma streaming statunitense Paramount+ il 7 gennaio 2021.\nIn Italia \u00e8 andata in onda sul canale satellitare Sky Investigation dal 5 al 19 settembre 2021."}
{"id": "9114503", "revid": "400694", "url": "https://it.wikipedia.org/wiki?curid=9114503", "title": "Centro per la protezione dei minori", "text": ""}
{"id": "9114504", "revid": "1431409", "url": "https://it.wikipedia.org/wiki?curid=9114504", "title": "Enrico Hern\u00e1ndez", "text": "Carriera.\nClub.\nCresciuto nel settore giovanile del , ha esordito in prima squadra il 6 febbraio 2021 disputando l'incontro di Eredivisie perso 1-0 contro l'; il 4 agosto successivo viene ceduto in prestito all'.\nNazionale.\n\u00c8 nato ad Almere da padre salvadoregno e madre finlandese, mentre suo nonno paterno era di Cura\u00e7ao, potendo quindi scegliere di rappresentare Paesi Bassi, Finlandia, El Salvador e Cura\u00e7ao. Nel 2017 gioca due partite con la nazionale olandese Under-16. Dal 2021 decide di rappresentare El Salvador. Nel corso dell'anno gioca tre partite con la nazionale Under-23 e il 2 agosto successivo esordisce con la nazionale maggiore nel pareggio in casa per 0-0 contro gli Stati Uniti, nelle qualificazioni al campionato mondiale di calcio 2022.\nStatistiche.\nPresenze e reti nei club.\n\"Statistiche aggiornate al 31 ottobre 2021.\""}
{"id": "9114511", "revid": "799790", "url": "https://it.wikipedia.org/wiki?curid=9114511", "title": "Seiji Mizushima", "text": "Il suo nome \u00e8 occasionalmente reso per intero in katakana quando \u00e8 responsabile della regia di un episodio o di uno storyboard. Non \u00e8 imparentato con Tsutomu Mizushima, anche lui un regista di anime che condivide il suo cognome, sebbene spesso si chiamino a vicenda scherzosamente \"fratello\" su Twitter."}
{"id": "9114516", "revid": "2044019", "url": "https://it.wikipedia.org/wiki?curid=9114516", "title": "Camilla Arfwedson", "text": "Biografia.\nCresciuta a Chelsea, frequent\u00f2 la \"Francis Holland School\" e studi\u00f2 storia presso l'Universit\u00e0 di Edimburgo dove si laure\u00f2 in teatro.\nCarriera.\nDivent\u00f2 un'attrice professionale e lavor\u00f2 principalmente nell'ambito del teatro, recitando Portia nell'opera teatrale di William Shakespeare, \"Il mercante di Venezia\"; successivamente recit\u00f2 in alcune serie TV tra cui e Miss Marple.\n\u00c8 nota per aver recitato la parte di Lady Charlotte ne \"La duchessa\" e Amanda Blake in \"A bunch of Amateurs\".\nNel 2012 appar\u00ec nello spot pubblicitario dell'azienda \"Secret Escapes\" e nel 2018 prese parte al film \"L'ospite\" tratto dalla novella di Sarah Waters e diretto da Lenny Abrahamson. \nVita privata.\nSuo padre \u00e8 di origini svedesi e sua madre \u00e8 originaria del Regno Unito.\nDoppiatrici italiane.\nNelle versioni in italiano dei suoi lavori, Camilla Arfwedson \u00e8 stata doppiata da:"}
{"id": "9114521", "revid": "757396", "url": "https://it.wikipedia.org/wiki?curid=9114521", "title": "Club Baloncesto Lucentum Alicante 2010-2011", "text": "Questa voce raccoglie le informazioni riguardanti il Club Baloncesto Lucentum Alicante nelle competizioni ufficiali della stagione 2010-2011.\nStagione.\nLa stagione 2010-2011 del Club Baloncesto Lucentum Alicante \u00e8 l'8\u00aa nel massimo campionato spagnolo di pallacanestro, la Liga ACB.\nRoster.\n\"Aggiornato al 3 agosto 2021.\""}
{"id": "9114523", "revid": "2056951", "url": "https://it.wikipedia.org/wiki?curid=9114523", "title": "Woodside (Queens)", "text": ""}
{"id": "9114535", "revid": "124263482", "url": "https://it.wikipedia.org/wiki?curid=9114535", "title": "The Elite (wrestling)", "text": "The Elite \u00e8 una \"stable\" di wrestling nata nel 2016 nella New Japan Pro-Wrestling e attualmente attiva nella All Elite Wrestling, composta da Kenny Omega, gli Young Bucks e Adam Cole."}
{"id": "9114537", "revid": "86341", "url": "https://it.wikipedia.org/wiki?curid=9114537", "title": "Alessandro Borghese - Piatto ricco", "text": "Alessandro Borghese - Piatto ricco, spesso chiamato solamente Piatto ricco, \u00e8 un programma televisivo italiano prodotto da Banijay Italia, in onda su TV8.\nIl programma.\nIl programma \u00e8 un cooking show di produzione originale di Banijay Italia per TV8, rete televisiva di Sky Italia che di solito propone repliche di programmi gi\u00e0 ripetutamente trasmessi dalla piattaforma pay.\nLa trasmissione \u00e8 iniziata il 1\u00b0 settembre 2021 in fascia preserale con la conduzione dello chef Alessandro Borghese. Non \u00e8 il primo programma TV che il conduttore dirige in questa fascia televisiva, infatti in passato aveva gi\u00e0 presentato altri programmi per Sky proprio nel preserale.\nLa conduzione di \"Piatto ricco\" \u00e8 stata affidata a Borghese insieme a quella del nuovo programma \"Game of Talents\" sulla stessa emittente, dopo che lo chef ha lasciato le redini di \"Cuochi d'Italia\" ai colleghi, uno dei quali accompagner\u00e0 lo stesso Borghese anche in questa trasmissione, lo chef Gennaro Esposito.\nSu Internet, il programma \u00e8 visibile on demand solo a pagamento su Now, e in streaming sul sito web di TV8 e di Now.\nSvolgimento.\nIn ogni puntata tre cuochi amatoriali si presentano al primo round con ingredienti portati da casa e cucinando un piatto forte a scelta.\nAl termine del primo round, ogni concorrente, oltre allo chef Esposito, assaggia il piatto degli altri. Dopo i vari commenti sulla pietanza, il concorrente che pensa di essere stato il peggiore pu\u00f2 premere un pulsante posto sulla propria cucina ed autoeliminarsi con una buonuscita pari a 300 \u20ac. Se nessuno preme il pulsante, esce il concorrente che lo chef Esposito ritiene peggiore, per\u00f2 senza alcuna buonuscita.\nSuccessivamente, inizia la fase finale del gioco con il ritorno in cucina dei concorrenti rimasti, che dovranno preparare un piatto con un ingrediente non scelto da loro e alcuni imprevisti pensati dallo chef Esposito per creare difficolt\u00e0, che appaiono accompagnati da una forte sirena. Non tutti gli imprevisti implicano difficolt\u00e0 ad entrambi gli sfidanti.\nCome succede al termine del primo round, anche al termine della fase finale il concorrente che si ritiene il peggiore, dopo aver assaggiato il piatto dello sfidante insieme allo chef Esposito, pu\u00f2 decidere di autoeliminarsi con il pulsante e accettare una buonuscita, stavolta pari a 500 \u20ac. Se nessuno preme il pulsante, esce il concorrente che lo chef Esposito ritiene peggiore, per\u00f2 senza alcuna buonuscita.\nIl vincitore di ogni puntata riceve un premio di 1000 \u20ac.\nParticolarit\u00e0 del gioco.\nLe particolarit\u00e0 di \"Piatto ricco\" sono diverse, di seguito sono riportate quelle che pi\u00f9 di tutte lo contraddistinguono dagli altri cooking show: "}
{"id": "9114538", "revid": "76963", "url": "https://it.wikipedia.org/wiki?curid=9114538", "title": "G\u00e9rald Thomassin", "text": "Sospettato dal 2013 di essere l'autore di un omicidio avvenuto nel 2008, \u00e8 stato infine scagionato nel 2020. \u00c8 misteriosamente scomparso a partire dal 29 agosto 2019 e di lui non si hanno pi\u00f9 notizie."}
{"id": "9114543", "revid": "92723", "url": "https://it.wikipedia.org/wiki?curid=9114543", "title": "Villa Virginia", "text": "Villa Virginia, gi\u00e0 nota come \"Villa Thiem\", \u00e8 una storica residenza eclettica di Sanremo in Italia.\nStoria.\nLa villa venne eretta tra il 1883 e il 1885 secondo il progetto dell'architetto Pio Soli su commissione del barone tedesco Adolph Thiem. Questi, dopo aver risieduto a partire dagli anni 1870 a Villa Noseda, voleva infatti dotarsi di un'abitazione pi\u00f9 spaziosa in modo tale da accogliere la sua grande collezione di opere d'arte. La costruzione avvenne in un periodo in cui la zona a ponente di Sanremo, e in particolar modo la zona pi\u00f9 alta di corso degli Inglesi, sul quale si affaccia la villa, veniva interessata da un grande sviluppo edilizio.\nAllo scoppio della prima guerra mondiale il barone lasci\u00f2 Sanremo, mentre la sua collezione d\u2019arte veniva in buona parte rilevata dal Kaiser-Friedrich-Museum, divenuto oggi il Bode-Museum, di Berlino. Nel primo dopoguerra la propriet\u00e0 venne quindi acquistata dall\u2019ingegnere Pippo Pedriali, che diede il nome di \"Virginia\" alla villa in onore di sua moglie.\nDescrizione.\nLa villa, che sorge lungo il corso degli Inglesi nella collina a ovest del centro di Sanremo, presenta uno stile eclettico. Il suo giardino confina a sud-est con quello dell'attigua Villa Fiorentina.\nL'impianto dell\u2019edificio richiama per certi versi quello del quasi contemporaneo Castello Marsaglia. \u00c8 infatti composto da due volumi disposti a formare una \"T\". La facciata principale \u00e8 invece movimentata dalla presenza di una torretta angolare con una balconatura traforata disposta lungo il profilo degli spalti e da quella di un avancorpo sporgente.\nL'apparato decorativo delle facciate \u00e8 particolarmente elaborato. Oltre ai cornicioni e alle mensole \u00e8 bene porre l'attenzione sul fregio pittorico situato sotto la cimasa, contraddistinto da tipici motivi fitomorfi che preannunciano l'Art nouveau.\nIl nucleo centrale dell'edificio \u00e8 costituito da un grande salone nel quale erano originariamente esposti i quadri d\u2019arte veneta e fiamminga del barone Thiem, tra i quali alcuni capolavori di Rembrandt e Van Dick, e varie statue, illuminati dalla luce naturale proveniente da una vetrata sul soffitto, oggi andata perduta. Rimangono invece le pregevoli vetrate che caratterizzano la villa, assieme al monumentale scalone dalle forme classicheggianti."}
{"id": "9114545", "revid": "122871739", "url": "https://it.wikipedia.org/wiki?curid=9114545", "title": "Eurasian League Basketball 2021", "text": "L'Eurasian League Basketball 2021 \u00e8 la 2\u00aa edizione della Lega Eurasiatica. \nRegolamento e formato.\nPartecipano alla stagione regolare 5 squadre inserite in un unico girone. La regular season \u00e8 composta da una fase unica, dove le squadre si incontrano in partite di sola andata. Alla fine i due team meglio classificati si affrontano in una finale unica."}
{"id": "9114547", "revid": "1649415", "url": "https://it.wikipedia.org/wiki?curid=9114547", "title": "Siobh\u00e1n Bernadette Haughey", "text": ""}
{"id": "9114554", "revid": "15756", "url": "https://it.wikipedia.org/wiki?curid=9114554", "title": "Fashion Institute of Design &amp; Merchandising", "text": "Il Fashion Institute of Design &amp; Merchandising (FIDM) \u00e8 un college privato con pi\u00f9 campus in California. Offre programmi di laurea in moda, intrattenimento, bellezza, interior design e design grafico. Il college \u00e8 stato fondato nel 1969 da Tonian Hohberg, il presidente e il CEO dell'Istituto. \nCollege.\nIl college ha tre campus: Los Angeles, San Francisco e contea di Orange.\nIl Campus di San Francisco si trova a Union Square. Gli studenti possono seguire il loro primo anno di lezioni presso la contea di Orange e i campus di San Francisco, ma devono trasferirsi al campus di Los Angeles per dal secondo anno.\nProgrammi accademici.\nIl college offre 26 programmi associati di arti; una laurea in scienze nella gestione aziendale, anche disponibile tramite l'apprendimento a distanza; e nove programmi di laurea triennale. Il college offre anche un master in Business Administration.\nIl college \u00e8 accreditato dal WASC Senior College e dalla Commissione universitaria. A causa di una revisione della Commissione, trovando problemi nella sostenibilit\u00e0 e sulla supervisione della facolt\u00e0 nel 2019, lo stato \u00e8 cambiato da \"accreditato\" a \"accreditato con avviso di interesse\". \u00c8 anche un membro istituzionale accreditato dell'Associazione Nazionale delle scuole d'arte e del design (NASAD).\nFIDM Museum.\nIl Fashion Institute of Design &amp; Merchandising Museum, situato al Campus di Los Angeles, ospita una collezione di pezzi di moda e costumi del 1800 a oggi. Il museo presenta mostre permanenti e temporanee, tra cui costumi e disegni dell'inizio del XX. La collezione permanente del museo FIDM presenta pi\u00f9 di 15.000 oggetti. A causa delle preoccupazioni Covid-19, il Museo Fidm Los Angeles e le Gallerie della contea di Orange sono ora chiuse."}
{"id": "9114590", "revid": "884077", "url": "https://it.wikipedia.org/wiki?curid=9114590", "title": "Valorugby Emilia 2020-2021", "text": ""}
{"id": "9114592", "revid": "2020096", "url": "https://it.wikipedia.org/wiki?curid=9114592", "title": "Gran Premio d'Italia 2021", "text": "Il Gran Premio d'Italia 2021 \u00e8 stata la quattordicesima prova della stagione del campionato mondiale di Formula 1. La gara si \u00e8 corsa domenica 12 settembre sul circuito di Monza ed \u00e8 stata vinta dall'australiano Daniel Ricciardo su McLaren-Mercedes, all'ottavo successo in carriera; Ricciardo ha preceduto all'arrivo il suo compagno di squadra, il britannico Lando Norris e il finlandese Valtteri Bottas su Mercedes.\nIl messicano Sergio P\u00e9rez su Red Bull Racing-Honda, terzo all'arrivo, \u00e8 penalizzato di cinque secondi sul tempo di gara e di un punto sulla superlicenza per essere uscito fuori pista e aver tratto un vantaggio. Retrocede pertanto in quinta posizione.\nVigilia.\nSviluppi futuri.\nIl pilota finlandese della Mercedes, Valtteri Bottas, stipula un accordo pluriennale con l'Alfa Romeo Racing a partire dalla prossima stagione, in sostituzione dell'altro finlandese Kimi R\u00e4ikk\u00f6nen, che ha annunciato il ritiro dalla Formula 1, dopo 19 stagioni, record assoluto, alla vigilia del precedente Gran Premio d'Olanda. Al termine del campionato, Bottas, in coppia con l'altro pilota titolare della Mercedes dalla stagione , il britannico Lewis Hamilton, avranno insieme accumulato esattamente 100 gare da compagni di squadra, dietro solo al duo Michael Schumacher e Rubens Barrichello con la Ferrari, a quota 104 Gran Premi, stabiliti dalla stagione a quella .\nL'AlphaTauri conferma la coppia di piloti titolari, il giapponese Yuki Tsunoda e il francese Pierre Gasly, anche per il 2022.\nIl pilota britannico della Williams, George Russell, firma un accordo pluriennale con la Mercedes a partire dalla stagione successiva, prendendo il posto di Valtteri Bottas.\nIl pilota canadese della Williams, Nicholas Latifi, viene confermato anche per la prossima stagione. Latifi viene affiancato dall'attuale pilota di riserva della Red Bull Racing e dell'AlphaTauri, il thailandese Alexander Albon, che torna ad essere pilota titolare a distanza di una stagione dopo aver guidato per la scuderia di Milton Keynes, prendendo il posto di George Russell.\nIl Gran Premio di San Paolo in programma il successivo 14 novembre e che segna il debutto nel calendario del campionato mondiale di Formula 1 viene stabilito come il terzo e ultimo evento di questa stagione dove viene sperimentato il format che comprende la Qualifica Sprint, dopo l'utilizzo avvenuto per la prima volta nel Gran Premio di Gran Bretagna lo scorso luglio e per la seconda volta in questo Gran Premio.\nA partire dalla prossima stagione viene stabilito che saranno obbligatorie sessioni di prove libere riservate ai giovani. Le squadre avranno\u00a0un numero prestabilito di sessioni nelle quali schierare obbligatoriamente dei giovani debuttanti.\nAspetti tecnici.\nPer questa gara, la Pirelli, fornitrice unica degli pneumatici, porta gomme di mescola C2, C3 e C4, le tre mescole centrali della gamma, la stessa tipologia utilizzata nelle ultime due edizioni.\nDue sono le zone stabilite dalla Federazione in cui \u00e8 ammesso l'utilizzo del Drag Reduction System: la prima sul rettifilo dei box, con punto di determinazione del distacco fra piloti stabilito prima della curva 11 (\"curva Alboreto\"); la seconda sul rettilineo prima della \"Variante Ascari\", con \"detection point\" posto prima della curva 7 (seconda \"curva di Lesmo\").\nLa FIA raccomanda ai piloti di seguire le seguenti indicazioni: in caso di mancata percorrenza delle prime due curve (\"Variante del Rettifilo\"), ai piloti viene indicato di usare la via di fuga esterna passando attraverso le quattro file di blocchi di polistirene, in modo da rientrare in pista in condizioni di sicurezza; se si manca il punto di corda all'entrata della curva 5 (\"Variante della Roggia\") andando dritto, i piloti sono obbligati a rimanere alla destra della linea gialla e del paletto, rientrando in pista in maniera sicura utilizzando la via di fuga esterna, con il tempo cancellato dalla direzione di gara. In aggiunta, i limiti della pista sono contrassegnati alla curva 11 (\"curva Alboreto\"): uscendo fuori dal tracciato i piloti vedranno il tempo e immediatamente quello successivo cancellato dai commissari sportivi. Al termine della disputa della sessione di prove libere del venerd\u00ec, la Federazione stabilisce che in caso di taglio dietro il punto di corda della curva 5 (\"Variante della Roggia\"), il tempo sul giro sar\u00e0 invalidato dai commissari.\nPrima dell'inizio della sessione di prove libere del venerd\u00ec sulla vettura di Nikita Mazepin viene sostituito il sistema di recupero dell'energia, montando la seconda unit\u00e0. Sulle vetture di Max Verstappen, Robert Kubica e Antonio Giovinazzi vengono sostituiti gli impianti di scarico, montando la sesta unit\u00e0, cos\u00ec come sulla vettura di Lando Norris, dove viene montata la quint\u00e0 unit\u00e0, su quella di Fernando Alonso, dove viene montata l'ottava unit\u00e0, e su quella di Pierre Gasly, dove viene montata la settima unit\u00e0. Tutti i piloti non sono penalizzati sulla griglia di partenza in quanto tutti i nuovi componenti installati rientrano tra quelli sostituibili entro il numero massimo prestabilito.\nAspetti sportivi.\nIl Gran Premio si disputa nella sua collocazione classica in calendario, all'inizio del mese di settembre. Questa edizione del Gran Premio d'Italia festeggia i 100 anni dal primo Gran Premio corso il 4 settembre 1921 a Montichiari, in provincia di Brescia, non valido comunque per il campionato mondiale di Formula 1. Al sabato, infatti, viene celebrata la ricorrenza con una trentina di auto storiche provenienti da Brescia, che si schierano in pista.\nLa gara viene corsa nel terzo \"weekend\" consecutivo in quanto la Federazione, alla stipulazione del calendario avvenuta prima dell'inizio del campionato, ha collocato il ritorno, a distanza di 36 anni dall'ultima edizione, del precedente Gran Premio d'Olanda tra i Gran Premi del Belgio e d'Italia, stabilendo cos\u00ec la disputa di tre gare in tre settimane di seguito, come gi\u00e0 successo una volta nel campionato\u00a0, per tre volte nella stagione , e anche in questa stagione tra il Gran Premio di Francia e il Gran Premio d'Austria, quando il calendario \u00e8 stato rivisitato a seguito della posticipazione del Gran Premio di Turchia, a causa delle restrizioni imposte dal Regno Unito ai viaggiatori provenienti dal Paese per via delle problematiche dettate dalla pandemia di COVID-19, inizialmente aggiunto al calendario con l'obiettivo di sostituire il Gran Premio del Canada precedentemente annullato.\nL'Italia, dopo l'Austria, ospita due Gran Premi nel proprio territorio validi per il campionato mondiale di Formula 1 in questa stagione. A causa della posticipazione del Gran Premio di Turchia per via della pandemia di COVID-19, che aveva inizialmente rimpiazzato l'annullamento del Gran Premio del Canada, la Federazione ha modificato il calendario introducendo il Gran Premio di Stiria al posto della gara turca, tenutosi la settimana precedente al tradizionale Gran Premio d'Austria. Grazie alla disputa del Gran Premio dell'Emilia-Romagna avvenuta lo scorso aprile in sostituzione del Gran Premio di Cina, anch'esso annullato a causa dell'emergenza sanitaria, l'Italia diventa la seconda nazione a ospitare pi\u00f9 di un Gran Premio.\nIl Gran Premio rappresenta, per la seconda volta in questa stagione dopo il Gran Premio di Gran Bretagna, la sperimentazione della nuova formula, che potr\u00e0 essere applicata nel corso del 2022 a diverse altre gare, il quale prevede la sessione denominata Qualifica Sprint (\"Sprint Qualifying\"), sponsorizzata dall'azienda \"Crypto.com\" che si occupa dello scambio di valute con sede a Hong Kong, da tenersi durante il \"weekend\" di gara, della durata di 18 giri per questo appuntamento o massimo 60 minuti da regolamento, il quale andrebbe a formare la griglia di partenza del Gran Premio. Il Gran Premio d'Italia \u00e8 stato scelto come il secondo appuntamento dopo Silverstone, di tre previsti in questa stagione, lo scorso luglio. Al pilota vincitore della Qualifica Sprint \u00e8 attribuita la \"pole position\" per la gara, valevole per il Trofeo Pole FIA. I primi tre classificati non salgono sul podio come tradizionalmente avviene per il classico Gran Premio domenicale, ma vengono premiati con una celebrazione specifica.\nIl nuovo format in uso per questa gara, approvato dalla \"F1 Commission\" lo scorso aprile, consiste in una sessione di prove libere al venerd\u00ec, seguita dalle tradizionali qualifiche; al sabato \u00e8 prevista una sessione di prove libere seguita dalla gara sprint di 100 km con scelta libera a livello di mescole di gomme e senza necessit\u00e0 di effettuare \"pit stop\", con la griglia di partenza stilata in base alle qualifiche del giorno precedente, con inoltre in palio dei punti per i primi tre classificati (nell'ordine 3, 2 e 1); la domenica il consueto Gran Premio con scelta libera a livello di mescole di gomme con cui partire, con la griglia di partenza stilata in base all'ordine d'arrivo della gara sprint. Per via dell'uso della nuova formula, la FIA ha annunciato una diversa programmazione del Gran Premio, scegliendo gli orari locali gi\u00e0 usati nel Gran Premio di Gran Bretagna. Al venerd\u00ec la prima sessione di prove libere si tiene dalle 14:30 alle 15:30, con le tradizionali qualifiche che si tengono dalle 18:00 alle 19:00; al sabato la seconda sessione di prove libere \u00e8 prevista dalle 12:00 alle 13:00, con il nuovo formato della Qualifica Sprint in programma alle 16:30; la domenica l'orario di partenza del Gran Premio \u00e8 fissato alle 15:00.\nLa gara italiana prevede la possibilit\u00e0, per i tifosi, di assistere all'evento, come gi\u00e0 accaduto per la maggioranza dei Gran Premi corsi nella parte centrale del campionato, in Europa. A differenza dell'edizione 2020 disputatasi a porte chiuse per via della pandemia, viene consentito agli spettatori di assistere al Gran Premio, ma solo quelli muniti del certificato COVID digitale dell'UE previsto per la gestione dell'emergenza sanitaria, con la capienza stabilita al 50% per le tribune e una presenza stimata di circa spettatori al giorno. Lo scorso giugno, infatti, il Presidente di Automobile Club Milano, Geronimo La Russa, annuncia che il circuito di Monza dal mese successivo torna ad accogliere i tifosi in occasione della tappa del campionato del mondo endurance, e che questo evento pu\u00f2 ospitare una presenza pi\u00f9 sostanziosa di pubblico.\nAlla vigilia del Gran Premio del Belgio, la \"curva Parabolica\" del circuito di Monza viene intitolata all'ex pilota automobilistico Michele Alboreto, rinominandola \"curva Alboreto\". L'ex pilota italiano fu vicecampione del mondo nella stagione alla guida della Ferrari, prima di scomparire nel 2001 mentre effettuava i collaudi delle nuove Audi R8 Sport in preparazione della 24 Ore di Le Mans. La decisione viene ufficializzata il giorno prima della gara quando si disputa la seconda Qualifica Sprint della stagione.\nDopo aver saltato il ritorno del precedente Gran Premio d'Olanda a causa della positivit\u00e0 al SARS-CoV-2, il pilota finlandese dell'Alfa Romeo Racing, Kimi R\u00e4ikk\u00f6nen, non \u00e8 presente neanche a questa gara in quanto non recupera dalla positivit\u00e0, venendo anche in questo caso sostituito dal pilota di riserva, il polacco Robert Kubica.\nL'ex pilota di Formula 1 Vitantonio Liuzzi \u00e8 nominato commissario aggiunto da parte della FIA. L'italiano ha svolto in passato, in diverse occasioni, tale funzione, l'ultima al Gran Premio d'Ungheria. Per questo Gran Premio, \u00e8 la casa automobilistica tedesca Mercedes a fornire la \"safety car\" e la \"medical car\".\nProve.\nResoconto.\nLewis Hamilton \u00e8 il pilota pi\u00f9 veloce della sessione del venerd\u00ec. Il britannico, che ha ottenuto un tempo simile al migliore dell'analoga sessione del 2020, ha colto la migliore prestazione con gomme medie. Hamilton \u00e8 stato pi\u00f9 veloce di quattro decimi sul tempo di Max Verstappen, che ha cercato la prestazione con le mescole pi\u00f9 morbide. L'olandese ha preceduto Valtteri Bottas e Lance Stroll. Il terzo tempo sarebbe stato di Lando Norris, che per\u00f2 \u00e8 stato cancellato dai commissari, avendo superato i limiti della pista alla curva 11 (\"curva Alboreto\").\nL'altro pilota della Red Bull Racing, Sergio P\u00e9rez, \u00e8 solo decimo, ma \u00e8 stato particolarmente competitivo nella prima fase della sessione, con l'utilizzo di gomme medie.\n\u00c8 stato uno il tempo cancellato per non aver percorso correttamente la curva 5 (\"Variante della Roggia\"), utilizzando la via di fuga esterna, mentre 10 i tempi cancellati ai piloti per aver oltrepassato i limiti alla curva 11 (\"curva Alboreto\"), durante la sessione di prove libere del venerd\u00ec. Nel primo caso si \u00e8 visto cancellare il tempo Charles Leclerc; nel secondo caso si sono visti cancellare il tempo Charles Leclerc e Pierre Gasly (due volte), Mick Schumacher, Fernando Alonso, Yuki Tsunoda, Daniel Ricciardo, Lando Norris e Carlos Sainz Jr. (una volta).\nAl termine della sessione di prove libere del venerd\u00ec, sulle vetture di Yuki Tsunoda, Nikita Mazepin, George Russell e Nicholas Latifi vengono sostituite le trasmissioni. Nessun pilota \u00e8 penalizzato sulla griglia di partenza: Tsunoda e Mazepin hanno utilizzato la precedente trasmissione per sei Gran Premi consecutivi; Russell non ha completato il precedente Gran Premio d'Olanda; Latifi, nella precedente gara, ha dovuto sostituire la precedente trasmissione, che \u00e8 stata montanta prima della disputa di sei gare di fila.\nPrima dell'inizio della sessione di prove libere del sabato sulla vettura di Charles Leclerc viene sostituita la \"power unit\". Il monegasco non \u00e8 penalizzato sulla griglia di partenza in quanto l'unit\u00e0 installata equivale alla prima specifica gi\u00e0 utilizzata durante la stagione. Sulla vettura di Valtteri Bottas viene installata la terza unit\u00e0 relativa all'unit\u00e0 di controllo elettronico. Il pilota finlandese \u00e8 penalizzato di 10 posizioni sulla griglia di partenza. La penalit\u00e0 non ha effetto pratico in quanto gi\u00e0 costretto a partire dal fondo dello schieramento a seguito della sostituzione di diverse componenti della \"power unit\" prima della disputa delle qualifiche al venerd\u00ec.\nAl sabato, con vetture gi\u00e0 in parco chiuso, in attesa della gara di qualifica del pomeriggio, le due Mercedes precedono le due Red Bull Racing. Il migliore \u00e8 Hamilton, che si \u00e8 concentrato sull'utilizzo delle mescole morbide e poi di quelle dure, che fa meglio di Bottas, che invece, oltre alle dure, ha testato le gomme a mescola media. A meno di due decimi dal tempo del finlandese ha chiuso Verstappen.\nLa sessione \u00e8 stata interrotta, circa alla sua met\u00e0, per un incidente che ha coinvolto Carlos Sainz Jr.. Lo spagnolo \u00e8 uscito, a forte velocit\u00e0, alla \"Variante Ascari\". La monoposto \u00e8 stata pesantemente danneggiata, soprattutto nelle sospensioni anteriori, tanto che \u00e8 in dubbio la sua partecipazione alla gara di qualifica pomeridiana. Anche l'altro pilota della Ferrari, Leclerc, ha dovuto interrompere anzitempo la sessione, per un lieve indisposizione.\nSono stati quattro i tempi cancellati ai piloti per non aver percorso correttamente la curva 5 (\"Variante della Roggia\"), utilizzando la via di fuga esterna, e quattro i tempi cancellati per aver oltrepassato i limiti alla curva 11 (\"curva Alboreto\"), durante la sessione di prove libere del sabato. Nel primo caso si sono visti cancellare il tempo Mick Schumacher (due volte), Valtteri Bottas e Lewis Hamilton (una volta); nel secondo caso si sono visti cancellare il tempo Carlos Sainz Jr., Nikita Mazepin, Lando Norris e Sebastian Vettel.\nLa Haas \u00e8 stata multata di euro in quanto Nikita Mazepin ha superato la velocit\u00e0 stabilita nella corsia dei box.\nRisultati.\nNella sessione del venerd\u00ec si \u00e8 avuta questa situazione:\nNella sessione del sabato si \u00e8 avuta questa situazione:\nQualifiche.\nResoconto.\nPrima dell'inizio della sessione di qualifica sulla vettura di Valtteri Bottas viene installata la quarta unit\u00e0 relativa al motore a combustione interna, al turbocompressore, all'MGH-H, all'MGH-K e all'impianto di scarico. Il pilota finlandese \u00e8 penalizzato sulla griglia di partenza ed \u00e8 costretto a partire dal fondo dello schieramento della gara della domenica.\nLa temperatura dell'aria \u00e8 di 25 \u00b0C e quella dell'asfalto di 33, all'inizio della sessione di qualifica.\nCharles Leclerc \u00e8 il primo pilota a chiudere un giro cronometrato, battuto poi dal compagno di scuderia Carlos Sainz Jr.. Il monegasco sembra lamentare dei problemi all'impianto dei freni. In seguito \u00e8 Max Verstappen che prende la vetta della graduatoria, battuto facilmente da Lando Norris, che scende sotto il minuto e 22. L'arrivo delle Mercedes stravolge la classifica: Valtteri Bottas prima e Lewis Hamilton poi, portano il limite a 1'20\"543. Alle loro spalle s'installa Daniel Ricciardo. Pierre Gasly e Antonio Giovinazzi sono quarto e quinto, rispettivamente, con l'italiano staccato per\u00f2 di un secondo dal tempo di Hamilton. Verstappen, nel frattempo, si lamenta del traffico alla \"Variante della Roggia\", che gli impedisce di completare un giro rapido. Anche Gasly, poco dopo, si lamenta via radio, per essere stato danneggiato da alcune vetture pi\u00f9 lente, alla \"Variante Ascari\".\nI commissari aprono un'indagine su Nikita Mazepin, che nei box \u00e8 stato mandato in pista al sopraggiungere di Leclerc. In seguito il russo \u00e8 messo sotto inchiesta anche per aver ostacolato Robert Kubica, alla prima delle due curve di \"Lesmo\". Norris risale terzo, prima che il suo tempo venga annullato dai commissari, per aver superato i limiti della pista alla curva 11 (\"curva Alboreto\"). Chi sale terzo ufficialmente \u00e8, invece, Sainz Jr.. Lo spagnolo cede presto la posizione a Verstappen. Nelle prime posizioni si vede anche Leclerc, quinto, mentre George Russell sale fino all'undicesimo posto. Ricciardo rimonta fino alla sesta posizione, mentre P\u00e9rez \u00e8 settimo, davanti alle due Aston Martin.\nNei minuti finali Esteban Ocon risale in zona di sicurezza, cos\u00ec come Antonio Giovinazzi, che \u00e8 quinto. Fa anche meglio Norris, terzo. Vengono eliminati Russell, Latifi, Schumacher, Kubica e Mazepin. Successivamente la direzione di gara cancella il miglior tempo di Yuki Tsunoda, per aver superato i limiti della pista alla curva 11 (\"curva Alboreto\"): il nipponico si trova cos\u00ec eliminato, a vantaggio di Russell.\nLa vettura di Leclerc presenta ancora dei problemi tecnici, ma il monegasco pu\u00f2 comunque prendere parte alla Q2. Verstappen ferma i cronometri sull'1'20\"710, mentre P\u00e9rez non fa meglio di 1'21\"146. Bottas batte il tempo dell'olandese (1'20\"032) ma, a sua volta, \u00e8 preceduto da Hamilton (1'19\"936). Anche le McLaren riescono a battere il tempo di Verstappen, posizionandosi a quattro decimi da Hamilton, cos\u00ec come Gasly. Giovinazzi sale settimo, davanti a Stroll e Leclerc.\nA due minuti dalla fine della Q2 tutti i piloti affrontano ancora la pista, comportando un certo traffico, tanto che Hamilton sfiora la collisione con Vettel nella corsia dei box. La classifica viene rivoluzionata, tanto che, alla fine, non accedono in Q3 Vettel, Stroll, Alonso, Ocon e Russell.\nIn Q3 Bottas si lancia davanti a Hamilton, al fine di garantirgli una buona scia, anche se pi\u00f9 di sei secondi separano i due piloti. Il finlandese chiude in 1'20\"388 e Hamilton in 1'19\"949. Alle loro spalle prima c'\u00e8 Gasly, poi risale Verstappen, separato da 17 millesimi dal tempo di Hamilton. Ricciardo \u00e8 capace di battere Bottas, e salire terzo, ma per pochi secondi, prima di essere, a sua volta, battuto dal compagno di team Norris. Col secondo tentativo P\u00e9rez concede la scia a Verstappen, che per\u00f2 non riesce a migliorarsi. Si migliorano, invece, Ricciardo, ma soprattutto Bottas, che scala primo. Norris batte il tempo di Ricciardo, posizionandosi quarto.\nSono stati tre i tempi cancellati ai piloti per non aver percorso correttamente la curva 5 (\"Variante della Roggia\"), utilizzando la via di fuga esterna, e tre i tempi cancellati per aver oltrepassato i limiti alla curva 11 (\"curva Alboreto\"), durante le qualifiche. Nel primo caso si sono visti cancellare il tempo Lance Stroll, Fernando Alonso e Yuki Tsunoda; nel secondo caso si sono visti cancellare il tempo Mick Schumacher, Lando Norris e Yuki Tsunoda.\nAl termine delle qualifiche, Nikita Mazepin, Esteban Ocon e Sebastian Vettel vengono convocati dai commissari sportivi: il primo per aver ostacolato Robert Kubica, guidando troppo lentamente, durante la Q1; il secondo e il terzo in quanto fatti uscire dai box dai meccanici in condizioni non di sicurezza al sopraggiungere di altre vetture nella corsia della \"pit lane\", durante la Q2. I commissari decidono di non prendere provvedimenti verso Mazepin, mentre l'Aston Martin e l'Alpine vengono multate di euro a testa.\nRisultati.\nNella sessione di qualifica si \u00e8 avuta questa situazione:\nIn grassetto sono indicate le migliori prestazioni in Q1, Q2 e Q3.\nQualifica Sprint.\nResoconto.\nLa Ferrari ripara in tempo la monoposto di Sainz Jr., incidentata nel corso delle prove libere del mattino. Lo spagnolo \u00e8 in condizioni fisiche adeguate, per poter partecipare alla gara di qualifica.\nAlla partenza Valtteri Bottas mantiene il comando della corsa, mentre Lewis Hamilton \u00e8 autore di una cattiva partenza, tanto da venir passato da Max Verstappen, al via, oltre che dalle due McLaren alla prima variante. Sempre alle prime due curve Pierre Gasly colpisce Daniel Ricciardo, e danneggia il musetto, che perde alla \"curva Grande\". Il francese perde il controllo della monoposto e termina contro le barriere. La direzione di gara congela la gara con la \"safety car\".\nAl terzo giro la pista \u00e8 ripulita e la gara riprende nella sua valenza agonistica. Bottas mantiene il comando comodamente, con Verstappen che controlla agevolmente il secondo posto che, stante la penalizzazione del finlandese, vale la \"pole position\" della domenica. Pi\u00f9 dietro Hamilton si mette all'inseguimento del quarto posto di Lando Norris.\nAl nono giro Sergio P\u00e9rez attacca Lance Stroll alla prima variante. Il messicano va lungo e deve restituire la nona posizione al canadese. La manovra di sorpasso di P\u00e9rez ha successo nel giro seguente. P\u00e9rez viene messo sotto indagine dai commissari per la manovra del nono giro, ma viene scagionato, considerando corretta la sua decisione di restituire, almeno temporaneamente, la posizione a Stroll. Hamilton cerca di avvicinarsi a Norris, ma le McLaren dimostrano una buona velocit\u00e0 di punta, che non consente al campione del mondo di attaccare il connazionale.\nBottas vince la gara di qualifica, conquistando i tre punti, davanti a Verstappen e Ricciardo. Questi due, considerando la penalizzazione del pilota della Mercedes, si divideranno la prima fila. Per Verstappen \u00e8 l'undicesima \"pole position\" in carriera. Ricciardo torna in prima fila dal Gran Premio del Messico 2018.\n\u00c8 stato uno il tempo cancellato per aver oltrepassato i limiti alla curva 11 (\"curva Alboreto\"), durante la Qualifica Sprint. Se l'\u00e8 visto cancellare Lando Norris.\nRisultati.\nI risultati della Qualifica Sprint sono i seguenti:\nGara.\nResoconto.\nPrima della gara, sulla vettura di Charles Leclerc viene sostituita nuovamente la\u00a0\"power unit\". Il monegasco non \u00e8 comunque penalizzato sulla griglia di partenza in quanto viene rimontata la terza specifica gi\u00e0 utilizzata durante la stagione. Pierre Gasly parte dalla \"pit lane\" per via della sostituzione del sistema del recupero dell'energia.\nPoco prima del via si riscontrano problemi tecnici anche sull'altra AlphaTauri, quella di Yuki Tsunoda, che cos\u00ec non pu\u00f2 prendere parte al Gran Premio. Tutti i piloti di testa utilizzano gomme medie, a eccezione del duo della Mercedes che opta per la mescola pi\u00f9 dura.\nDaniel Ricciardo, partito in seconda posizione, prende subito il comando, relegando Max Verstappen dal posto d'onore. L'olandese viene attaccato anche da Lewis Hamilton alla \"Variante della Roggia\": il britannico deve tagliare la curva e non riesce ad avere la meglio sull'olandese, anzi \u00e8 costretto a vedersi sfilare da Lando Norris. Poco dopo, nello stesso punto, Antonio Giovinazzi entra in collisione con Carlos Sainz Jr.. La sua Alfa Romeo Racing va a sbattere contro le barriere e danneggia il musetto. L'italiano \u00e8 costretto a una sosta ai box, e la direzione di corsa introduce il regime di \"virtual safety car\", che termina nel corso del secondo giro.\nLa classifica \u00e8 comandata da Ricciardo, che precede Verstappen, poi ci sono Norris, Hamilton, Leclerc, Sainz Jr. e P\u00e9rez. Al nono passaggio il messicano della Red Bull Racing ha la meglio, sempre alla \"Variante della Roggia\", su Sainz Jr.. Valtteri Bottas, partito in ultima fila, inanella diversi sorpassi, tanto che dopo 14 giri \u00e8 gi\u00e0 entrato nella zona dei punti. Al quindicesimo giro Esteban Ocon si difende da un tentativo di sorpasso di Sebastian Vettel: la sua manovra \u00e8 giudicata pericolosa dai commissari, che lo penalizzano di cinque secondi. Bottas prosegue nella sua scalata, passando Fernando Alonso, al diciannovesimo giro. Tre giri dopo il finlandese ha la meglio anche su Lance Stroll.\nRicciardo effettua la sua sosta al ventitreesimo giro. Verstappen attende un giro: un problema all'anteriore destra lo fa fermare ai box per oltre undici secondi. Norris, in crisi con gli pneumatici, \u00e8 passato da Hamilton che, complice il \"pit stop\" dei primi due, si trova al comando. Nel giro successivo sia Hamilton che Norris passano ai box. Il cambio gomme del pilota della Mercedes non \u00e8 perfetto, ma Hamilton rientra in gara davanti a Verstappen. L'olandese attacca, alla prima variante, il britannico. Le due vetture vanno alla collisione: la Red Bull si impenna su un cordolo e finisce sopra la Mercedes; entrambe le vetture finiscono nella ghiaia, e sono costrette al ritiro. Per poter rendere la pista sicura la direzione di gara invia in pista la vettura di sicurezza. Per Hamilton si tratta del primo ritiro per incidente dal Gran Premio di Spagna 2016, nonch\u00e9 della prima battuta d'arresto dal Gran Premio d'Austria 2018.\nCharles Leclerc e Sainz Jr. approfittano della situazione per andare ai box a cambiare le gomme. Il monegasco rientra in gara secondo, alle spalle di Ricciardo. Seguono, nell'ordine, Norris, P\u00e9rez, Sainz Jr. e Bottas. Alla ripartenza della gara Leclerc cede subito la seconda posizione a Norris. Poco dopo il ferrarista, pur dopo un bel duello, \u00e8 costretto a cedere anche a P\u00e9rez. Il messicano, per\u00f2, non ha ceduto la posizione, avendo tagliato la \"Variante della Roggia\" per passare Leclerc. Nel frattempo il monegasco cede anche a Bottas. La direzione di gara sanziona P\u00e9rez con cinque secondi di penalit\u00e0.\nLe due McLaren si trovano al comando, seguite dal penalizzato P\u00e9rez, poi Bottas e il duo della Ferrari. Bottas si avvicina a P\u00e9rez, che a causa della penalizzazione \u00e8 di fatto alle sue spalle, ma non ha lo spunto sufficiente per il sorpasso in pista. Il finlandese attacca alla \"Variante della Roggia\", ma viene ripassato dal messicano. La lotta fra i due sembra poter rimettere in gioco per il podio anche Leclerc, che per\u00f2 non riesce ad avvicinarsi. A pochi giri dal termine si ritira Nikita Mazepin, parcheggiando la sua monoposto alla \"Variante Ascari\". Viene ancora deciso il regime di \"virtual safety car\", il quale per\u00f2 ha breve durata.\nRicciardo vince, per l'ottava volta, una gara valida per il campionato mondiale. Per l'australiano \u00e8 il primo successo dal Gran Premio di Monaco 2018, alla guida della Red Bull, mentre la McLaren non si imponeva dal Gran Premio del Brasile 2012 con Jenson Button. Grazie al secondo posto di Norris, il team di Woking fa segnare la sua prima doppietta dal Gran Premio del Canada 2010. La McLaren diventa anche il primo costruttore a cogliere una doppietta in stagione. Completa il podio Bottas, partito diciannovesimo. Era dal Gran Premio d'Australia 2014 che due McLaren e una Mercedes non si classificavano fra i primi tre, mentre l'ultimo podio con tre vetture motorizzate Mercedes risaliva al Gran Premio del Messico 2015.\nSono stati tre i tempi cancellati ai piloti per non aver percorso correttamente la curva 5 (\"Variante della Roggia\"), utilizzando la via di fuga esterna, e sette i tempi cancellati per aver oltrepassato i limiti alla curva 11 (\"curva Alboreto\"), durante la gara. Nel primo caso si sono visti cancellare il tempo Nikita Mazepin, Sergio P\u00e9rez e Mick Schumacher; nel secondo caso si sono visti cancellare il tempo Lando Norris e Fernando Alonso (due volte), Daniel Ricciardo, Sebastian Vettel e George Russell (una volta).\nRisultati.\nI risultati del Gran Premio sono i seguenti:\nDaniel Ricciardo riceve un punto addizionale per aver segnato il giro pi\u00f9 veloce della gara.\nDecisioni della FIA.\nAl termine della gara, Max Verstappen, Lewis Hamilton e Lance Stroll vengono convocati dai commissari sportivi: i primi due per l'incidente alla seconda curva, mentre il terzo per non aver rispettato il regime di doppie bandiere gialle. Verstappen viene penalizzato di tre posizioni sulla griglia di partenza e di due punti sulla superlicenza del successivo Gran Premio di Russia, mentre Stroll riceve un avvertimento."}
{"id": "9114599", "revid": "2091133", "url": "https://it.wikipedia.org/wiki?curid=9114599", "title": "West Ham United Football Club 2021-2022", "text": "Questa voce raccoglie le informazioni riguardanti il West Ham United Football Club nelle competizioni ufficiali della stagione 2021-2022.\nRosa.\n\"Rosa e numerazione aggiornata al 6 settembre 2021.\"\nStatistiche.\nStatistiche di squadra.\n\"Statistiche aggiornate al 30 settembre 2021.\""}
{"id": "9114605", "revid": "265038", "url": "https://it.wikipedia.org/wiki?curid=9114605", "title": "Coppa del Portogallo 1994-1995 (hockey su pista)", "text": "La Coppa del Portogallo 1994-1995 \u00e8 stata la 22\u00aa edizione della principale coppa nazionale portoghese di hockey su pista. La competizione si \u00e8 conclusa il 25 giugno 1995. Il trofeo \u00e8 stato conquistato dal per la nona volta nella sua storia superando in finale il .\nRisultati.\nQuarti di finale.\n \n \nSemifinali.\n "}
{"id": "9114607", "revid": "1872770", "url": "https://it.wikipedia.org/wiki?curid=9114607", "title": "The Quest (prima edizione)", "text": "La prima edizione di \"The Quest\" \u00e8 stata trasmessa negli Stati Uniti d'America dal 31 luglio all'11 settembre 2014 sul canale ABC. In Italia \u00e8 stata trasmessa su Sky in versione doppiata.\nTabella dello svolgimento del programma.\nSfide delle Parche.\nLegenda"}
{"id": "9114613", "revid": "2218402", "url": "https://it.wikipedia.org/wiki?curid=9114613", "title": "Truppe Reali Parmensi", "text": "Le Truppe Reali Parmensi indicavano la forza armata del Ducato di Parma e Piacenza. Era un'armata terrestre, senza una flotta militare, perch\u00e9 la nazione non aveva sbocchi sul mare.\nAveva compiti di difesa, ma anche di mantenimento dell'ordine pubblico.\nStoria.\nNate con la creazione dello stato parmigiano, nel 1545, hanno partecipato a tutti i conflitti della penisola nel XVI secolo. Si sono costituite durante la Guerra d'Italia del 1542-1546, e hanno lottato a fianco dello Stato Pontificio e Sacro Romano Impero.\nL'11 giugno 1859, durante la seconda guerra d'indipendenza italiana, presso Gualtieri, nel territorio del confinante ducato di Modena e Reggio, le \"Truppe Reali Parmensi\" furono sciolte dal giuramento di fedelt\u00e0 alla duchessa reggente.\nFurono integrate nella Regia Armata Sarda.\nOrganizzazione.\nStruttura militare.\nComposto da specialit\u00e0 di cavalleria e fanteria, non prevedeva una flotta, ma solo alcuni reparti anfibi per combattere nei pressi dei fiumi. Verso la fine della sua attivit\u00e0 erano presenti unit\u00e0 di cavalleggeri, carabinieri e lanceri.\nArmamento.\nEra armato con armi che gli erano state date dai suoi alleati.\nFANTERIA \nCon la ricostituzione dell'esercito ducale nel 1814, le prime unit\u00e0 furono armate con il fucile francese da fanteria mod.annoIX, per\u00f2 insufficenti, allora furono richiesti all'Austria, che non ne aveva disponibili di modello austriaco, ma inglesi si.\nNel 1815 arrivarono le prime forniture di \"Brown bess\" india pattern, che saranno sostituiti nel 1840 con fucili da fanteria mod.1838 austriaci, che dal 1845 saranno convertiti a percussione. \nNei suoi ultimi anni di vita la fanteria ducale sar\u00e0 equipaggiata con fucili Lorenz mod.1854.\nCAVALLERIA \nLe unit\u00e0 di cavalleria rimarranno armate con vecchie carabine napoleoniche seppur in cattive condizioni, a causa del loro continuo utilizzo, una parte sar\u00e0 convertita a percussione ma il processo di ammodernamento sar\u00e0 rallentato dai moti del 1848.\nARTIGLIERIA \nAl momento della sua ricostituzione nel 1814 l'artiglieria da campagna era inesistente, quella da fortezza era composta da da 2 pezzi da 4 libbre a difesa della cittadella di Parma, e alcuni al forte di Compiano, che verranno trasferiti al forte di Bardi, in quanto, i francesi li avevano asportati durante la loro ritirata. \nNei primi anni 40 la situazione era modestamente cambiata in quanto a Parma erano presenti 6 pezzi di artiglieria, al forte di Bardi 5 cannoni, 2 obici e 57 spingarde e al forte di Compiano 3 piccoli mortai.\nGradi militari.\nSi conosce la gerarchia militare dal XVIII secolo fino al 1859, ma nei secoli addietro usava gerarchie standard, utilizzate dagli altri eserciti.\nUniforme.\nDal XVIII secolo in poi adotto delle uniformi blu e rosse, per gli ufficiali c'erano anche divise bianche.\nLa cavalleria aveva divise blu decorate con alamari bianche, mentre la fanteria aveva le divise blu e rosse. Alcuni reparti avevano un elmetto simile a quello prussiano, ma era utilizzato dai piantoni e dai reparti di protezione del duca.\nReclutamento.\nVenivano arruolati i cittadini di sana e robusta costituzione fisica e di giovane et\u00e0.\nIn alcuni periodi, in cui c'erano molte guerre esisteva la circoscrizione obbligatoria, mentre nei periodi di pace l'arruolamento era volontario."}
{"id": "9114614", "revid": "1851848", "url": "https://it.wikipedia.org/wiki?curid=9114614", "title": "\u017deljko Mija\u010d", "text": " \nCarriera.\nAllenatore.\nNel gennaio 2020 prende le redini del militante in 3.HNL. Il 2 ottobre 2021 viene sostituito da tale incarico da \u017deljko Kalac."}
{"id": "9114622", "revid": "33751", "url": "https://it.wikipedia.org/wiki?curid=9114622", "title": "Ludogorets II", "text": ""}
{"id": "9114649", "revid": "1086846", "url": "https://it.wikipedia.org/wiki?curid=9114649", "title": "Coppa Italia Dilettanti Puglia 2021-2022", "text": "La fase regionale pugliese della Coppa Italia Dilettanti 2021-2022 \u00e8 organizzata dal Comitato Regionale Puglia, e vi partecipano le 28 squadre iscritte all'Eccellenza Puglia 2021-2022.\nFormula.\nViene confermato il format in vigore dall'edizione precedente con due turni eliminatori ed una terza fase con quadrangolare ed un triangolare eliminatorio.\nTerza fase.\n1\u00b0 Triangolare\n2\u00b0 Quadrangolare"}
{"id": "9114650", "revid": "1522738", "url": "https://it.wikipedia.org/wiki?curid=9114650", "title": "I Puffi (serie animata 2021)", "text": "I Puffi (\"Les Schtroumpfs\") \u00e8 una serie animata belga prodotta nel 2021, reboot dell'omonima serie del 1981. Viene trasmessa in Belgio dal 18 aprile 2021 su OUFtivi, in Francia su TF1, in Germania su KiKA e in America su Nickelodeon. La trasmissione della serie in Italia \u00e8 iniziata l'8 ottobre 2021 su Nick Jr. e in chiaro nel 2022 su Rai Yoyo."}
{"id": "9114652", "revid": "1832335", "url": "https://it.wikipedia.org/wiki?curid=9114652", "title": "Fujiwara no Kint\u014d", "text": "Fujiwara no Kint\u014d (\u85e4\u539f \u516c\u4efb, 966 \u2013 4 febbraio 1041), noto anche come Shij\u014d-dainagon, \u00e8 stato un poeta giapponese, ammirato dai suoi contemporanei e burocrate di corte del periodo Heian. Suo padre era il reggente Fujiwara no Yoritada e suo figlio Fujiwara no Sadayori. Calligrafo e poeta esemplare, \u00e8 menzionato in opere di Murasaki Shikibu, Sei Sh\u014dnagon e in una serie di altre importanti cronache e testi.\nBiografia.\nKint\u014d scrisse un gran numero di poesie, cos\u00ec come molte antologie di poesie tra cui lo Sh\u016bi Wakash\u016b e il Wakan r\u014deish\u016b. Selezion\u00f2 anche il raggruppamento dei \"Trentasei Geni Poetici\" o \"Trentasei Immortali della Poesia\", l'\"Antologia di Poesie dei Trentasei Poeti\" (\"Sanj\u016brokkasen\"), spesso vista nell'arte Ukiyo-e. L'antologia:\n\"... conteneva dieci poesie ciascuna di Hitomaro, Tsurayuki, Mitsune, Ise, Kanemori e Nakatsukasa, e tre poesie ciascuna di Yakamochi, Akahito, Narihira, Henj\u00f4, Sosei, Tomonori, Sarumaru, Komachi, Kanesuke, Asatada, Atsutada, Takamitsu , Kintada, Tadamine, Saig\u00fb no Ny\u00f4go, Yorimoto, Toshiyuki, Shigeyuki, Muneyuki, Sane-akira, Kiyotada, Shitag\u00f4, Okikaze, Motosuke, Korenori, Motozane, Kodai no Kimi (leggi anche O-\u00f4 no Kimi), Nakafumi, Yoshinobu e Tadami. Ha servito la corte Heian nella posizione di nagon contemporaneamente a Minamoto no Tsunenobu, Minamoto no Toshikata e Fujiwara no Yukinari, tutti grandi poeti. I quattro sono diventati noti come \"Shi-nagon\" ( quattro \"nagon\").\" \nProbabilmente fu anche vitale nella compilazione dello Sh\u016bi Wakash\u016b dell'Imperatore Kazan (in cui compaiono 15 delle sue poesie), avendone compilato tra il 996 e il 999 lo scheletro originale, una raccolta chiamata \"Shuisho\"."}
{"id": "9114656", "revid": "1784492", "url": "https://it.wikipedia.org/wiki?curid=9114656", "title": "Marijan Novak", "text": "Carriera.\nNazionale.\nCon la nazionale maggiore disput\u00f2 un solo incontro, subentr\u00f2 al posto di Vojin Lazarevi\u0107 nel secondo tempo dell'amichevole tenutasi il 1\u00ba novembre 1967 in casa dei Paesi Bassi."}
{"id": "9114665", "revid": "164044", "url": "https://it.wikipedia.org/wiki?curid=9114665", "title": "Fotballklubben Jerv 2019", "text": "Questa voce raccoglie le informazioni riguardanti il Fotballklubben Jerv nelle competizioni ufficiali della stagione 2019.\nStagione.\nIl Jerv ha chiuso il campionato al 12\u00ba posto finale, mentre l'avventura nel Norgesmesterskapet si \u00e8 chiusa al secondo turno della manifestazione, con l'eliminazione subita per mano del Sandefjord.\nMaglie e sponsor.\nLo sponsor tecnico per la stagione 2019 \u00e8 stato Umbro, mentre lo sponsor ufficiale \u00e8 stato J. J. Ugland. La divisa casalinga era composta da una maglietta gialla, con pantaloncini blu e calzettoni gialli. Quella da trasferta prevedeva un completo bianco, con rifiniture gialle e blu."}
{"id": "9114668", "revid": "92920", "url": "https://it.wikipedia.org/wiki?curid=9114668", "title": "Deloitte Haskins &amp; Sells", "text": ""}
{"id": "9114674", "revid": "123347745", "url": "https://it.wikipedia.org/wiki?curid=9114674", "title": "Zachary Svajda", "text": "Carriera tennistica.\nSvajda ha conquistato il suo primo punto ATP a sedici anni quando, al primo turno del torneo futures di Claremont, California, ha sconfitto il brasiliano Joao Lucas Reis Da Silva. Nelle due successive stagioni disput\u00f2 pochi tornei anche a livello juniores categoria in cui riesce, nonostante le sole cinque apparizioni, a raggiungere la finale in un torneo G1, la fascia di tornei pi\u00f9 importanti subito dopo i tornei dello slam.\nNell'agosto 2019 si laure\u00f2 campione nazionale under 18 garantendosi una wild card per i successivi US Open che disput\u00f2 a soli sedici anni e 9 mesi risultando il pi\u00f9 giovane partecipante dal 2005. A New York, alla prima partita del circuito maggiore, riusc\u00ec a portare al quinto set il numero 135 del ranking Paolo Lorenzi, uscendo per\u00f2 sconfitto con il punteggio di 6-3, 7-65, 4-6, 6-74, 2-6.\nNel 2021 comincia a partecipare a tornei pi\u00f9 frequentemente cogliendo i primi successi in tornei challenger fino agli US Open in cui, da numero 716 del ranking ed usufruendo di un'altra wild card per il tabellone principale, supera al primo turno il numero 81 del ranking Marco Cecchinato per 7-66, 5-7, 6-4, 6-4. Esce per\u00f2 al secondo turno, battuto da Jannik Sinner in quattro set."}
{"id": "9114688", "revid": "309289", "url": "https://it.wikipedia.org/wiki?curid=9114688", "title": "Loptjuga", "text": "La Loptjuga () \u00e8 un fiume della Russia europea nordoccidentale, affluente di destra del Va\u0161ka. Scorre nell'Udorskij rajon della Repubblica dei Komi.\nIl fiume ha origine in un'area paludosa e scorre brevemente verso nord-est, girando poi a nord-ovest. Sfocia nel Va\u0161ka a 308\u00a0km dalla foce. Ha una lunghezza di 152\u00a0km, il suo bacino \u00e8 di 1\u00a0620\u00a0km\u00b2."}
{"id": "9114690", "revid": "125307498", "url": "https://it.wikipedia.org/wiki?curid=9114690", "title": "Quinta Armata d'India (Albuquerque, 1503)", "text": "La Quinta Armata d'India (pt \"5.\u00aa Armada da \u00cdndia\") fu allestita nel 1503 su ordine del re Manuele I del Portogallo e posta sotto il comando di Alfonso de Albuquerque. Fu il primo viaggio di Albuquerque in India. Non fu una spedizione particolarmente riuscita: errori di navigazione dispersero la flotta all'andata, le navi persero molto tempo tentando di ricongiungersi e molte finirono per viaggiare da sole.\nL'avanguardia arriv\u00f2 in India appena in tempo per salvare il sovrano alleato portoghese di Kochi da un'invasione via terra da parte dello Zamorin di Calicut, provocata dall'operato della Quarta Armata d'India (Gama, 1502). Anticipando una nuova invasione, i portoghesi eressero Forte Sant'Iago a Kochi, il primo forte portoghese in Asia, al comando di Duarte Pacheco Pereira quale primo capitano generale. Stabilirono anche la terza \"feitoria\" in India a Quilon.\nUno degli squadroni dell'armata, al comando di Ant\u00f3nio de Saldanha, perse la traversata per l'India e fin\u00ec per trascorrere l'anno a pirateggiare lungo la costa dell'Africa orientale. I capitani di questo squadrone fecero diverse scoperte significative, come Table Bay (Sudafrica) e, cosa pi\u00f9 importante, l'isola strategica di Socotra (vicino al Golfo di Aden). Oltre a ci\u00f2, pretesero tributi a Zanzibar e Barawa.\nLa flotta.\nLa V Armata era composta da nove (in alcuni resoconti dieci) navi divise in tre squadroni. Il primo squadrone era guidato da Afonso de Albuquerque, il secondo da suo cugino Francisco de Albuquerque e il terzo da Ant\u00f3nio de Saldanha.\nL'esatta composizione dei tre squadroni differisce nei vari resoconti. Il seguente elenco non dovrebbe essere considerato autorevole in quanto provvisorio e compilato incrociando i dati dei vari resoconti, alcuni contrastanti.\nQuasi tutte le cronache portoghesi suggeriscono che il primo squadrone fosse composto solo da tre navi. Tuttavia, il resoconto del passeggero italiano Giovanni da Empoli, l'unico testimone oculare della spedizione, ne riporta quattro e fornisce i loro nomi e tonnellaggi come sopra elencato. L'elenco dei capitani si basa principalmente su \"D\u00e9cadas\" di Jo\u00e3o de Barros, \"Chronica\" di Dami\u00e3o de G\u00f3is, \"Hist\u00f3ria\" di Castanheda, \"\u00c1sia portuguesa\" di Faria e Sousa \"e Annaes da Marinha\" di Quintella. La \"Rela\u00e7\u00e3o das Naus da \u00cdndia\" confonde Fern\u00e3o Martins de Almada e Pedro Vaz da Veiga La cronaca di Gaspar Correia pone il nipote Vicente Albuquerque (figlio di Francisco?) al comando di una delle \"nau\" del primo squadrone, smistando Almada al secondo squadrone al posto di Vaz da Veiga che viene omesso.\nI cugini Albuquerque erano cavalieri dell'Ordine di San Giacomo della Spada, Nicolau Coelho era un vecchio capitano veterano delle spedizioni in India, avendo navigato nella Prima Armata d'India (Gama, 1497) e nella Seconda Armata d'India (Cabral, 1500). Anche il capitano Duarte Pacheco Pereira poteva essere alla sua seconda traversata indiana perch\u00e9 si ritiene possa aver viaggiato come passeggero con la II Armata.\nSi sa che almeno una delle navi era allestita privatamente dal consorzio Marchionni. Il fiorentino Giovanni da Empoli (po. \"Jo\u00e3o de Empoli\"), che avrebbe poi scritto un resoconto del viaggio, era un fattore privato di casa Marchionni ed era a bordo della loro nave di cui per\u00f2 Empoli non menziona il nome ma si ritiene fosse la \"S\u00e3o Crist\u00f3v\u00e3o\" di Fern\u00e3o Martins de Almada. La quarta nave del primo squadrone, che Empoli identifica come \"Catharina Dias\", era probabilmente anch'essa equipaggiata privatamente, forse proprio dalla ricca mercante di Lisbona Catarina Dias de Aguiar che aveva gi\u00e0 equipaggiato navi indiane. \u00c8 curioso che Empoli sia l'unico scrittore che cita la \"Catharina Dias\". Nessuno dei successivi cronisti portoghesi cita la sua esistenza.\nAnt\u00f3nio de Saldanha era un nobile castigliano al servizio portoghese, Diogo Fernandes Pereira un esperto maestro di vela, probabilmente comandante di una nave attrezzata dalla comunit\u00e0 mercantile di Set\u00fabal.\nLa missione.\nL\"'Armada\" guidata da Pedro \u00c1lvares Cabral nel 1500 aveva aperto le ostilit\u00e0 tra il Regno del Portogallo e lo Zamorin di Calicut (\"Calecute\", Kozhikode), la potenza marittima dominante sulla costa indiana del Malabar. La notizia della guerra era arrivata a Lisbona troppo tardi per interessare l'allestimento della Terza Armata d'India (Nova, 1501), interessando invece la Quarta Armata d'India (Gama, 1502). Gama terrorizz\u00f2 la costa, bombard\u00f2 Calicut e organizz\u00f2 l'embargo della citt\u00e0, sperando in questo modo di portare a patti lo Zamorin ma questi non cedette ed assunse invece una flotta di corsari arabi per rompere il blocco portoghese. Anche se la flotta araba di Calicut fu distrutta da Gama in uno scontro avanti il porto della citt\u00e0 alla fine del 1502, fu una vittoria strategicamente non rilevante. La resilienza e intraprendenza dello Zamorin resero chiaro a Gama che una sola dimostrazione di forza non era sufficiente per piegarlo; necessitava uno sforzo pi\u00f9 organizzato che la sua \"Armada\" non era in grado di sostenere. Un altro sviluppo preoccupante era che due passeggeri italiani della flotta di Gama avevano abbandonato la nave a Cannanore (\"Canonor\", Kannur) e si erano diretti alla corte dello Zamorin a Calicut. Entrambi erano ingegneri militari e probabilmente agenti segreti della Repubblica di Venezia. Finora, la maggiore portata e potenza di fuoco dell'artiglieria navale portoghese aveva reso inutili i cannoni indiani e permesso ai lusitani di dominare impunemente le coste. Ma gli italiani offrirono allo Zamorin i loro servigi per dotarlo di cannoni moderni europei e colmare il divario tecnologico con il nemico, ipotecandone la presenza in India. Cos\u00ec, dopo aver rinnovato formalmente i trattati con gli alleati in loco, cio\u00e8 Kochi (\"Cochim\") e Cannanore, Gama lasci\u00f2 l'India per richiedere a Lisbona una flotta abbastanza forte in uomini e armi per, se non sottomettere Calicut, almeno rafforzare la posizione portoghese nelle citt\u00e0 alleate. Gama lasci\u00f2 una piccola pattuglia navale armata di circa sei caravelle sotto lo zio Vicente Sodr\u00e9, con rigide istruzioni per molestare le navi di Calicut e proteggere le citt\u00e0 alleate da ritorsioni dello Zamorin.\nGama arriv\u00f2 a Lisbona alla fine dell'estate del 1503, quando Albuquerque era gi\u00e0 partito. La V Armata salp\u00f2 quindi con mezzi inadeguati a gestire la ribollente situazione indiana.\nNon \u00e8 chiaro quali istruzioni (\"regimento\") la Corona portoghese abbia dato ad Albuquerque: i cronisti parlano della costruzione di un fortino a Kochi e di lasciare uno squadrone (agli ordini di Saldanha) in Africa, alla foce del Mar Rosso, per molestarvi le navi arabe ma si tratta di conclusioni a posteriori. Certamente, la Quinta trasportava materiali per la costruzione di una fortezza in legno in India, anche se poteva benissimo essere destinata per Calicut dando per riuscita la missione di Gama. La costituzione della pattuglia di Saldanha sembra pi\u00f9 casuale che intenzionale: avendo perso i venti estivi per una traversata oceanica, non c'era altro da fare per loro se non sfruttare la permanenza in Africa per della pirateria ai danni dei musulmani.\nL'armata non era certamente una spedizione massiccia o ben armata: solo nove navi. Se tre fossero state effettivamente designate per rimanere in Africa, sarebbero rimaste solo sei navi (una o due delle quali erano attrezzate privatamente) per gestire quella che era ormai una vera e propria guerra sulle coste indiane. Rispetto all\"'Armada\" di Gama, 20 navi ben armate, il misero allestimento della Quinta lascia supporre l'idea di fondo che la spedizione non fosse destinata ad imprese guerresche.\nUna possibile conclusione \u00e8 che l\"'Armada\" del 1503 fu concepita come una spedizione commerciale indiana piuttosto tranquilla a seguito del (presunto) successo di Gama. C'era poco da fare se non consegnare materiali da costruzione, caricare spezie e tornare casa, nella migliore delle ipotesi lasciando dietro di s\u00e9 un paio di navi per rafforzare la pattuglia costiera dell'Oceano Indiano.\nIl viaggio di andata.\n6 aprile 1503 - Il primo squadrone della Quinta, tre (o quattro) navi sotto Albuquerque, parte da Lisbona. (Il cronista Diogo do Couto fissa a met\u00e0 marzo la partenza)\n14 aprile 1503 - Il secondo squadrone della Quinta, tre navi al comando di Francisco de Albuquerque, parte da Lisbona. (inizio aprile secondo Couto)\nInizio maggio 1503 - Il terzo squadrone della Quinta, tre navi sotto Ant\u00f3nio de Saldanha, Rui Louren\u00e7o Ravasco e Diogo Fernandes Pereira, parte da Lisbona. (met\u00e0 aprile secondo Couto)\nMaggio 1503 - Dopo aver fatto scalo a Capo Verde, lo squadrone di Afonso de Albuquerque si spinse nell'Atlantico meridionale seguendone il Gyre. Lungo la strada, Albuquerque incontra l'isola di Ascensione. Sebbene l'isola fosse gi\u00e0 stata scoperta nel 1501 dalla Terza Armata di Jo\u00e3o da Nova (e allora chiamata \"ilha da Concei\u00e7\u00e3o\" ), Albuquerque la ribattezz\u00f2 \"ilha da Ascens\u00e3o\" perch\u00e9 era il giorno dell'Ascensione (21 maggio), nome che da allora permane. I forti venti da sud-ovest spingono le navi sulla costa del Brasile, dove Albuquerque sosta brevemente per imbarcare acqua (esattamente dove \u00e8 incerto), prima di riprendere il largo verso il Capo.\nMaggio/Giugno 1503 - la traversata del III Squadrone \u00e8 un disastro. Prese da una tempesta al largo di Capo Verde, due delle navi, quelle di Ant\u00f3nio de Saldanha e Rui Louren\u00e7o Ravasco, furono colte dalla controcorrente equatoriale e navigarono per errore nel Golfo di Guinea, finendo all'isola di S\u00e3o Tom\u00e9 senza sapere dove fosse finita la nave di Diogo Fernandes Pereira. (v.si seguito)\nGiugno/luglio 1503 - Lo squadrone di Francisco de Albuquerque fu il primo a doppiare il Capo e vi perse la nave di Pedro Vaz da Veiga. Lo squadrone di Francisco Albuquerque sembra essere stato il primo dei tre squadroni ad arrivare sulla costa dell'Africa orientale, a Malindi.\nAgosto 1503 - Lo squadrone di Afonso de Albuquerque doppia il Capo pur tra terribili tempeste. Secondo Empoli (p.\u00a0222), la \"Catharina Dias\" affond\u00f2 e le restanti navi si dispersero. La nave su cui viaggiava l'italiano (probabilmente d'Almada) fu costretta a fermarsi ad \"Angra de S\u00e3o Br\u00e1s\" (Mossel Bay) per riparazioni e rifornimenti. Avrebbe poi fatto tappa a Sofala, prima di dirigersi a Malindi in attesa di Albuquerque. Tuttavia, la stagione dei monsoni era troppo avanzata e la nave di Empoli fu costretta a traversare l'Oceano Indiano senza l'ammiraglio per non perdere la spinta favorevole.\nIl modo caotico e sparso con cui gli squadroni doppiarono il Capo ritard\u00f2 molto l\"'Armada\". Sembra che siano arrivati a Malindi, punto di partenza per la traversata dell'Indiano, in tarda estate. Non potevano aspettarsi a lungo gli uni con gli altri, per paura di perdere il monsone estivo da sud-ovest per l'India, cosa che li avrebbe costretti a sostare per un anno! La Quinta travers\u00f2 quindi in viaggi separati.\nLe navi di Francisco de Albuquerque e Nicolau Coelho del II Squadrone furono le prime ad attraversare l'Oceano Indiano nell'agosto 1503. Furono seguiti poco dopo dalla nave solitaria di Duarte Pacheco Perreira (I Squadrone), seguita subito dopo dal \"S\u00e3o Crist\u00f3v\u00e3o\" di d'Almada (su cui probabilmente si trova Empoli) e, un paio di settimane dopo, da Afonso de Albuquerque. Tutte e tre le navi del III Squadrone (Antonio de Saldanha, Rui Louren\u00e7o Ravasco e Diogo Fernandes Pereira) persero il monsone estivo di quell'anno e traversarono solo l'anno successivo (1504).\nAlbuquerque in India.\nIl primo assedio di Kochi.\nL\"'Armada\" di Gama aveva lasciato l'India nei primi mesi del 1503 con scarsi risultati. Nonostante il terrore, i bombardamenti e il blocco, Calicut non fu domata e le neofondate \"feitoria\" nelle citt\u00e0 alleate di Kochi e Cannanore rimasero alla merc\u00e9 della sua vendetta che non tard\u00f2 ad arrivare.\nNel marzo 1503, non appena la flotta di Gama se ne fu andata, lo Zamorin di Calicut guid\u00f2 un potente esercito di circa 50.000 uomini via terra contro Kochi, suo vassallo. Pi\u00f9 precisamente, almeno secondo alcuni autori, Kochi era un appannaggio familiare minore del regno continentale di Edapalli (\"Repelim\"); il Trimumphara Raja di Kochi non era un sovrano autonomo ma un principe cadetto della stirpe regnante di Edapalli. Sembra che i portoghesi siano giunti nel mezzo di una lite tra il Trimumpara Raja ad i membri anziani della famiglia. Edapalli era stato a lungo vassallo dello Zamorin di Calicut e gli doveva una sorta di obbedienza, pertanto lo Zamorin si avvalse di quella stessa lite familiare per assicurarsi la collaborazione di Edapalli nel sottomettere il principe ribelle di Kochi. Lo Zamorin sembrava non avere problemi a far marciare il suo enorme esercito attraverso quel territorio, e fu da Edapalli che Zamorin invi\u00f2 un messaggio al Trimumpara Raja di Kochi ordinandogli di consegnare i portoghesi della citt\u00e0. Quando questa richiesta fu rifiutata, lo Zamorin ordin\u00f2 l'attacco.\nIl piccolo esercito di Kochi aveva poche possibilit\u00e0 contro la grande armata di Calicut (probabilmente sostenuto da ausiliari di Edapalli). Tuttavia, si dice che il figlio di Trimumpara, Narayan, abbia radunato i sudditi e valorosamente tenuto la posizione sulle rive di Vembanad, respingendo due pesanti assalti prima d'essere sopraffatto dal peso numerico del nemico. La coraggiosa presa di posizione di Narayan diede al padre ed ai portoghesi (il fattore Diogo Fernandes Correia e una manciata d'assistenti) abbastanza tempo per evacuare la citt\u00e0 e fuggire verso l'isola di Vypin con il nucleo della sua guardia Nair. La posizione di Vypin alla foce della laguna di Vembanad, con le sue difese naturali, si rivel\u00f2 una prospettiva scoraggiante per gli assedianti ed anche il tempo fece la sua parte: il peggioramento dei venti monsonici primaverili e le forti piogge complicarono le operazioni dell'esercito di Calicut. L'invio di navi d'assalto contro Vypin era quasi impossibile in queste condizioni. Frustrato, lo Zamorin tolse l'assedio, rase al suolo Kochi e giur\u00f2 di tornare in agosto, quando il tempo fosse migliorato.\nDurante l'assedio, la pattuglia costiera portoghese sotto Vicente Sodr\u00e9 aveva latitato. Ignorando le istruzioni di Gama, Sodr\u00e9 aveva deciso di salpare per il Golfo di Aden nella primavera del 1503, per predare le navi arabe in uscita dal Mar Rosso in cerca di bottino per s\u00e9., ed i venti stagionali ce l'avevano intrappolato. Nell'aprile 1503, due delle navi - quelle di Vicente Sodr\u00e9 e di suo fratello Br\u00e1s Sodr\u00e9 - caddero in preda a una tempesta e affondarono nelle isole Kuria Muria (al largo dell'Oman). Le quattro navi di pattuglia rimaste, colpite dalla tempesta e ora sotto il comando di P\u00earo de Ata\u00edde, decisero di tornare in India ma dovettero farsi strada dolorosamente tra venti contrari. Riuscirono solo ad arrivare fino all'isola di Angediva (Anjadip), prima di essere costretti a fermarsi per riparazioni, presto raggiunti da una quinta nave, quella di Ant\u00f3nio do Campo, separatasi dalla flotta di Gama nel 1502. Fu ad Angediva (o Cannanore, secondo Correia) che la pattuglia mutilata fu finalmente trovata dall'avanguardia della V Armata nell'agosto 1503 (Francisco de Albuquerque e Nicolau Coelho). Terminate le riparazioni, Albuquerque prese sotto il suo comando le caravelle di pattuglia e salp\u00f2 a sud verso Cannanore. Lungo la strada, furono raggiunti dalla nave di Duarte Pacheco Pereira che aveva intrapreso la traversata dell'Oceano in solitaria, mentre l'ammiraglio Albuquerque restava (presumibilmente) a Malindi quanto pi\u00f9 possibile ad aspettare il terzo squadrone di Saldanha.\nNel frattempo, lo Zamorin di Calicut aveva radunato un nuovo esercito e ripreso l'assedio dell'isola di Vypin ove resistevano le autorit\u00e0 di Kochi. Ricevuta l'allarmante notizia quand'era a Cannanore, Francisco de Albuquerque non perse tempo e fece precipitare la sua flotta di otto navi (le tre della Quinta e le quattro caravelle della vecchia pattuglia costiera pi\u00f9 Campo) in soccorso degli alleati. Lo squadrone improvvisato di Francisco de Albuquerque arriv\u00f2 a Kochi per trovare il Trimumpara Raja e il fattore portoghese Diogo Fernandes Correia ancora una volta rintanati nell'isola di Vypin, assediata dagli eserciti di Calicut. Vedendolo avvicinarsi, l'esercito assediante inizi\u00f2 a dissolversi. Temendo l'ira dei portoghesi, le truppe ausiliarie (Edapalli, ecc.) furono probabilmente le prime a defezionare, lasciando l'esercito di Calicut senza supporto locale e costringendo cos\u00ec lo Zamorin a togliere l'assedio e ritirarsi in patria.\nForte Sant'Iago a Kochi.\nAgosto-settembre 1503 - salvata Kochi, i comandanti portoghesi e il Trimumpara Raja si riunirono per valutare la situazione. Acclarato che lo Zamorin s'era affidato a collaboratori locali (Edapalli e di altri) per l'assedio, s'invi\u00f2 una spedizione di quattro caravelle (Nicolau Coelho, Duarte Pacheco Pereira, P\u00earo de Ata\u00edde e Ant\u00f3nio do Campo) nella laguna di Vembanad per punire i principotti locali che avevano appoggiato l'assedio dello Zamorin. Notevole in questa campagna fu il brutale sacco portoghese di Edapalli, rasa al suolo con grande spargimento di sangue. Le altre citt\u00e0, per es. Kumbalam (po. \"Cambal\u00e3o\"), e i villaggi pi\u00f9 piccoli incontrarono un destino simile o mutarono rapidamente la loro fedelt\u00e0 in favore di Kochi, chiudendo la contesa in seno alla famiglia reale del Vembanad e stabilendo il Trimumpara Raja come sovrano dominante. Pi\u00f9 precisamente, i membri anziani della famiglia furono probabilmente deposti ed \u00e8 da questa data che Trimumpara prese formalmente il trono di Edapalli, diventando cos\u00ec signore di tutta la laguna di Vembanad. Tuttavia, a differenza dei precedenti re Edapalli, i portoghesi insistettero affinch\u00e9 Trimumpara Raja rimanesse nella citt\u00e0 di Kochi anzich\u00e9 trasferirsi a Edapalli. Il 1503 \u00e8 pertanto citato come anno di fondazione del Regno di Cochin.\nFrancisco de Albuquerque persuase inoltre Trimumpara Raja a consentirgli l'erigenda di una fortezza a Kochi. La struttura, in legno, fu battezzata Forte Sant'Iago da Afonso de Albuquerque, in onore dell'ordine cavalleresco cui apparteneva (era anche il nome della sua nave). Sorse in una parte della penisola di Kochi, chiamata dai portoghesi \"Santa Cruz\" (o \"Cochim-de-Baixo\", \"Bassa Kochi\", ora conosciuta come Fort Kochi), appena un po' a nord-ovest della vecchia citt\u00e0 ( \"Cochim-de-Cima\", \"Alta Kochi\", ora Mattancherry), sede di Trimumpara Raja. Forte Sant'Iago \u00e8 stato il primo fortino portoghese in Asia. Il legno sarebbe stato sostituito dalla pietra nel 1505 da Francisco de Almeida e ribattezzato \"Forte Manuel\" (dal re portoghese). I portoghesi ricevettero anche il permesso di erigere quella che \u00e8 probabilmente la prima chiesa cattolica romana in Asia, \"S\u00e3o Bartolomeu\", all'interno del forte nel 1504, in seguito ricostruita in pietra e ridedicata pi\u00f9 volte (attualmente \u00e8 nota come Chiesa di San Francesco di Kochi).\nBreve pace con Calicut.\nOttobre 1503 - Partito per ultimo dall'Africa orientale, l'ammiraglio Albuquerque arriva a Kochi al termine della buona stagione monsonica. Venuto a conoscenza dei fatti accaduti nell'ultimo mese, rileva il comando delle operazioni dal cugino Francisco, finalizza la costruzione del Forte Sant'Iago e gli accordi con il Trimumpara Raja. La priorit\u00e0 di Albuquerque diventa l'allestimento della flotta di ritorno ed il suo carico di spezie. L'assedio di Kochi aveva interrotto il mercato delle spezie e lo Zamorin di Calicut aveva usato la sua autorit\u00e0 per tagliare le forniture di pepe alle citt\u00e0 alleate portoghesi dall'entroterra. Ciononostante, attratte dal profitto, le navi dei mercanti di pepe delle lagune si spensero sino a Kochi.\n\u00c8 a questo punto della contesa che partono i negoziati di pace tra lo Zamorin e Francisco de Albuquerque. Alcuni cronisti portoghesi affermano che fu un'iniziativa di Calicut, allarmata dall'erigenda del forte e frustrato dall'apparente incapacit\u00e0 di interrompere l'afflusso di pepe sulla costa. D'altra parte, i cronisti segnalano anche difficolt\u00e0 nel trovare abbastanza scorte di spezie per caricare le navi, e quindi Albuquerque potrebbe aver aperto negoziati nel tentativo di allentare il blocco del pepe per caricare le navi e assicurare un un minimo di pace per le \"feitoria\" dopo la partenza dell\"'Armada\". Chiunque l'abbia avviata, la pace fu concordata a met\u00e0 dicembre 1503: lo Zamorin consegn\u00f2 1500 \"bahar\" di pepe, cio\u00e8 4500 quintali considerando il rapporto 1 \"bahar\"=3 quintali (4000 quintali secondo Correia) come compenso per la \"feitoria\" di Calicut; espulse i mercanti arabi da Calicut (alcuni dicono solo chiudendo i mercanti arabi per tutta la durata del soggiorno dell'armata); si rappacific\u00f2 con il Trimumpara Raja di Kochi; e, cosa pi\u00f9 difficile; consegn\u00f2 i due ingegneri italiani che l'avevano aiutato con i cannoni.\nLa prima rata del pagamento del pepe dello Zamorin fu ritirata a Kodungallur (po. \"Cranganore\") da Pacheco Pereira senza intoppi ma, quando i portoghesi tornano a Cranganore per la seconda rata, scoppi\u00f2 una scaramuccia a bordo della nave delle consegne tra i portoghesi e gli uomini dello Zamorin. Infranta la tregua, ripreso lo stato di guerra, fu subito ripristinato il blocco del pepe. I cronisti portoghesi incolpano lo Zamorin di aver rotto la pace, perch\u00e9 cambi\u00f2 idea (spec. in merito alla consegna degli ingegneri italiani) o perch\u00e9 fin dall'inizio non convinto della tregua ed intenzionato solo ad evitare un nuovo bombardamento portoghese di Calicut. Altre fonti incolpano i portoghesi, suggerendo che la pace era solo finalizzata a far scorta di pepe per poi riprendere le ostilit\u00e0 al carico delle navi. Entrambe le tesi sono plausibili. La schermaglia stessa pu\u00f2 non essere stata pianificata ma \u00e8 palese che nessuna delle parti avesse premura di rimettersi al tavolo dei negoziati!\n\"Feitoria\" di Quilon.\nLa ripresa dell'embargo del pepe sembra aver messo un freno ai preparativi di Albuquerque per la flotta di ritorno, ancora scarica del prezioso prodotto. L'ammiraglio invi\u00f2 allora due navi a Kollam (po. \"Coul\u00e3o\" o \"Quilon\"), con il fattore Ant\u00f3nio de S\u00e1, per tentare di procurarsi col\u00e0 del pepe: Quilon era meglio collegata a Ceylon e la sua fornitura di spezie non dipendeva cos\u00ec tanto dallo Zamorin. Subito dopo la loro partenza, Albuquerque seppe che lo Zamorin di Calicut stava preparando una flotta di 30 navi per attaccare Quilon, cos\u00ec l'ammiraglio spiego a sua volta le vele per la citt\u00e0.\nArrivato a Quilon, Albuquerque spron\u00f2 il fattore a chiudere i suoi affari e cerc\u00f2 udienza dalla regina-reggente della citt\u00e0. I portoghesi erano ancora attraccati quando arriv\u00f2 la flotta di Calicut con un'ambasciata dello Zamorin per persuadere (o intimidire) Quilon ad abbandonare i negoziati con gli europei. La regina-reggente di Quilon respinse la richiesta dello Zamorin ma proib\u00ec del pari ad Albuquerque d'ingaggiare ostilit\u00e0 nel porto. Albuquerque, rendendosi conto che Quilon era l'unica scorta di spezie a cui aveva accesso, acconsent\u00ec alla sua richiesta e si rassegn\u00f2 a negoziare un trattato commerciale e stabilire una \"feitoria\" in citt\u00e0 (la terza in tutta l'India), ponendola sotto il fattore Ant\u00f3nio de S\u00e1, con due assistenti e venti uomini armati per proteggerla. Albuquerque torn\u00f2 a Kochi il 12 gennaio 1504 per gli ultimi preparativi della partenza.\nSaldanha in Africa.\nMentre in India Albuquerque gestiva i rapporti con Calicut, Kochi e Quilon, il III Squadrone della Quinta perdeva tempo a rincorrersi in Africa. Diogo Fernandes Pereira era scomparso da tempo da qualche parte dopo Capo Verde e si era affrettato da solo, mentre le altre due navi, Ant\u00f3nio de Saldanha e Rui Louren\u00e7o Ravasco, erano finite per errore a S\u00e3o Tom\u00e9.\nBaia della Tavola.\nNell'estate del 1503, mentre gli Albuquerque stavano doppiando il Capo, il III Squadrone stava probabilmente ancora lottando contro venti e correnti contrarie lungo la costa africana. Da qualche parte lungo questo percorso, Saldanha perse le tracce di Ravasco.\nAncora una volta, per un errore di pilotaggio, Saldanha calcol\u00f2 male la traversata del Capo e fin\u00ec per approdare appena a nord di Buona Speranza. Gett\u00f2 l'ancora nella Baia della Tavola (en \"Table Bay\"), fino a quel momento sconosciuta, e scese a terra. Si dice che abbia scalato la Montagna della Tavola e osservato Punta del Capo e la vasta distesa di Falsa Baia sottostante. Saldanha divenne cos\u00ec il primo europeo a mettere piede in quella che diventer\u00e0 la moderna Citt\u00e0 del Capo. Durante questo sbarco, ci fu un'apparente scaramuccia con gli indigeni Khoi nella quale Saldanha rimase leggermente ferito.\nLa Baia della Tavola \u00e8 stata prontamente chiamata \"Aguada de Saldanha\" (sosta per l'irrigazione di Saldanha) dai cartografi portoghesi. Tuttavia, nel 1601, il cartografo olandese Joris van Spilbergen identific\u00f2 erroneamente un'altra baia molto pi\u00f9 a nord (odierna Baia di Saldanha) come \"Aguada de Saldanha\" e quindi fu introdotto il nuovo nome di \"Baia della Tavola\" per l'attuale punto di ancoraggio di Saldanha.\nQuello che \u00e8 successo da questo punto in poi \u00e8 oscuro. Secondo una fonte, le altre due navi dello Squadrone (Ravasco e Fernandes Pereira) si rincontrarono di l\u00e0 dal Capo presso una sosta adacquatoria, la \"Agoada de S\u00e3o Br\u00e1s\" (Mossel Bay). Da qui, decisero di proseguire insieme verso Mozambico, punto di raccolta prestabilito, sperando di trovarvi Saldanha. Questi era invece dietro di loro e cercava ancora di aggirare il Capo. \u00c8 possibile che a questo punto Ravasco abbia deciso di rimanere a Mozambico per aspettarvi Saldanha, mentre Fernandes Pereira punt\u00f2 a nord, presumibilmente a Malindi, per raggiungere gli Albuquerque.\nTuttavia, questa ipotesi si basa quasi completamente su un rapporto, da Albuquerque, che, al suo ritorno, trov\u00f2 una o pi\u00f9 note a S\u00e3o Br\u00e1s che riportava che sia Ravasco sia la \"nave di Setubal\" (cio\u00e8 Fernandes) erano state l\u00ec. Non \u00e8 chiaro se la nota fosse singola o plurima. La maggior parte degli studiosi (es Theal 1902, p. 163) presume che Ravasco e Fernandes non si siano incontrati e quest'ultimo sia partito da solo per il nord.\nScoperta di Socotra.\nUn'ipotesi pi\u00f9 curiosa \u00e8 proposta dal cronista Gaspar Correia secondo cui, dopo aver attraversato il Capo da solo, Fernandes Pereira non si sia infilato nel Canele di Mozambico ma abbia veleggiato ad est del Madagascar, facendone cos\u00ec il primo capitano conosciuto a percorrere la c.d. \"Rotta esterna\" per le Indie Orientali.\nSebbene il resoconto di Correia non sia corroborato da altri cronisti, ha un elemento di plausibilit\u00e0: la mancata sosta di Fernandes a Mozambico (ove avrebbe trovato Ravasco) o in qualsiasi altra grande citt\u00e0 africana. Anzi, Fernandes ricomparve a Capo Guardafui, il che suggerisce fortemente che abbia preso la rotta esterna poich\u00e9, navigando verso nord dalla rotta esterna, avrebbe visto di nuovo la costa africana solo intorno al Corno.\nFu intorno a Capo Gauardafui che, alla fine dell'anno, Fernandes Pereira fece un'altra scoperta: l'isola di Socotra, fino ad allora sconosciuta ai portoghesi. Con il monsone gi\u00e0 invertito, Fernandes si ancor\u00f2 e trascorse il suo inverno sull'isola.\nSocotra era, tuttavia, abbastanza conosciuta dai mercanti orientali, essendo stata la principale fonte di \"aloe di Socotra\", un balsamo molto apprezzato nei mercati dell'Arabia e dell'India. Pi\u00f9 interessante per Fernandes era la sua posizione strategica (ottimale per pattugliare il Mar Rosso) e l'esistenza di una comunit\u00e0 cristiana isolata ma forte sull'isola: cristiani siriaci (quasi- nestoriani) per la precisione. I rapporti di Fernandes sarebbero stati ricevuti con entusiasmo a Lisbona e uno squadrone dell'Ottava Armata d'India (Cunha, 1506) avrebbe ricevuto la missione di conquistare l'isola per la Corona.\nEstorsione a Zanzibar, Barawa e Mombasa.\nDegli altri due, sappiamo che nell'ottobre 1503, Saldanha era ancora bloccato in Sudafrica, stando a quanto da lui riportato a Mossel Bay. Ravasco aveva nel frattempo lasciato Mozambico ed aveva ormeggiato a Kilwa (\"Quiloa\") in attesa del suo ammiraglio. I monsoni estivi erano ormai cessati, quindi non c'era speranza di traversare l'Indiano quell'anno. Il III Squadrone era bloccato in Africa fino all'estate successiva e risolse pertanto di cercare preda nei dintorni.\nRavasco si reso subito nefasto agli indigeni. Prima cattur\u00f2 alcuni legni al largo di Kilwa, poi ramment\u00f2 che la citt\u00e0 era stata costretta al tributo da Gama e quindi andava risparmiata. Salp\u00f2 allora per Zanzibar ove, nonostante locali resistenze, si procur\u00f2 altre prede tanto che lo sceicco di Zanzibar accett\u00f2 di pagare un \"tributo\" annuale di 100 \"matical\" (monete d'oro) al re del Portogallo pur di disfarsi dei pirati lusitani.\nPare poi che Ravasco si sia recato presso l'alleata Malindi in tempo per trovarla assediata dall'esercito di Mombasa. Ravasco si gett\u00f2 nella mischia e cattur\u00f2 una flotta venuta da Barawa (\"Brava\") per assistere Mombasa. Trovando a bordo diversi importanti nobili di Barawa, li costrinse a riscattare la loro libert\u00e0 e pretese un tributo annuale dalla citt\u00e0 somala.\nFu a quel punto anche Saldanha, anch'egli dedicatosi alla pirateria, raggiunse Malindi trovandovi Ravasco. Unirono le forze ed attaccarono insieme Mombasa: non la ridussero a tributo ma la costrinsero a ritirare le sue truppe e fare pace con il sultano di Malindi.\nCon gran parte della costa dell'Africa orientale ridotta al tributo, Saldanha e Ravasco esaurirono gli obiettivi, quindi procedettero a nord per il Golfo di Aden in cerca di acque pi\u00f9 pescose. Sebbene Fernandes Pereira fosse nelle vicinanze, a svernare tranquillamente a Socotra, non lo incontrarono mai. Si dice che Saldanha e Ravasco si siano divertiti a depredare le navi arabe in entrata e in uscita dal Mar Rosso sino all'estate successiva.\nAll'inizio della primavera del 1504, Fernandes salp\u00f2 da Socotra per l'India da solo e si dice che sia arrivato a Kochi durante l'ennesimo scontro con Calicut. Saldanha e Ravasco iniziarono la loro traversata solo nell'estate del 1504 e non superarono Anjediva, dove furono trovati dalla VI Armada al suo viaggio d'andata.\nViaggio di ritorno.\nFine gennaio 1504 - Tornato a Kochi dal suo soggiorno a Quilon, Albuquerque chiude i preparativi. Pose Pacheco Pereira a capo del Forte Sant'Iago di Cochin, con una guarnigione di circa 150 uomini armati e due caravelle, una delle quali era la \"Garrida\" di P\u00earo Rafael e la \"nau\" \"Concep\u00e7\u00e3o\".\n30 gennaio 1504 - Notando che il cugino Francisco era ancora in ritardo nel caricare le spezie a Cannanore, Afonso de Albuquerque decise di dividere la flotta di ritorno in due squadroni. L'ammiraglio part\u00ec con il primo squadrone per il Portogallo che comprendeva le navi di Fern\u00e3o Martins de Almada (probabilmente con a bordo Giovanni da Empoli), P\u00earo de Ata\u00edde (che riportava la nave di Duarte Pacheco) e Ant\u00f3nio do Campo (lasciato dalla IV Armata). Tuttavia Barros (p.\u00a097) suggerisce che Ant\u00f3nio do Campo sia stato inviato prima a riferire urgentemente la situazione al re Manuele arrivando per\u00f2 a Lisbona a met\u00e0 luglio 1504, troppo tardi per influenzare l'equipaggiamento della VI Armata in uscita. Ata\u00edde (nella sua lettera del febbraio 1504) menziona che part\u00ec insieme a Campo e non fa menzione degli altri due legni. Alla luce di ci\u00f2, \u00e8 probabile che Campo e Ata\u00edde siano partiti insieme pochi giorni o addirittura settimane prima di Albuquerque e Almada.\n5 febbraio 1504 - Finito di caricare spezie a Cannanore, il II Squadrone di ritorno parte dall'India con le navi di Francisco de Albuquerque, Nicolau Coelho e un terzo, incerto capitano (forse Fern\u00e3o Rodrigues Barda\u00e7as, uno dei capitani di pattuglia?). Non se ne seppe pi\u00f9 nulla. Si presume che Francisco de Albuquerque e Nicolau Coelho siano affondati e morti nel Canale del Mozambico. Una spedizione di salvataggio fu inviata alla fine del 1505 (sotto Cide Barbubo e Pedro Quaresma) per cercarli.\nFebbraio 1504 - Lo squadrone di Afonso de Albuquerque fece la sua prima sosta a Mozambico. Il viaggio era stato nefasto. Traversando l'Indiano, la nave di P\u00earo de Ata\u00edde \"o Inferno\" sembra aver navigato avanti a troppa velocit\u00e0 e si \u00e8 capovolta sulla costa dell'Africa orientale, da qualche parte a sud di Kilwa. Lasciandosi alle spalle la maggior parte del suo equipaggio naufragato su una spiaggia vicina, Ata\u00edde e una manciata di uomini raggiunsero Mozambico su delle scialuppe in cerca di aiuto. Ata\u00edde vi rimase e vi mor\u00ec di malattia, o perch\u00e9 non aveva trovato Albuquerque o perch\u00e9 abbandonato in quanto gi\u00e0 malato. Sul letto di morte, testimoni\u00f2 nel suo testamento il proprio operato in India, inclusi i travagli della pattuglia costiera indiana di Vicente Sodr\u00e9 nel 1503 (attribuendo gran parte della colpa di quella debacle a Br\u00e1s Sodr\u00e9) e condannando il comportamento di Ant\u00f3nio do Campo, rifiutatosi d'aiutare lui e il suo equipaggio naufragato a Mozambico.\nRidotto a due navi, Afonso de Albuquerque e Fern\u00e3o Martins de Almada (Campo era andato avanti da solo), il I Squadrone ripart\u00ec da Mozambico per Lisbona. Non erano a conoscenza del tragico destino della squadra di Francisco de Albuquerque e Nicolau Coelho e forse anche di Ata\u00edde. La nave di Almada inizi\u00f2 ad avere problemi e furono costretti a fermarsi a Mossel Bay. L\u00ec, Albuquerque trov\u00f2 il messaggio lasciato l'ottobre addietro da Saldanha. Mentre erano a S\u00e3o Br\u00e1s, si resero conto che la nave di Albuquerque era marcita e furono costretti a lunghe riparazioni.\n1\u00ba maggio 1504 - Afonso de Albuquerque e Fern\u00e3o Martins de Almada salpano da S\u00e3o Br\u00e1s, doppiano il Capo e entrano nell'Atlantico meridionale. Il passaggio di ritorno attraverso la stasi equatoriale fu orribile. Secondo l'Empoli, sono andati alla deriva in mare senza vento per sessantaquattro giorni, finendo rapidamente i rifornimenti. La sete e lo scorbuto decimarono gli equipaggi: 130 uomini morirono, lasciandone solo nove su ogni nave. Nella calma della stasi, i cirripedi avevano divorato gli scafi e le navi cominciarono a fallarsi. Furono salvati da una nave schiavista portoghese di passaggio diretta in Guinea che li riforn\u00ec e scort\u00f2 sino a Capo Verde. Rifornite (anche si uomini con l'assunzione di schiavi per recuperare l'equipaggio deceduto) e riparate, le navi salparono per le Azzorre e da l\u00ec Lisbona, finendo preda delle tempeste che mieterono una nuova messe di morti dall'equipaggio.\n16 settembre 1504 - Le due navi rimanenti della Quinta Armata, la \"Sant'Iago\" di Afonso de Albuquerque e la \"S\u00e3o Crist\u00f3v\u00e3o\" di Fern\u00e3o Martins de Almada, in condizioni terribili, entrarono nel porto di Lisbona con un pugno di equipaggio e gli scafi che imbarcavno acqua. Furono ben accolti. Si dice che Albuquerque abbia presentato al re alcuni splendidi esemplari di cavalli persiani acquistati nei mercati indiani.\nConseguenze.\nIn generale, la V Armata fu un disastro. Delle dieci navi che partirono, solo due erano tornate in tempo (Afonso de Albuquerque, Fern\u00e3o Martins de Almada). Due sono state perse intorno al Capo durante il viaggio di andata (\"Catharina Dias\" e la nave di Vaz da Veiga), due sono state perse al ritorno (F. Albuquerque, Coelho) e una terza (la nave capitanata da Ata\u00edde) \u00e8 naufragata. Altre tre si smarrirono (Saldanha, Ravasco, Pereira) e non riapparvero fino all'anno successivo. Le perdite umane furono sbalorditive: quattro delle navi erano affondate con tutta la ciurma, una (la nave di ritorno di Ata\u00edde) perse la maggior parte dell'equipaggio durante il naufragio e le due navi superstiti (di Albuquerque e Almada) persero la maggior parte del loro equipaggio durante la stasi del viaggio di ritorno.\nQueste pesanti perdite, cos\u00ec come la navigazione e il comando generalmente scarsi della flotta - navi smarrite, navi perse, navi separate - non avrebbero potuto riflettersi bene sulla reputazione di Afondo de Albuquerque quale ammiraglio, specie se confrontate con il seguente successo dell\"'Armada\" guidata da Lopo Soares de Albergaria che mantenne una flotta molto disciplinata e sub\u00ec perdite minime. Questo potrebbe essere stato il motivo che imped\u00ec la nomina di Albuquerque ad ammiraglio di un'altra spedizione: si sarebbe unito alla VIII Armata (Cunha, 1506) come semplice capo-squadrone subordinato all'ammiraglio Trist\u00e3o da Cunha. Tuttavia, Albuquerque sarebbe stato nominato secondo governatore dell'India portoghese, facendo quindi supporre che la sua reputazione quale condottiero non abbia risentito della cosa. Non \u00e8 chiaro come si sia giunti a questa conclusione. Il salvataggio di Kochi dal primo assedio dello Zamorin, la spietata punizione dei principini Vembanad e l'erezione del Forte Sant'Iago furono dovuti pi\u00f9 a suo cugino Francisco che a lui. Afonso de Albuquerque merita credito per gli sforzi per procurarsi spezie e il negoziato della \"feitoria\" di Quilon ma le perdite di cos\u00ec tante navi (e cos\u00ec tanto carico) non avrebbero potuto rendere questa corsa redditizia. Tuttavia, le successive gesta eroiche di Albuquerque a Hormuz nel 1507-08 e a Malacca nel 1511 oscurarono il suo traballante inizio di carriera.\nLa perdita di Francisco de Albuquerque e Nicolau Coelho pes\u00f2 molto a corte e alla fine del 1505 una piccola missione di ricerca e salvataggio guidata da Cide Barbudo fu inviata per setacciare la costa sudafricana alla ricerca delle loro tracce, senza purtroppo trovarne.\nDelle sette navi della IV Armata che erano state lasciate nell'Oceano Indiano da Gama all'inizio del 1503, una torn\u00f2 (Campo), due andarono perdute (fratelli Sodr\u00e9), due rimasero in India (Pires, Rafael) e delle rimanenti due (Barda\u00e7as e la caravella originale di Ataide) il destino \u00e8 ignoto.\nAlbuquerque lasci\u00f2 l'India in una situazione precaria. La pace che lui (o meglio suo cugino Francisco) aveva negoziato fu rotta prima ancora che l\"'Armada\" salpasse per il viaggio di ritorno. Era certo che lo Zamorin di Calicut sarebbe tornato a colpire Kochi nella primavera del 1504. Kochi, e il futuro portoghese in India, doveva essere difesa da una minuscola guarnigione di 150 al comando di Duarte Pacheco Pereira, un fortino di legname e una snella pattuglia di tre navi: una \"nau\" (Diogo Pereira) e due caravelle (Pires, Raffaello). Com'era prevedibile, non appena la Quinta fosse partita, lo Zamorin sarebbe piombato su Kochi con un esercito stimato tra 57.000 e 84.000 uomini e 260 vascelli e avrebbe costretto Duarte Pacheco e la sua minuscola guarnigione portoghese nell'incredibile eroismo della battaglia di Kochi (1504)."}
{"id": "9114696", "revid": "106908", "url": "https://it.wikipedia.org/wiki?curid=9114696", "title": "Gloire du sport", "text": "Il Gloire du sport (in italiano \"Gloria dello sport\") \u00e8 un premio assegnato a ex atleti, dirigenti sportivi, allenatori sportivi e giornalisti sportivi, che hanno contribuito notevolmente allo sviluppo e al prestigio dello sport in Francia. Il premio, ideato da Monique Berlioux e assegnato per la prima volta nel 1993, viene assegnato dalla \"F\u00e9d\u00e9ration des internationaux du sport fran\u00e7ais\".\nStoria.\nIl premio mira a premiare le persone che hanno avuto una carriera esemplare nella loro disciplina. La prima assegnazione del \"Gloire du sport\" ci fu il 12 marzo 1993, con l'inserimento di 25 personalit\u00e0; da allora, ogni anno vengono inserite altri soggetti in questa sorta di hall of fame. Per poter beneficiare del premio, se il candidato \u00e8 ancora in vita, deve essere trascorso un periodo di 10 anni dalla fine della sua carriera. In termini di criteri per la selezione, oltre ai risultati sportivi, vengono considerati anche l'impatto e l'influenza dell'individuo nella societ\u00e0 francese. Un totale di 355 persone sono state celebrate con questo premio."}
{"id": "9114697", "revid": "599013", "url": "https://it.wikipedia.org/wiki?curid=9114697", "title": "Lassine Sinayoko", "text": "Caratteristiche tecniche.\n\u00c8 un centravanti.\nCarriera.\nClub.\nCresciuto nel settore giovanile dell', debutta in prima squadra il 10 aprile 2021 in occasione dell'incontro di Ligue 2 vinto 4-0 contro il .\nNazionale.\nIl 6 settembre 2021 ha esordito con la nazionale maliana nel match di qualificazione per i mondiali pareggiato 0-0 l'; successivamente, \u00e8 stato convocato per la Coppa delle nazioni africane 2021.\nStatistiche.\n\"Statistiche aggiornate al 6 settembre 2021\"."}
{"id": "9114701", "revid": "519091", "url": "https://it.wikipedia.org/wiki?curid=9114701", "title": "Emerson Aparecido Leite de Souza Junior", "text": ""}
{"id": "9114708", "revid": "767487", "url": "https://it.wikipedia.org/wiki?curid=9114708", "title": "Abschied (film 1930)", "text": "Abschied, conosciuto anche coi titoli italiani \"Cos\u00ec sono gli uomini\" e \"Partenza\", \u00e8 un film del 1930, diretto da Robert Siodmak.\nTrama.\nPeter Winkler, di Berlino, \u00e8 indeciso se accettare o no una remunerativa proposta di lavoro, perch\u00e9 la sede sarebbe Dresda, e il trasferimento lo allontanerebbe dalla fidanzata Hella. La proposta \u00e8 valida solo fino all'indomani: entro allora egli deve scegliere se partire o restare.\nTutto era iniziato quando una sera Hella si era recata presso la pensione gestita dalla signora Weber, dove Peter abitava, e aveva intrapreso una conversazione con lei. Hella le aveva raccontato di aver comperato un nuovo costoso vestito, corredato di un cappellino, e che rimaneva da pagare solo una modesta somma per il saldo, di cui per\u00f2 lei non disponeva, e che avrebbe chiesto a Peter. La signora Weber, dal canto suo, le aveva parlato della prossima partenza di Peter: il problema era che Hella non ne sapeva nulla, e stava apprendendo la notizia \u2013 nota a tutti gli ospiti della pensione - solo allora. Sentendosi ingiustamente trascurata, Hella si confronta con Peter, che le dice di averle tenuta nascosta la cosa perch\u00e9 ancora indeciso sul da farsi. Hella lo sprona a partire, facendo nascere degli interrogativi in Peter: egli teme che lei voglia allontanarlo o che lo tradisca. Espone i propri dubbi alla fidanzata, le cui risposte non lo soddisfano, anzi non fanno altro che rinfocolare in lui il tarlo della gelosia.\nNon bastasse, quella sera, prima della programmata uscita dei due fidanzati, Hella dice a Peter che avrebbe dovuto tornare a casa sua per una mezz'oretta: dava per scontato che Peter sarebbe partito l'indomani mattina, quindi voleva sorprenderlo, per la loro ultima serata berlinese prima della partenza di lui, indossando i nuovi capi d'abbigliamento che le sarebbero stati recapitati di l\u00ec a poco (la somma mancante le era stata anticipata da un altro ospite della pensione); per questo motivo si era rifiutata di dire a Peter, sempre pi\u00f9 sospettoso, la ragione del suo assentarsi.\nPeter, rimasto solo nella propria camera, dubbioso ed angosciato, si imbatte, sfogliando un libro appartenente a Hella, in un biglietto da visita di tale Fritz Rieder, che reca un'annotazione manoscritta nella quale si stabilisce un appuntamento fra il titolare del biglietto e Hella, fissato proprio per quel giorno, all'orario attuale, quello in cui Hella si era assentata. Peter telefona alla portinaia dello stabile in cui abitava Hella, e appura che \u00e8 arrivato un pacco per lei, mittente \"Fritz Rieder\". Tanto gli basta: convinto che Hella lo tradisca, egli mobilita il personale di servizio della pensione, fa le valigie, paga il conto, e parte la sera stessa per Dresda, senza lasciare indirizzo.\nHella, indossato il suo nuovo vestito, completo di accessori, ritorna alla pensione, ed apprende dell'improvvisa partenza anticipata di Peter. \u00c8 esterrefatta ed afflitta. All'interno del suo nuovo cappellino l'etichetta legge \"Fritz Rieder\", lo stilista che aveva creato e venduto a Hella i capi di vestiario. Peter non pu\u00f2 leggerlo, poich\u00e9 \u00e8 gi\u00e0 partito. Mentre gli ospiti della pensione e la signora Weber \u2013 che ha prontamente trovato un altro pensionante in sostituzione di Peter - si profondono in denigrazioni di Peter, nella camera appena lasciata dall'uomo si rinviene l'anello di fidanzamento che Hella gli aveva donato; al suo interno si legge l'iscrizione che la donna vi aveva fatto incidere: \"Non dimenticarmi mai\".\nProduzione.\nCon un budget di 60000 Marchi, le riprese sono state effettuate dal 27 giugno al 7 luglio del 1930 nei teatri di posa della UFA di Neubabelsberg. \u00c8 il primo film sonoro del regista Robert Siodmak ed il debutto cinematografico della protagonista Brigitte Horney.\nNel 1931 l'UFA ne ha realizzato una seconda versione, aggiungendovi un epilogo.\nLa Deutsche Kinemathek \u2013 Museum f\u00fcr Film und Fernsehen di Berlino custodisce una copia positiva della pellicola della lunghezza di 1984 metri, nonch\u00e9 un supporto digitale del film restaurato in 2K; un'ulteriore copia positiva della pellicola, in diacetato, 16mm, \u00e8 in possesso del DFF \u2013 Deutsches Filminstitut &amp; Filmmuseum di Francoforte.\nDistribuzione.\nOttenuto il visto della censura il 14 agosto 1930 (B.26590, \"vietato ai minori\"), \"Abschied\" esce al U.T. Kurf\u00fcrstendamm di Berlino il 25 agosto dello stesso anno, distribuito dalla Universum Film.\n\u00c8 attestata un'edizione in DVD del film (Region 0, visionabile in tutto il mondo), con sottotitoli inglesi; ed una con sottotitoli francesi ed inglesi.\nAccoglienza.\nNel numero 204 del \"Lichtbild-B\u00fchne\", del 26 agosto 1930, possiamo leggere: \"A giudicare dal grosso applauso che ha seguito la proiezione, a Siodmak \u00e8 riuscito un film che \u00e8 piaciuto straordinariamente al pubblico\". Le intenzioni di Siodmak, in quanto tali, sono definite \"le migliori\": egli avrebbe voluto \"allontanarsi dal passato, dal trito, dal menzognero, dal kitsch.\" E tuttavia avrebbe finito per ricadervi: nella direzione degli attori egli cerca di \"sciogliere, sfumare\", e tuttavia c'\u00e8 molto di \"esagerato e clamoroso\". \"Brigitte Horney \u00e8 degna di nota, ma avrebbe potuto sviluppare maggiore sicurezza attoriale. Meno gradevole \u00e8 la prestazione di Aribert Mog nei panni dell'innamorato.\" \nAlla stessa data, il critico Hans Feld, sul numero 201 di \"Film-Kurier\" scriveva: \"Robert Siodmak continua ad adoperare con stile suono e immagine; e lo si vede bene in questo film. Ci\u00f2 che gi\u00e0 da adesso lo rende predestinato ad una grande carriera di cineasta sono la sicurezza del progetto e il coraggio di portarlo avanti nonostante le momentanee insicurezze ed imperfezioni. Ma \u00e8 in questo modo che si creano storie, nel cinema \u2013 e la storia del cinema.\"\nIn tempi recenti, il \"Lexikon des internationalen Films\" giudica il film \"una storia di ambiente tipicamente berlinese, messo in scena in uno stile sorprendentemente realistico per i tempi dell'incipiente cinema sonoro.\""}
{"id": "9114709", "revid": "61051", "url": "https://it.wikipedia.org/wiki?curid=9114709", "title": "Ludovica Silvioni", "text": "Carriera.\nClub.\nSilvioni si avvicina al calcio fin da giovanissima, passione trasmessale dal padre e dal fratello entrambi calciatori dilettanti, ma che, pur se si oppone inizialmente alla scelta, \u00e8 di casa anche tra i parenti della madre Laura, essendo sorella di Mauro Tulipani e cugina di Davide Baiocco, entrambi ex giocatori del .\nSi tessera proprio con il Perugia, giocando inizialmente nelle sue formazioni giovanili miste prima di prendersi un periodo di pausa, praticando tennis e dedicandosi alla danza hip hop. Riprende in seguito l'attivit\u00e0 con la , la sua prima squadra interamente femminile, per poi tornare alle squadre miste nel San Sisto, squadra dell'omonima frazione del capoluogo umbro, con cui disputa, con i maschietti, il campionato Giovanissimi mettendosi particolarmente in luce segnando 18 reti.\nGrazie a quelle prestazioni ottiene visibilit\u00e0 da parte degli osservatori di alcune societ\u00e0 di calcio femminile nazionali, ottenendo un provino con il , scegliendo tuttavia di trasferirsi a Roma per vestire, all'et\u00e0 di 14 anni, la maglia della Roma Calcio Femminile.\nInserita in rosa con la formazione Under-15, durante la stagione 2016-2017 viene anche aggregata alla squadra titolare che disputa la Serie B, secondo livello del campionato italiano di calcio femminile, facendo il suo esordio nel derby della capitale nel corso del campionato e totalizzando 3 presenze.\nPer la stagione successiva chiede alla societ\u00e0 di svincolarsi per tornare a Perugia per motivi personali, siglando cos\u00ec un accordo con le \"Grifoncelle\" per un secondo campionato di Serie B, l'ultimo a quattro gironi e che per la riforma introdotta dalla stagione successiva, vede la squadra perugina retrocessa in Serie C pur avendo concluso il girone A con un buon 7\u00ba posto.\nTrasferitasi alla , squadra per la quale tifa fin da ragazzina, nel corso della successiva sessione estiva di calciomercato, gioca per due stagioni nella formazione Under-19 che disputa il Campionato Primavera, vincendo il Torneo di Viareggio per due volte consecutive e indossando nella stagione 2019-2020 la fascia di capitano della squadra giovanile bianconera.\nNell'estate 2020, affinch\u00e9 inizi un percorso di maturazione sportiva, la societ\u00e0 ritiene di cederla in prestito alla , affrontando la stagione entrante con la squadra barese per la sua quarta volta in Serie A. A disposizione del tecnico Cristina Mitola, debutta nel massimo campionato italiano il 22 agosto 2020, alla 1\u00aa giornata di campionato, nell'incontro casalingo vinto per 1-0 con il neopromosso , in quella che risulter\u00e0 essere l'unica vittoria della sua squadra in tutta la stagione. Silvioni sigla inoltre la sua prima rete in serie A il 6 dicembre 2020, alla 9\u00aa giornata, portando temporaneamente in vantaggio la sua squadra con il gol del 2-1 sul , incontro poi terminato 4-2 per le neroverdi. Condivide la difficile stagione con le compagne che vedono la Pink Sport Time chiudere il campionato all'ultimo posto e retrocedere in Serie B marcando 21 presenze s 22 incontri di campionato alle quali si aggiungono le 2 in Coppa Italia prima dell'eliminazione dal torneo.\nRientrata alla Juventus, durante la sessione 2021 di calciomercato viene ceduta nuovamente in prestito, questa volta all', per affrontare la stagione 2021-2022 nuovamente in Serie A, con il tecnico Fabio Ulderici, ex allenatore in seconda della Primavera bianconera dei due tornei di Viareggio, decide di schierarla titolare fin dalla 1\u00aa giornata di campionato.\nStatistiche.\nPresenze e reti nei club.\n\"Statistiche aggiornate al 5 settembre 2021.\""}
{"id": "9114718", "revid": "309289", "url": "https://it.wikipedia.org/wiki?curid=9114718", "title": "Pyssa", "text": "La Pyssa () \u00e8 un fiume della Russia europea nordoccidentale, affluente di sinistra del Mezen'. Scorre nell'Udorskij rajon della Repubblica dei Komi.\nNasce nella parte occidentale del territorio della Repubblica dei Komi e scorre verso est lungo il confine della regione di Arcangelo attraverso un'area boscosa e disabitata. Il canale \u00e8 tortuoso, la corrente \u00e8 debole. Sfocia nel Mezen' a 455\u00a0km dalla foce, presso l'abitato di Bol'\u0161aja Pyssa. Ha una lunghezza di 164\u00a0km, il suo bacino \u00e8 di 1\u00a0160\u00a0km\u00b2.\nIl fiume \u00e8 gelato, mediamente da fine ottobre-inizio novembre, sino a inizio maggio."}
{"id": "9114721", "revid": "92723", "url": "https://it.wikipedia.org/wiki?curid=9114721", "title": "Rafael Mariano", "text": "Attivista militante noto nell'ambiente di sinistra con l'appellativo di Ka Paeng, ha fatto parte della Camera dei rappresentanti delle Filippine per la lista elettorale di Anakpawis tra il 2004 e il 2013. Tra il 2016 e il 2017 \u00e8 stato Segretario per la riforma agraria durante il governo di Rodrigo Duterte.\nBiografia.\nNato da una famiglia contadina nella municipalit\u00e0 di quarta classe di Ariaga, situata nella provincia di Nueva Ecija, cresce in un contesto di povert\u00e0. Si iscrive successivamente in agraria presso la Wesleyan University Philippines e poi presso il Collegio Cristiano delle Filippine: non completer\u00e0 gli studi universitari, al fine di dedicarsi al primo attivismo politico nei gruppi giovanili di sinistra.\nAll'et\u00e0 di 20 anni si unisce al Braccio della Giovent\u00f9 (in tagalog \"Bisig ng Kabataan\"), un'organizzazione giovanile del Partito Comunista filippino, per poi divenire consigliere comunale del comprensorio di Quezon nel 1981. Pi\u00f9 tardi aderisce anche ad altri gruppi di ispirazione maoista, tra cui l'Alleanza Contadina del Luzon Centrale (\"Alyansa ng Magbubukid sa Gitnang Luzon\"), oltre a divenire segretario generale del Movimento Contadino delle Filippine (\"Kilusang Magbubukid ng Pilipinas\"). Incarcerato pi\u00f9 volte durante il periodo di legge marziale nelle Filippine per istigazione alla violenza, continua l'attivit\u00e0 militante anche durante il governo Aquino ed \u00e8 tra i sopravvissuti al massacro di Mendiola, tragico evento nel quale tredici contadini che protestavano per la riforma agraria sono uccisi dalle truppe governative.\nA partire dal 1998 diventa uno dei principali portavoce del partito Bagong Alyansang Makabayan, dove militava sin dalla sua fondazione nel 1985, e nelle parlamentari del 2004 viene eletto alla Camera dei rappresentanti per la lista elettorale di Anakpawis, altra entit\u00e0 fondata da esponenti di sinistra per sopperire all'assenza in Parlamento del Partito Comunista filippino (dichiarato fuorilegge dal Malaca\u00f1ang per le sue attivit\u00e0 terroristiche e bandito dalla politica). Nel 2006 \u00e8 detenuto per due mesi al complesso del Batasang Pambansa con l'accusa di voler organizzare un colpo di Stato contro il governo Arroyo, assieme ad altri politici affialiati al Partito Comunista quali Ocampo, Maza, Virador e Casi\u00f1o. Rieletto poi nuovamente alle parlamentari del 2007, durante il suo secondo mandato presenta una mozione in Parlamento in cui denuncia accordi tra governo e investitori stranieri \u2013 che avrebbero portato alla vendita e coltivazione di milioni di ettari nelle Filippine, a scapito delle propriet\u00e0 di migliaia di piccoli agricoltori \u2013 e critica duramente il ministero dell'agricoltura filippino, affermando come tali investimenti \u00abavrebbero solamente peggiorato le condizioni di chi \u00e8 senza terra\u00bb. Alle parlamentari del 2010 viene confermato per un terzo e ultimo mandato, mentre la sua coalizione Makabayan andava a rafforzarsi in Congresso con la presenza di rappresentanti di liste quali Bayan Muna, ACT Teachers e Gabriela. Durante la presidenza di Aquino figlio rimane membro dell'opposizione, e nel 2012, dopo la rimozione forzata del Presidente della Corte suprema delle Filippine Corona per volere dello stesso Aquino, spinge per l'incarcerazione dell'ex Presidente nonch\u00e9 rappresentante del secondo distretto di Pampanga Arroyo, accusata di corruzione dal militante attivista.\nNel maggio 2016, nell'ambito degli accordi tra il Fronte Democratico Nazionale \u2013 entit\u00e0 politica fondata negli anni settanta del XX secolo da Ocampo e \"de facto\" mediatore del Partito comunista nelle trattative di pace con il governo \u2013 e il Sindaco di Davao Duterte a seguito dell'ampia vittoria di quest'ultimo alle presidenziali del 2016, \u00e8 designato dalla sinistra come Segretario per la riforma agraria del nuovo Governo. Nel novembre seguente, pur mantenendo il proprio sostegno nei confronti di Duterte, critica la scelta della Corte suprema di autorizzare la sepoltura di Marcos nel prestigioso Cimitero degli Eroi. L'alleanza con Duterte si deteriora irrimediabilmente nel settembre 2017 a seguito della sua rimozione dal gabinetto presidenziale per volont\u00e0 della Commissione delle nomine, organo composto da alleati politici del Presidente, che ha contestato il suo passato tra le file della sinistra. Lo stesso Duterte giustifica pi\u00f9 tardi la sua rimozione come una risposta ai continui attacchi del Nuovo Esercito Popolare nei confronti delle truppe di governo e di numerosi civili. Tornato a gestire vari movimenti contadini, dopo la sua rimozione passa tra i critici del governo Duterte assieme ad altri esponenti di sinistra inizialmente vicini al Presidente mindanaoense.\nControversie.\nMembro del partito politico di sinistra Bayan, a sua volta affiliato al Partito Comunista filippino (in inglese \"Communist Party of the Philippines\" o CPP) e al Nuovo Esercito Popolare (\"New People's Army\" o NPA), Mariano ha da sempre negato qualsiasi suo coinvolgimento nelle attivit\u00e0 dei suddetti gruppi di estrema sinistra e affermato di far parte, piuttosto, di organizzazioni democratiche e legali. Ci\u00f2 nonostante ha dichiarato di \u00abcomprendere perch\u00e9 numerosi contadini decidono di prendere parte alla lotta armata\u00bb. Il Nuovo Esercito Popolare, noto per la sua presenza nelle aree rurali del Paese, \u00e8 considerato un'organizzazione terroristica dal Governo filippino, statunitense e dall'Unione europea.\nNel luglio 2018 una corte d'appello di Nueva Ecija lo ha giudicato colpevole della scomparsa e omicidio di alcuni ribelli del Nuovo Esercito Popolare \u2013 Danilo Felipe nel 2001, Jimmy Peralta nel 2003 e Carlito Bayudang nel 2004 \u2013 assieme ad altri esponenti di sinistra affiliati all'armata paramilitare. I suddetti individui erano affiliati alla lista Akbayan, considerata fazione rivale del gruppo Makabayan di cui Mariano faceva parte. Il mandato di arresto nei suoi confronti \u00e8 stato poi ritirato dalla medesima corte nell'agosto seguente."}
{"id": "9114728", "revid": "709565", "url": "https://it.wikipedia.org/wiki?curid=9114728", "title": "Teenage Euthanasia", "text": "Teenage Euthanasia \u00e8 una serie televisiva animata statunitense del 2021, creata da Alyson Levy e Alissa Nutting.\nLa serie viene trasmessa negli Stati Uniti su Adult Swim dal 5 settembre 2021.\nTrama.\nAmbientata in un futuro parzialmente apocalittico, la serie \u00e8 incentrata sulla Fantasy Family e sulla loro impresa di pompe funebri Tender Endings nell'entroterra della Florida."}
{"id": "9114733", "revid": "1609015", "url": "https://it.wikipedia.org/wiki?curid=9114733", "title": "Luigi Gibelli", "text": "Biografia.\nFiglio dello scultore Cesare Gibelli, Luigi Gibelli \u00e8 stato un pittore bolognese , attivo nella prima met\u00e0 del XIX secolo. Lavor\u00f2 spesso in collaborazione con il pittore figurista Filippo Pedrini.\nAlcuni suoi monumenti dipinti sono conservati nel Chiostro III del cimitero monumentale della Certosa di Bologna: si ricordano il monumento a Brigida Giorgi Banti, il monumento delle famiglie Chiesa e Bini, il monumento a Giovanni Ferrari, il monumento a Ginevra Pepoli e Marina Grimani."}
{"id": "9114737", "revid": "72396", "url": "https://it.wikipedia.org/wiki?curid=9114737", "title": "Deemster", "text": "Un deemster (dall'antico inglese \"deman\", \"giudizio\") \u00e8 un giudice dell'Isola di Man. L'Alta corte dell'Isola di Man \u00e8 presieduta da un deemster o da un giudice d'appello. Parte della responsabilit\u00e0 dei deemster \u00e8 quella di promulgare le leggi durante il Tynwald Day leggendole alla folla, sia in inglese che in mannese, la lingua locale. Prima del 1980, i deemster facevano parte del Consiglio legislativo dell'Arcipelago.\nCi sono solo tre deemster o giudici a tempo pieno sull'Isola di Mann:\nIl primo deemster, il secondo deemster e il giudice d'appello sono nominati dal monarca (che agisce su consiglio del Segretario di Stato per la giustizia del Regno Unito). Quando la carica di luogotenente governatore dell'Isola di Man \u00e8 vacante, il primo deemster ricoprir\u00e0 temporaneamente tale carica. \nA partire dal novembre 2010, il primo deemster dell'Isola di Man \u00e8 David Doyle"}
{"id": "9114738", "revid": "1305772", "url": "https://it.wikipedia.org/wiki?curid=9114738", "title": "Trueno", "text": "Carriera.\nInfanzia e tornei di Freestyle (2002-2017).\nNonostante sia stato fortemente influenzato dalla musica hip hop, non si innamor\u00f2 del genere fino all'et\u00e0 di cinque anni, quando vide il film 8 Mile, venne spinto a iniziare a rappare a soli sette anni.\nNel 2016, all'et\u00e0 di quattordici anni, ha partecipato al torneo ACPZ Juniors, nel cuale ha vinto. Dopo la sua vittoria, \u00e8 stato invitato a partecipare a una competizione di freestyle organizzata dall'azienda di moda Vans, per celebrare il 50\u00ba anniversario della creazione di questo marchio. Il 15 giugno, ha pubblicato insieme a un video musicale il suo singolo di debutto, \"K.I.N.G\" sotto l'etichetta NEUEN. Nel mese successivo, ha partecipato all'edizione 2017 della gara di freestyle Cruce de Campeones e, l\u00ec, Trueno \u00e8 stato incoronato vincitore del torneo.\nCollaborazione con Bizarrap e successo internazionale (2018-2019).\nDurante la prima met\u00e0 del 2018, Trueno ha pubblicato il brano \"Rain\", che ha raggiunto una grande popolarit\u00e0 sulle reti e, in poco tempo, ha superato i 15 milioni di visualizzazioni su YouTube. La rilevanza che Trueno aveva raggiunto, port\u00f2 il produttore musicale Bizarrap a invitarlo a registrare la sessione di freestyle \"BZRP Music Sessions #6\", che divenne un grande successo, avendo superato i 120 milioni di visualizzazioni su YouTube.\nAll'inizio di ottobre, si esib\u00ec di nuovo in una sessione di freestyle con Bizarrap. La sessione \"BZRP Music Sessions #16\" \u00e8 stata pubblicata il 3 ottobre su YouTube e, la canzone \u00e8 diventata piuttosto popolare sulle reti, riuscendo a superare i 78 milioni di visite in poco meno di un anno ed entrando nella lista Billboard Argentina Hot 100, dove ha debuttato alla 13\u00aa posizione.\nAlbum di debutto e \"Mamichula\" (2020-presente).\nIl 20 febbraio 2020 ha pubblicato il singolo \"Atrevido\". Alla fine di marzo, ha pubblicato il secondo singolo promozionale per il suo album: \"Azul y Oro\". Nonostante la data concordata per il 25 luglio, Trueno decise di anticipare di due giorni l'uscita del suo album di debutto, \"Atrevido\". Lanciato sotto l'etichetta NEUEN, il progetto comprende dieci tracce con collaborazioni di Wos, Alem\u00e1n, Nicki Nicole e Bizarrap. Il disco, per aver totalizzato oltre unit\u00e0 equivalenti a livello nazionale, ha ricevuto una certificazione di quadruplo platino dalla C\u00e1mara Argentina de Productores de Fonogramas y Videogramas. \u00c8 andato in tourn\u00e9e in Spagna in due occasioni: nel 2020 e nel 2021, dando cos\u00ec al via all\"'Atrevido Tour\".\nLa canzone \"Mamichula\", vincitrice del pi\u00f9 prestigioso premio musicale argentino, \u00e8 riuscita a debuttare in cima alla lista Billboard Argentina Hot 100, ha ottenuto due dischi di platino in Spagna, e ha superato i 100 milioni di visite poco meno di un mese."}
{"id": "9114743", "revid": "1442080", "url": "https://it.wikipedia.org/wiki?curid=9114743", "title": "Chiyoumeryx", "text": "Chiyoumeryx \u00e8 un mammifero artiodattilo estinto, appartenente ai ruminanti. Visse tra l'Eocene superiore (circa 38 - 36 milioni di anni fa) e i suoi resti fossili sono stati ritrovati in Asia.\nClassificazione.\nLa specie tipo di \"Chiyoumeryx\", \"C. shinaoensis\", \u00e8 stata originariamente nominata come specie di \"Lophiomeryx\" nel 1982 sulla base di fossili trovati nel tardo Eocene della Cina sudorientale. Un documento pubblicato nel 2021 ha dimostrato che \"L. shianoensis\" era genericamente distinto dalla specie tipo \"Lophiomeryx\", \"L. chalaniati\", per giustificare un nuovo genere, \"Chiyoumeryx\". \u00c8 stata anche nominata una nuova specie di \"Chiyoumeryx\", \"C. flavimperatoris\", e \"Lophiomeryx turgaicus\" dal Kazakistan \u00e8 stato provvisoriamente assegnato a \"Chiyoumeryx\"."}
{"id": "9114746", "revid": "344646", "url": "https://it.wikipedia.org/wiki?curid=9114746", "title": "Cristianesimo in Brunei", "text": "Il cristianesimo in Brunei \u00e8 una religione di minoranza. Secondo i dati del censimento del 2011, la religione pi\u00f9 diffusa nel Brunei \u00e8 l'islam, professato da circa il 79% della popolazione; i cristiani rappresentano l'8,7% della popolazione. Secondo stime pi\u00f9 recenti i cristiani sarebbero circa il 10%, la met\u00e0 dei quali cattolici.\nLa costituzione del Brunei stabilisce che l'islam \u00e8 la religione di stato e riconosce il diritto di praticare le altre religioni \"in pace e in armonia\". In pratica la libert\u00e0 religiosa \u00e8 fortemente limitata. Tutti le organizzazioni, compresi i gruppi religiosi, devono registrarsi; la partecipazione alle attivit\u00e0 di organizzazioni non registrate \u00e8 considerata un reato. Il proselitismo religioso \u00e8 vietato ai non musulmani non solo verso i musulmani, ma anche verso coloro che non hanno un'affiliazione religiosa. Ai musulmani non \u00e8 permesso di cambiare religione. L'accesso alle pubblicazioni religiose non musulmane \u00e8 soggetto a limitazioni e ne \u00e8 vietata la distribuzione ai musulmani; \u00e8 vietata anche l'importazione e la distribuzione di pubblicazioni che possono fomentare inimicizia e odio tra i gruppi religiosi. I matrimoni tra musulmani e non musulmani non sono vietati dalla legge ma \u00e8 prevista la preventiva approvazione delle corti islamiche, per cui ai non musulmani viene richiesto di convertirsi all'islam. Nella scuola pubblica \u00e8 vietato l'insegnamento di religioni diverse dall'islam sunnita, ma i non musulmani possono chiedere di esserne esentati, ricevendo un insegnamento sui comportamenti morali. Nelle scuole private, anche in quelle promosse dalle Chiese, l'insegnamento di religioni diverse dall'islam pu\u00f2 essere offerto solo in forma privata, per esempio a casa di qualcuno. \nConfessioni cristiane presenti.\nCattolicesimo.\nLa Chiesa cattolica \u00e8 presente nel Paese con il vicariato apostolico del Brunei ed \u00e8 riconosciuta dallo stato; in Brunei vi sono tre chiese cattoliche. \nProtestantesimo.\nTra i gruppi protestanti presenti in Brunei, gli unici riconosciuti dallo stato sono gli anglicani, rappresentati dalla \"Chiesa della Provincia dell'Asia Sud-orientale\", che fa parte della Comunione anglicana ed \u00e8 presente nel Paese con la Diocesi anglicana di Kuching; in Brunei vi sono tre chiese anglicane. Le altre denominazioni protestanti presenti nel Paese sono la Chiesa metodista, la Chiesa evangelica del Borneo e alcune Chiese protestanti coreane; a questi gruppi si aggiungono varie congregazioni indipendenti, per lo pi\u00f9 di ispirazione evangelicale. Questi gruppi protestanti non sono riconosciuti come Chiese ma sono registrati come associazioni, per cui non dispongono di edifici di culto e i loro membri si incontrano privatamente. La \"World Christian Encyclopedia\" inserisce tra i gruppi presenti nel Paese anche la Chiesa cristiana avventista del settimo giorno, ma fonti dell'organizzazione affermano che in Brunei non sono attualmente presenti avventisti."}
{"id": "9114760", "revid": "135224", "url": "https://it.wikipedia.org/wiki?curid=9114760", "title": "Flectadol", "text": ""}
{"id": "9114768", "revid": "135224", "url": "https://it.wikipedia.org/wiki?curid=9114768", "title": "Gliburide", "text": ""}
{"id": "9114770", "revid": "344646", "url": "https://it.wikipedia.org/wiki?curid=9114770", "title": "Cristianesimo nel Brunei", "text": ""}
{"id": "9114780", "revid": "1924342", "url": "https://it.wikipedia.org/wiki?curid=9114780", "title": "Deepcentral", "text": "I Deepcentral sono un duo musicale rumeno formatosi nel 2008. \u00c8 formato dal DJ George C\u0103lin e dal cantante Doru Todoru\u021b.\nStoria del gruppo.\nSono saliti alla ribalta con il secondo album in studio \"O stea\", uscito nel 2013 per mezzo della divisione rumena della Universal Music Group e vincitore di un Romanian Music Award, che ha prodotto la hit \"In Love\", che si \u00e8 imposta al numero uno nella Romanian Top 100. Il successo conquistato nel corso del 2010 ha valso al duo una candidatura nella categoria \"Best Romanian Act\" agli MTV Europe Music Awards, nomination per la quale hanno perso nei confronti di Inna.\nTra maggio e giugno 2015 si \u00e8 snodata la loro prima tourn\u00e9e nazionale, che ha attraversato svariate citt\u00e0 rumene. L'anno successivo hanno inciso con Delia \"Gura ta\"; anch'esso divenuto un successo, poich\u00e9 ha vinto in due occasioni sia agli Media Music Award sia nell'ambito del Premiile muzicale Radio Rom\u00e2nia."}
{"id": "9114783", "revid": "1543377", "url": "https://it.wikipedia.org/wiki?curid=9114783", "title": "Nazionale di calcio femminile del Libano", "text": "La nazionale di calcio femminile del Libano () \u00e8 la selezione maggiore femminile di calcio della Federazione calcistica del Libano, che rappresenta il Libano nelle varie competizioni ufficiali o amichevoli riservate a squadre nazionali.\nIn qualit\u00e0 di membro dell'AFC, partecipa a vari tornei di calcio internazionali, come le qualificazioni al campionato mondiale, alla Coppa d'Asia e ai Giochi olimpici estivi, oltre che a tornei ad invito come la Coppa araba femminile o il campionato dell'Asia occidentale.\nIn base alla graduatoria diffusa il 20 agosto 2021, occupa il 145\u00ba posto della classifica mondiale della FIFA.\nStoria.\nLa nazionale libanese di calcio femminile, le cui componenti sono conosciute come \"le ragazze dei cedri\" (\u200e), \u00e8 stata costituita nel 2005. Insieme alle nazionali femminili di Giordania, Iran, Palestina e Siria, \u00e8 uno dei membri fondatori della Federazione calcistica dell'Asia occidentale. L'esordio della squadra risale al campionato arabo femminile 2006 e coincise con una sconfitta per 12-0 contro l'Algeria; il torneo fu concluso dal Libano all'ultimo posto nel girone, che caus\u00f2 l'eliminazione al primo turno dopo tre partite senza gol all'attivo.\nIl debutto della nazionale femminile del Libano nel campionato dell'Asia occidentale risale, invece, all'edizione del 2007 del torneo; dopo due sconfitte per 3-0, prima contro la Giordania e poi contro l'Iran, il Libano batt\u00e9 la Siria per 7-0 grazie ad una tripletta di Iman Chaito, terminando il torneo al terzo posto. Nel campionato dell'Asia occidentale del 2011 il Libano fu sorteggiato nel girone con l'Iran, la Siria e gli Emirati Arabi Uniti padroni di casa. Dopo aver perso per 8-1 la prima partita contro l'Iran, la selezione libanese vinse per 1-0 contro la Siria e nell'ultimo incontro perse per 5-0 contro gli Emirati Arabi Uniti, venendo eliminato dalla competizione.\nAllenato da Farid Nujaim, il Libano prese poi parte alla campagna di qualificazione alla Coppa d'Asia del 2014, compiendo l'esordio nelle qualificazioni a un torneo ufficiale, a otto anni dalla costituzione della squadra. Inserita in un girone con Giordania, Uzbekistan e Kuwait, la compagine libanese perse per 5-0 contro la Giordania, prima di essere sconfitta dall'Uzbekistan per 4-0. Gi\u00e0 eliminato, il Libano vinse per 12-1 contro il Kuwait, terminando la propria campagna di qualificazione con tre punti.\nIl Libano fu sorteggiato con Thailandia, Taipei Cinese, Guam e Palestina nella qualificazione alla Coppa d'Asia del 2018, che sarebbe svolta in Cisgiordania in Palestina. Tuttavia, il Libano si ritir\u00f2 poich\u00e9 si rifiut\u00f2 di giocare in quanto \"legittima l'occupazione israeliana del territorio\".\nSotto la gestione di Wael Gharzeddine, il Libano gareggi\u00f2 nel campionato dell'Asia occidentale del 2019 a gennaio, cui parteciparono sei squadre. All'esordio fu sconfitto per 3-2 dai padroni di casa del Bahrein. Nella seconda partita, il Libano consegu\u00ec una vittoria per 2-0 contro gli Emirati Arabi Uniti, in virt\u00f9 dei gol realizzati sul finire di ciascuna delle due frazioni di gioco. Successivamente il Libano incapp\u00f2 in una sconfitta per 3-1 contro la Giordania, e finirono con una vittoria contro la Palestina per 3-0; la squadra chiuse la competizione al terzo posto.\nIl Libano trov\u00f2 Egitto, Tunisia e Sudan nel girone della Coppa araba femminile 2021. Dopo lo 0-0 contro la Tunisia, primo pareggio in assoluto della nazionale libanese, le \"ragazze dei cedri\" persero per 4-0 contro i padroni di casa dell'Egitto. Nell'ultima partita della fase a gironi sconfissero il Sudan per 5-1, terminando il torneo con l'eliminazione al primo turno, a causa del terzo posto nel raggruppamento.\nLa nazionale inizi\u00f2 le qualificazioni per la Coppa d'Asia del 2022 nell'ottobre 2021, perdendo 4-0 contro il Myanmar; una vittoria per 1-0 contro gli Emirati Arabi Uniti, e una vittoria per 3-0 contro il Guam non erano sufficienti per la qualificazione alla loro prima Coppa d'Asia, finendo al secondo posto nel loro girone.\nOrganico.\nRosa attuale.\nLista delle 23 calciatrici convocate dal selezionatore Wael Gharzeddine per le qualificazioni per la Coppa d'Asia del 2022.\n! colspan=\"8\" bgcolor=\"#ED1B24\" align=\"left\" |\n! colspan=\"8\" bgcolor=\"#ED1B24\" align=\"left\" |\n! colspan=\"8\" bgcolor=\"#ED1B24\" align=\"left\" |\nPrecedenti convocazioni.\nLe squadre di club sono aggiornate all'ultima convocazione.\n! colspan=\"8\" bgcolor=\"#ED1B24\" align=\"left\" |\n! colspan=\"8\" bgcolor=\"#ED1B24\" align=\"left\" |\n! colspan=\"8\" bgcolor=\"#ED1B24\" align=\"left\" |"}
{"id": "9114784", "revid": "309289", "url": "https://it.wikipedia.org/wiki?curid=9114784", "title": "Jirva", "text": "La Jirva () o Irva (\u0418\u0440\u0432\u0430) \u00e8 un fiume della Russia europea nordoccidentale, affluente di sinistra del Mezen'. Scorre nell'Udorskij rajon della Repubblica dei Komi.\nLe sorgenti del fiume si trovano nelle paludi dello spartiacque Mezen'-Vym'. Nel corso superiore scorre in direzione nord-est, poi vira a nord-ovest. Il canale \u00e8 tortuoso, la corrente \u00e8 debole, le rive sono coperte dalla foresta. Sfocia nel Mezen' a 653\u00a0km dalla foce, presso l'abitato di Glotovo. Ha una lunghezza di 174\u00a0km, il suo bacino \u00e8 di 2\u00a0260\u00a0km\u00b2."}
{"id": "9114787", "revid": "92723", "url": "https://it.wikipedia.org/wiki?curid=9114787", "title": "Cattedrale del Sacro Cuore di Tashkent", "text": ""}
{"id": "9114789", "revid": "1310927", "url": "https://it.wikipedia.org/wiki?curid=9114789", "title": "Daniel Quintana", "text": ""}
{"id": "9114790", "revid": "767487", "url": "https://it.wikipedia.org/wiki?curid=9114790", "title": "L'Honneur d'un capitaine", "text": "L'Honneur d'un capitaine \u00e8 un film francese del 1982 diretto da Pierre Schoendoerffer.\nTrama.\nDurante un dibattito televisivo sulla guerra d'Algeria, il professor Paulet denuncia i metodi del capitano Caron, ucciso in combattimento nel 1957. Patricia, vedova del capitano, decide di citare in giudizio Paulet per diffamazione. \u00c8 rappresentata da suo zio e da una amica, Ma\u00eetre Valouin di Quimper, mentre Paulet \u00e8 difeso dal maestro Gillard.\nIl processo esamina i diciannove giorni di comando di Caron, che secondo Paulet sono iniziati con l'esecuzione di un traditore algerino. Gli anziani della compagnia si succedono al timone e emerge che il capitano non arriv\u00f2 a capo del battaglione fino al giorno dopo l'esecuzione, per ristabilire l'ordine. Diciotto giorni di comando e non diciannove, sottolinea l'avvocato Valouin: Caron non \u00e8 dunque responsabile di questa esecuzione.\nL'attenzione si sposta su un'operazione compiuta da Caron durante la quale un fellagha \u00e8 stato fatto prigioniero e giustiziato. Patricia e i suoi avvocati dimostrano che l'esecuzione \u00e8 l'effetto di un errore sull'ordine \"sparategli\" dato alla radio da Caron, che chiede che il prigioniero sia portato al suo posto di comando, al di sotto della zona di combattimento.\nNon ammettendo la sconfitta, Paulet rimette nuovamente in discussione il capitano denunciando la scomparsa di un paesano vicino ai fellagha. Anche in questo caso, la colpevolezza di Caron non \u00e8 provata e il professore viene infine condannato a un simbolico franco per diffamazione. Patricia ha salvato \"l'onore di un capitano\", ma l'ultimo dialogo del film qualifica le rispettive responsabilit\u00e0."}
{"id": "9114794", "revid": "2062065", "url": "https://it.wikipedia.org/wiki?curid=9114794", "title": "Roman Stanek", "text": "Carriera.\nKart.\nStan\u011bk ha iniziato il karting a livello internazionale nel 2014, gareggiando nella categoria 60 MINI fino al 2016. L'anno successivo \u00e8 passato a OK Junior, e nel 2018 ha preso parte al Campionato del Mondo karting nella categoria OK.\nFormula 4.\nNel 2019 Stan\u011bk esordisce in monoposto nel Campionato di Formula 4 degli Emirati Arabi Uniti dove partecipa come pilota ospite per quattro gare. Nello stesso anno corre anche nel Campionato italiano di Formula 4 e nel Campionato tedesco di Formula 4 con il team US Racing-CHRS. In Italia vince a Imola e conquista altri quattro podi. Finisce quinto in classifica. Nel campionato tedesco conquista altre due vittorie e altri tre podi, arrivando quarto nella classifica finale.\nFormula 3.\nNel 2020 Stan\u011bk doveva originariamente guidare per il team Prema nel Campionato FIA di Formula 3 europea, ma in seguito pass\u00f2 alla Formula 3 con il team Charouz prima dell'apertura della stagione, sostituendo l'uscente Niko Kari e diventando il pilota pi\u00f9 giovane del campionato. Con un ottavo posto sul circuito di Monza riesce a conquistare i suoi primi e unici punti della stagione.\nNel 2021, Stan\u011bk cambia team, passa al Hitech Grand Prix, in inverno gareggia nella Formula 3 asiatica e nel resto dell'anno nella Formula 3. Nella serie asiatica conquista 60 punti e finisce decimo in classifica, ottenendo un quarto posto come suo migliore risultato. \nMentre in Formula 3 dopo dei risultati alternanti conquista il suo primo podio nella seconda gara all'Hungaroring arrivando terzo dietro a Matteo Nannini ed Enzo Fittipaldi. Si ripete a Spa con un altro ottimo terzo posto dietro a Lorenzo Colombo e Jak Crawford. Chiude 16\u00ba in classifica genarale con 29 punti.\nStanek dopo aver partecipa ai ai test collettivi della Formula 3 con il team Trident Motorsport, viene annunciato dal team italiano insieme a Jonny Edgar e Zane Maloney per la stagione 2022\nEuroformula.\nNel 2021 Stanek debutta con il team Motopark nel quinto round del campionato di Euroformula Open. Conquista la sua prima vittoria nella seconda gara di Imola, arrivando in volata davanti all'americano Jak Crawford, torna a podio con un secondo posto nella terza gara."}
{"id": "9114795", "revid": "106908", "url": "https://it.wikipedia.org/wiki?curid=9114795", "title": "Mainstream Publishing", "text": "Mainstream Publishing era una casa editrice scozzese, fondata nel 1978 a Edimburgo.\nAssociata della Random House dal 2005, cess\u00f2 le proprie attivit\u00e0 nel dicembre 2013.\nTra le sue pubblicazioni vi erano \"Fakers, Forgers and Phoneys\" di Magnus Magnusson (2005), \"Kitchen Con: Writing on the Restaurant Racket\" di Trevor White (2006), l'autobiografia di Gordon Haskell \"The Road to Harry's Bar: Forty Years on the Potholed Path to Stardom\" (2006), \"Britain's Everyday Heroes\" di Gordon Brown (2007), \"Kitchener's Last Volunteer\" di Henry Allingham (2008) e \"Aisleyne: Surviving Guns, Gangs and Glamour\" di Aisleyne Horgan-Wallace (2009)."}
{"id": "9114798", "revid": "1564499", "url": "https://it.wikipedia.org/wiki?curid=9114798", "title": "Romulea (citt\u00e0)", "text": ""}
{"id": "9114800", "revid": "599013", "url": "https://it.wikipedia.org/wiki?curid=9114800", "title": "Melvyn Doremus", "text": "Carriera.\nNazionale.\nIl 2 settembre 2021 ha esordito con la nazionale beninese giocando l'incontro vinto 0-1 contro il , valido per le qualificazioni al campionato mondiale di calcio 2022.\nStatistiche.\nPresenze e reti nei club.\n\"Statistiche aggiornate al 6 settembre 2021.\""}
{"id": "9114801", "revid": "124743120", "url": "https://it.wikipedia.org/wiki?curid=9114801", "title": "Francesco Martinengo Colleoni", "text": "Biografia.\nFrancesco nacque a Scanzo, paese d'origine della madre, da una delle pi\u00f9 potenti famiglie di Bergamo e Brescia, la famiglia Martinengo Colleoni originata dall'unione delle famiglie Colleoni e Martinengo per volont\u00e0 del condottiero Bartolomeo Colleoni. Il padre Bartolomeo era conte di Malpaga e Cavernago e nel 1539 aveva sposato Paola da Ponte. Dal matrimonio erano nati oltre a Francesco, anche i figli Gradilia, Polissena, Bianca e Giovanni Estore. Dopo la morte della moglie nel 1550, Bartolomeo si rispos\u00f2 con Minerva Secco d'Aragona, e da questo matrimonio nacque Gerardo. Il 16 novembre 1558 anche il padre Bartolomeo mor\u00ec e il giovane Francesco fu educato dal nonno materno Giovanni Pietro da Ponte e dallo zio Luigi Martinengo.\nFrancesco si spos\u00f2 nel 1583 con Beatrice Langosco dei conti di Stroppiana. Beatrice aveva sposato in prime nozze il conte Giovanni Francesco Scarampi di Vesme, rimasta vedova, ebbe poi tre figli dal duca Emanuele Filiberto. Dall'unione matrimoniale con Francesco, sposato in seconde nozze, nacquero sei figli: Gasparo Antonio militare che si un\u00ec in matrimonio con Patrizia Avogadro, Caterina che spos\u00f2 con Ezio Bentivoglio, Delia, madre Matilde monaca del monastero benedettino di Bergamo, Paola, madre Geltrude monaca sempre nel monastero di San Benedetto, Michele Bartolomeo Antonio morto infante, Gherardo (1601-1643) il quale spos\u00f2 in prime nozze Licinia Leni della famiglia di papa Paolo V, nel 1636 con Margherita Martinengo Cesaresco e nel 1640 in terze nozze Flavia Bonetti pronipote di papa Pio V. La Langosco morta nel 1612 lasci\u00f2 eredi tutti i suoi figli, obbligandoli ad aggiungere anche lo stemma dei Langosco al loro blasone con testamento del 24 agosto 1605.\nOltre alle importanti attivit\u00e0 militari Francesco si dedic\u00f2 anche alla ricostruzione delle sue propriet\u00e0 immobiliari, incaricando anche per l'edificazione di un nuovo palazzo a Torino, Ascanio Vittozzi nella centralissima piazza Castello. Nel 1597 fece rimodernare il castello di Malpaga e la chiesa di San Marco, dove la moglie dett\u00f2 nel testamento del 1607 di realizzare un dipinto che fu poi commissionato al pittore Gian Paolo Cavagna. La pala Madonna del Rosario che fu poi dipinta, lo vede raffigurato con la famiglia e conservato nella chiesa di San Giovanni. Si dedic\u00f2 anche alla bonifica dei territori paludosi per incrementare l'agricoltura con la deviazione di una seriola del lago d'Endine. Miglior\u00f2 anche le funzioni di alcuni mulini diventandone proprietario, nonch\u00e9 di una segheria. Non trascur\u00f2 anche l'aspetto culturale, fu infatti amico della poetessa Veronica Franco che, alla morte del fratello gli dedic\u00f2 una poesia.\nNon furono sempre facile anche i rapporti tra le famiglie del tempo. In particolare Francesco nel 1570 nacque una diatriba con la famiglia Avogadro a causa del matrimonio del figlio Gaspare con Emilia Avogadro, e quando nel 1619 furono uccidi due fedeli degli Avogadro fu accusato di essere il mandante, erano famosi infatti gli atteggiamenti dei suoi bravi. Quando fu accusato di essere filospagnolo fu processato dai veneziani e condannato all'esilio di cinque anni a Udine e all'arresto si rifugi\u00f2 nel suo castello di Cavernago ben difeso da torri e fossati facendo desistere chi era incaricato del suo arresto, anzi sfrontatamente con i suoi quaranta soldati amava spostarsi tra i territori di Bergamo e Brescia. Ubbidendo per\u00f2 alla repubblica si present\u00f2 a Udine dove rimase fino al 1621.\nFrancesco fu anche un ottimo giocatore di scacchi, e il noto scacchista Orazio Gianuzio della Mantia nel 1597 gli dedic\u00f2 la pubblicazione del libro \u201cLibro nel quale si stratta della maniera di Giuocar'\u00e0 Scacchi\u201d. Nel 1614 acquist\u00f2 la casa del Carmagnola di Brescia.\nRedisse il suo primo testamento il 22 giugno 1619 e un secondo il 24 gennaio 1621. Tra i beneficiari, oltre ai suoi prossimi, indic\u00f2 alcuni lasciati anche per il suo scalco e il cuoco, morendo dopo pochi giorni a Bergamo l'8 febbraio in via Porta Dipinta.\nAttivit\u00e0 militare.\nFrancesco fin da piccolo fu avviato al mestiere delle armi nelle Fiandre come da tradizione famigliare, essendo pronipote del condottiero Bartolomeo Colleoni. Viene indicato come ottimo militare, attento ai bisogni dei suoi soldati, si curava, infatti, delle loro necessit\u00e0, per questo pare che fosse molto amato. Nel 1565, a servizio della Repubblica di Venezia fu mandato con Sebastiano Venier alla difesa di Malta che era stata assediata dai turchi. L'anno successivo il cognato, marito della sorella Bianca, Marcantonio Martinengo di Villachiara, fu introdotto a servizio del duca Emanuele Filiberto di Savoia, previa il consenso veneziano, era infatti andato a Venezia \u00abper comperare 3 cavalli turchi et levar 3000 scuti\u00bb. Fu lo zio Luigi Martinengo duca di Savoia a raccomandarlo: \u00abStia sicura che sar\u00e0 da questo giovane ben servito\u00bb. Il 7 ottobre 1571 partecip\u00f2 alla battaglia di Lepanto a fianco dei Savoia.\nIl 10 novembre 1567 fu mandato a Sant-Denis a combattere contro gli ugonotti a sostegno del re. Come ricompensa al suo ritorno a Torino fu nominato colonnello al comando di 300 cavalieri e 3000 fanti nonch\u00e9 Gentiluomo di Camera, Consigliere di guerra.\nPartecip\u00f2 alla Guerra di Cipro a servizio dei Savoia e il 7 ottobre 1571 alla battaglia di Lepanto. Fu poi autorizzato a tornare al servizio della Repubblica di Venezia per combattere contro i turchi a Corf\u00f9 dove rimase per alcuni mesi del 1572.\nOccup\u00f2 il ruolo di generale di cavalleria ducale sostituendo il marchese Filippo I d'Este. Il 12 febbraio 1576 fu insignito del pi\u00f9 alto riconoscimento sabaudo da Emanuele Filiberto: il collare dell'Ordine supremo della Santissima Annunziata. La riconoscenza ai suoi servizi prosegu\u00ec anche con il re Carlo Emanuele I di Savoia. Con il matrimonio con Beatrice Langosco di Stroppiana si leg\u00f2 maggiormente il suo legame con le famiglie patrizie piemontesi. \nDal 1574 al 1579 fu al servizio come generale in tempo di guerra del principe Carlo di Svezia restando sempre a sevizio dei Savoia in tempo di pace, che lo nominarono nel 1578 capitano di cavalleria leggera e nel 1588 capitano generale, nel 1584, fino al 1589 nominato gran scudiere e governatore di Chivasso.\nFu incaricato di accompagnare nel 1585 Carlo Emanuele il giorno del suo matrimonio con l'infante Caterina figlia di Filippo II. La sua vicinanza al duca di Francia si mise in crisi con la sua vicinanza ai Savoia che avevano rafforzato i propri rapporti con gli asburgo, egli infatti malgrado gli ottimi rapporti non aveva mai voluto ottenere una rendita vitalizia, cosa che lo lasciava libero.\nCombatt\u00e9 per il duca Savoia nel 1588-1598 nella guerra per il marchesato di Saluzzo e sempre, nel 1588, contro i francesi per la riconquista di Revello e Centallo. Sempre per il duca nel 1589 raggiunse il lago di Ginevra con il suo esercito e a Thonon-les-Bais fu ferito a una gamba, ferita che lo infastid\u00ec per molti anni. Nel 1590 fu insignito del titolo di maestro della cavalleria leggera e due anni dopo maestro generale di tutta la cavalleria. Partecip\u00f2 alla conquista di Barcelonnette dove si distinse per le sue capacit\u00e0 nella conquista di molte localit\u00e0 conquistando la regione della Provenza. Nella battaglia dell'aprile del 1591 per la conquista di Esparron fece ritorno all'accampamento riportando, sia lui che il suo cavallo, molte ferite rischiando d'essere fatto prigioniero. Durante l'assedio al castello di Berre les Alpes si prodig\u00f2 a prestare il suo servizio anche come tramite perch\u00e9 si potesse raggiungere un accordo alla resa cos\u00ec che non ci fosse un inutile dispendio di forza umana. Dopo aver accompagnato il duca nell'ingresso trionfale a Aix-en-Provence fece ritorno al castello di Malpaga per un periodo di riposo.\nFece poi il suo ritorno sul fronte francese dove riconquist\u00f2 il forte di Exilles riconquistato dal comandate Fran\u00e7ois de Bonne de Lesdigui\u00e8res. Per le sue qualit\u00e0 militari la repubblica veneziana lo rivoleva al suo servizio e chiese di Savoia di lasciarlo libero da ogni incarico, ma fu proprio Francesco a non voler lasciare il duca Carlo Emanuele in un momento di cos\u00ec difficile instabilit\u00e0. Dopo il suo ritorno da Roma dove era stato inviato in qualit\u00e0 di ambasciatore, riprese gli incarichi militari con a fianco il nipote Giovanni Estore. Il 18 gennaio 1598 lasci\u00f2 gli incarichi militari con i Savoia, anche perch\u00e9 non era favorevole alla guerra che la Francia voleva intraprendere contro la Spagna, per tornare al servizio della repubblica veneziana che lo nomin\u00f2 capitalo generale della cavalleria leggera. Aveva la capacit\u00e0 militare lo port\u00f2 a essere esperto di conquiste e difesa dei centri fortificati, tanto da essere chiamato anche dai Gonzaga a controllare le fortificazioni del Monferrato, e nei primi anni del XVII secolo fu incaricato dalla Repubblica veneziana di controllare tutti i castelli di Bergamo, Orzinuovi, Crema e Brescia.\nMalgrado la sua avanzata et\u00e0 combatt\u00e9 poi nella guerra di Gradisca volendo al suo fianco i figli Gaspare e Gherardo nonch\u00e9 il nipote. Ottenne il comando generale dell'esercito dopo la morte di Pompeo Giustiniani.\nCariche politiche.\nLe sue capacit\u00e0 non furono solo militari, infatti nel 1584 fu nominato governatore di Chivasso. Quando fu nominato in Provenza luogotenente generale nel 1592 ebbe anche incarichi governativi, potrebbe anche nel 1604 essere nominato governatore di Bergamo. Ebbe anche incarichi diplomatici, sia per i Savoia quando fu mandato nel 1594 da papa Clemente VIII in qualit\u00e0 di ambasciatore, e nel 1595 in Francia a cercare un inutile accordo con re Enrico IV."}
{"id": "9114804", "revid": "767487", "url": "https://it.wikipedia.org/wiki?curid=9114804", "title": "Mark Radice", "text": "Carriera.\nCome compositore, ha iniziato la sua attivit\u00e0 per EMI negli anni '70, ha collaborato con diversi musicisti, tra i quali Eddie Money, Dave Edmunds, Helix, Cheap Trick, Aldo Nova, Shark Island, Jennifer Rush. In un incontro casuale nella hall di un hotel di Los Angeles, Radice incontr\u00f2 Steven Tyler, che gli chiese di andare in tourn\u00e9e con gli Aerosmith alle tastiere. Radice ha suonato nell'album dal vivo del 1978 Live!. A met\u00e0 degli anni '80 Radice and\u00f2 in tourn\u00e9e con i Cheap Trick e apparve nel loro album Standing on the Edge.\nRadice in seguito conobbe Jim Henson e Phil Ramone e ha scritto pi\u00f9 di 50 canzoni per il franchise dei Muppets in otto anni, inclusa la colonna sonora per il film \"Elmo's Christmas Countdown\". Dal 2005 al 2011 Radice ha scritto 160 canzoni per Sesame Street, \u00e8 stato nominato complessivamente a tre Emmy Awards.\nNel 2012 si \u00e8 trasferito in Tennessee dove \u00e8 stato coinvolto con il Children's Media Studio e ha scritto 27 canzoni, una per ogni lettera dell'alfabeto pi\u00f9 una \"nuova\" canzone dell'alfabeto, per il progetto Sing and Spell Learning Letters."}
{"id": "9114809", "revid": "144796", "url": "https://it.wikipedia.org/wiki?curid=9114809", "title": "Aleksandr Nikolaevi\u010d Murav'\u00ebv", "text": " Fu uno dei fondatori del movimento decabrista.\nBiografia.\nI primi anni.\nAleksandr Nikolaevi\u010d nacque il 10 ottobre 1792 nella nobile famiglia dei Muravyov. Suo padre era il maggiore generale Nikolaj Nikolaevi\u010d Murav'\u00ebv (1768-1840), mentre sua madre era Aleksandra Mikhailovna Mordvinova (1770-1809). Suoi fratelli furono il generale Nikolaj, Mikhail che fu pure generale e politico e Andrei, funzionario del sinodo ortodosso della Russia e scrittore di materie religiose. Ricevette la prima istruzione con tutori privati. \nTra il 1806 ed il 1810 studi\u00f2 all'Universit\u00e0 di Mosca, dove frequent\u00f2 in particolare le lezioni di fisica e matematica, morale, politica e linguistica contemporanea assieme ad altri futuri decabristi come N. I. Turgenev, I. D. Yakushkin, P\u00ebtr Jakovlevi\u010d \u010caadaev, N. M. Murav'\u00ebv e altri. Fu uno degli organizzatori della Societ\u00e0 dei Matematici di Mosca fondata da suo padre.\nLa carriera militare.\nAncora studente universitario, venne ammesso al servizio militare dal 1\u00ba marzo 1810 e il 14 settembre di quello stesso anno venne promosso sottotenente. A partire dall'autunno del 1810 e sino al gennaio del 1811 venne impiegato nell'ufficio topografico per le zona di Kiev. Dal marzo 1812 venne posto al seguito del quartiermastro generale della 1\u00aa armata russa in occidente e nel giugno di quello stesso anno entr\u00f2 nel V corpo d'armata.\nPrese parte alla guerra del 1812 contro l'esercito napoleonico e per la sua condotta nel corso della battaglia di Borodino venne insignito del III grado dell'Ordine di Sant'Anna. Prese poi parte alle battaglie di Tarutino, Maloyaroslavets e Krasnoe. Per la presa di Vyazma, gli fu assegnata una spada d'oro per il coraggio.\nAll'estero, nel 1813 prese parte alle battaglie di Bautzen, Kulm, Lipsia, Fer-Champenoise. L'11 settembre 1813 fu distaccato nel corpo di Platov. 16 marzo 1813 venne promosso tenente e dal 2 novembre di quello stesso anno ottenne il grado di capitano nello stato maggiore.\nNel 1814 venne trasferito alla guardia dello zar ed il 7 marzo 1816 ottenne il grado di colonnello. Ottenne il comando del 1\u00ba corpo di cavalleria di riserva tra il 1817 e il 1818 a Mosca.\nLa partecipazione alle societ\u00e0 segrete e l'esilio dorato in Siberia.\nGi\u00e0 sul finire del 1810, Aleksandr entr\u00f2 a far parte della Loggia massonica \"Elisabetta alla virt\u00f9\", e nel 1814 divenne membro anche di una loggia massonica in Francia. Dal 1816 fu membro della Loggia delle Tre Virt\u00f9, dal giugno 1817 all'agosto 1818 fu maestro della loggia locale.\nSempre nel medesimo periodo divenne uno dei principali organizzatori e capo della prima organizzazione segreta di stampo decabrista, l'Unione della Salvezza e di altre associazioni segrete.\nPer anni condusse segretamente le attivit\u00e0 delle logge segrete a cui era affiliato sino all'8 gennaio 1826 quando venne arrestato, mentre si trovava nella tenuta di sua moglie, presso il villaggio di Botove, nel distretto di Volokolamsk. Il 13 gennaio venne portato a San Pietroburgo e dal giorno successivo venne trasferito in carcere alla Fortezza di Pietro e Paolo.\nRiconosciuto colpevole di cospirazione e sedizione, il 10 luglio 1826 venne condannato all'esilio in Siberia, senza per\u00f2 subire la privazione dei propri titoli. Part\u00ec da San Pietroburgo alla volta di Jakutsk il 28 luglio 1826; la moglie decise di seguire il marito nel suo esilio, anche se venne loro proibito di viaggiare insieme.\nGiunto a Irkutsk il 28 agosto 1826, gli pervenne la notizia della petizione sottoscritta da sua suocera, la principessa E. S. Shakhovskoy, che mutava il luogo del suo esilio a Verkhneudinsk dove di fatti giunse il 24 gennaio 1827. Qui chiese il permesso di porsi al servizio della locale amministrazione civile, permesso che gli venne accordato il 30 novembre di quello stesso anno.\nStante la sua posizione di esiliato politico ed il suo ruolo primario nell'organizzazione dei decabristi, lo zar fu particolarmente clemente con Murav'\u00ebv, al punto da consentirgli il 19 gennaio 1828 la nomina a governatore di Irkutsk, entrando in carica dal 23 aprile successivo. L'11 luglio 1831 venne nominato presidente del governo provinciale di Irkutsk con il grado di consigliere di stato.\nIl 25 giugno 1832 fu nominato presidente del governo provinciale di Tobolsk; giunse a Tobolsk il 28 ottobre dello stesso anno. Dal 30 ottobre 1832 ottenne nel contempo anche la carica di governatore civile di Tobolsk.\nPer una serie di conflitti insorti col governatore generale della Siberia occidentale, I. A. Velyaminovym, il quale non poteva accettare di raffrontarsi alla pari con un condannato per sedizione, il 25 gennaio 1834 l'anno si trasfer\u00ec a Vyatka ma entro la fine dell'anno torn\u00f2 al suo incarico di Tobolsk.\nIl 25 maggio 1835 venne nominato presidente della Camera penale della regione della Tauride. Nel 1837 fu pi\u00f9 volte governatore civile locale, ma si scontr\u00f2 ancora una volta col governatore generale locale, il conte Mikhail Vorontsov, venendo trasferito dal 6 novembre 1837 alla carica di governatore civile di Arcangelo. A causa dei disordini contadini sorti nel volost di Izhma, venne licenziato dalla carica di governatore il 7 giugno 1839.\nDal 15 aprile 1843 prest\u00f2 servizio presso il Ministero dell'Interno. Il 16 febbraio 1846 venne nominato membro del Consiglio del ministro dell'Interno, conducendo verifiche in varie province.\nDal 18 settembre 1848 divenne consigliere di Stato a pieno titolo.\nIl ritorno nell'esercito.\nArchiviata ormai la causa del suo esilio, nel maggio del 1851 ottenne di poter rientrare in servizio nell'esercito imperiale russo col grado di colonnello dello stato maggiore su sua richiesta personale. Nel luglio 1854 venne inviato in Polonia. Il 27 marzo 1855 ottenne il grado di Maggiore Generale col quale prese parte alla guerra di Crimea. Dal 28 luglio 1855 venne posto in congedo per curare una cataratta che lo affliggeva ad un occhio.\nGli ultimi anni.\nIl 10 settembre 1856 venne nominato governatore militare di Nizhny Novgorod dove si distinse in particolar modo per la difesa dei servi della gleba, motivo per cui espulse ad esempio il proprietario terriero Sheremetev per trattamento crudele dei suoi schiavi. Per questi suoi meriti, gli venne consentito di prendere parte ai preparativi per la riforma dei contadini organizzata dal governo ed il 23 aprile 1861 venne promosso tenente generale.\nA causa per\u00f2 proprio del suo conflitto col potente Sheremetev, il 16 settembre 1861 venne destituito dal suo incarico e venne invece nominato senatore, ottenendo di tornare a Mosca.\nMor\u00ec a Mosca il 18 dicembre 1863 e venne sepolto nel convento di Novodevichy. Il suo monumento, fortemente deteriorato gi\u00e0 negli anni '20 del Novecento, venne completamente ricostruito nel 1979.\nMatrimoni e figli.\nIl 29 settembre 1818, Murav'\u00ebv spos\u00f2 la principessa Praskovya Mikhailovna Shakhovskaya (1788-1835) e gli sposi ebbero 7 figli in tutto:\nNel 1841 spos\u00f2 la sua seconda moglie, la principessa Marfa Mikhailovna Shakhovskaya (20 dicembre 1799 - 1885), sorella della prima moglie, dalla quale per\u00f2 non ebbe figli."}
{"id": "9114821", "revid": "2091133", "url": "https://it.wikipedia.org/wiki?curid=9114821", "title": "Qualificazioni al campionato europeo di calcio Under 21 2023 - Gruppo 7", "text": ""}
{"id": "9114827", "revid": "439868", "url": "https://it.wikipedia.org/wiki?curid=9114827", "title": "Pigorini", "text": ""}
{"id": "9114834", "revid": "889336", "url": "https://it.wikipedia.org/wiki?curid=9114834", "title": "US Open 2021 - Doppio maschile", "text": "Mate Pavi\u0107 e Bruno Soares erano i detentori del titolo, ma entrambi hanno scelto di partecipare a questa edizione con diversi partner. Pavi\u0107 ha giocato al fianco di Nikola Mekti\u0107 ma hanno perso al primo turno contro Nathaniel Lammons e Jackson Withrow. Soares \u00e8 stato affiancato da Jamie Murray.\nTeste di serie.\n Nikola Mekti\u0107 / Mate Pavi\u0107 \"(primo turno)\"\n Marcel Granollers / Horacio Zeballos\n Pierre-Hugues Herbert / Nicolas Mahut\n Rajeev Ram / Joe Salisbury\n Juan Sebasti\u00e1n Cabal / Robert Farah \"(primo turno)\"\n Kevin Krawietz / Horia Tec\u0103u\n Jamie Murray / Bruno Soares\n John Peers / Filip Pol\u00e1\u0161ek\n \u0141ukasz Kubot / Marcelo Melo \"(primo turno)\"\n Wesley Koolhof / Jean-Julien Rojer\n Raven Klaasen / Ben McLachlan \"(secondo turno)\"\n Tim P\u00fctz / Michael Venus \"(ritirati)\"\n Rohan Bopanna / Ivan Dodig\n Simone Bolelli / M\u00e1ximo Gonz\u00e1lez \"(secondo turno)\"\n Andrey Golubev / Andreas Mies\n Sander Gill\u00e9 / Joran Vliegen \"(secondo turno)\"\n\"Clicca sul numero di testa di serie della coppia, per visualizzare la loro sezione di tabellone.\""}
{"id": "9114839", "revid": "439868", "url": "https://it.wikipedia.org/wiki?curid=9114839", "title": "Barcroft", "text": ""}
{"id": "9114840", "revid": "88740", "url": "https://it.wikipedia.org/wiki?curid=9114840", "title": "Banca di Mauritius", "text": "La Banca di Mauritius \u00e8 la banca centrale dello stato africano di Mauritius.\nLa moneta ufficiale \u00e8 la rupia mauriziana."}
{"id": "9114841", "revid": "486946", "url": "https://it.wikipedia.org/wiki?curid=9114841", "title": "Bank of Mauritius", "text": ""}
{"id": "9114842", "revid": "775372", "url": "https://it.wikipedia.org/wiki?curid=9114842", "title": "Banque de Maurice", "text": ""}
{"id": "9114846", "revid": "439868", "url": "https://it.wikipedia.org/wiki?curid=9114846", "title": "Beri (disambigua)", "text": ""}
{"id": "9114848", "revid": "224230", "url": "https://it.wikipedia.org/wiki?curid=9114848", "title": "Eiserne Front", "text": ""}
{"id": "9114849", "revid": "599013", "url": "https://it.wikipedia.org/wiki?curid=9114849", "title": "Dominykas Barauskas", "text": "Carriera.\nNazionale.\nIl 2 settembre 2021 ha esordito con la nazionale lituana giocando l'incontro perso 1-4 contro l', valido per le qualificazioni al campionato mondiale di calcio 2022."}
{"id": "9114852", "revid": "6923", "url": "https://it.wikipedia.org/wiki?curid=9114852", "title": "Quattro continenti", "text": "Gli europei del sedicesimo secolo dividevano il mondo in quattro continenti: Africa, America, Asia, Europa. Ognuno dei continenti rappresentava uno dei quadranti del mondo e corrispondeva ad un punto cardinale: Europa il nord, l'Asia l'est, l'Africa il sud e l'America l'ovest. Il termine \"quattro angoli del mondo\" si riferisce proprio all'associazione dei quattro punti cardinali ai continenti.\nQuesta divisione dei continenti ben si adattava alla mentalit\u00e0 rinascimentale del tempo, che aveva diviso il mondo nelle quattro stagioni, nei quattro elementi, nei quattro punti cardinali, nelle quattro virt\u00f9 classiche...\nDal sedicesimo secolo al diciottesimo le personificazioni dei quattro continenti furono un tema artistico che godette di ampia popolarit\u00e0, dalla pittura alla scultura, dalle stampe e dalle incisioni ai servizi di porcellana. Queste personificazioni potevano trovarsi su monumenti a quattro lati (come la fontana dei Quattro Continenti a Trieste e il monumento a Cervantes di Madrid) o davanti ad una singola facciata. I continenti personificati avevano molto spesso attributi femminili e il loro aspetto era basato su un'iconografia che rappresentava ogni continente: l'Europa era vestita elegantemente e con abiti regali, l'Asia era vestita con abiti esotici, l'Africa e l'America erano semisvestite ed erano caratterizzate da vari attributi esotici.\nI tre angoli del mondo.\nPrima della scoperta del nuovo Mondo, nella geografia classica e medioevale il mondo era diviso in \"tre parti\" che, secondo il punto di vista europeo, dividevano il mondo in Europa, Asia e Africa. Nella prima met\u00e0 del quindicesimo secolo, il traduttore francese di letteratura latina Laurent de Premierfait affermava che\nLa scoperta del quarto angolo.\nPer i lettori di Laurent l'Asia finiva con il \"mare nostro\", il mar Mediterraneo; gli europei dell'epoca conoscevano appena la catena degli Urali, che divide l'Europa dall'Asia nella geografia moderna, e che rappresenta la sutura tra i due continenti, o cratoni. All'epoca gli europei ritenevano che la divisione tra questi due continenti fosse l'Ellesponto (lo stretto dei Dardanelli). Con l'era delle grandi scoperte si ritenne che l'inizio dell'Asia fosse l'Asia minore, dove un tempo si trovava la provincia romana dell'Asia, ed il continente si estendeva fino a delle terre all'inizio lontane ed esotiche, ovvero l'Oriente.\nIn seguito, con la scoperta dell'America, i continenti noti agli europei divennero quattro.\nIconografia.\n\"Iconologia\" di Cesare Ripa.\nNel 1593, Cesare Ripa pubblic\u00f2 un celebre libro di emblemi intitolato \"Iconologia\", il quale contiene moltissime raffigurazioni allegoriche di concetti astratti. L'opera venne ristampata e aggiornata varie volte. In un capitolo, il testo descriveva le personificazioni dei quattro continenti e, a partire dal 1603, vennero realizzate delle illustrazioni dei personaggi: tali illustrazioni ebbero un'influenza tale da aver influenzato le rappresentazioni iconografiche dei quattro continenti per i due secoli successivi.\nL'Europa \u00e8 raffigurata come una donna vestita con abiti eleganti ed indossa una corona. Ai suoi piedi si trovano la tiara papale e le corone dei re europei, a simboleggiare il suo predominio su tutti i continenti (secondo la concezione dell'epoca). Una cornucopia simboleggia l'abbondanza del continente europeo ed il tempio in miniatura che la donna regge in una mano simboleggia il cristianesimo. Dietro la donna si trovano un cavallo e molte armi, simboli della potenza militare europea. Sono presenti delle somiglianze con l'iconografia nota come \"Europa regina\".\nL'Africa indossa un copricapo a forma di testa di elefante ed \u00e8 accompagnata da alcuni animali, come il leone, lo scorpione del deserto e gli aspidi. L'Africa tiene in mano una cornucopia, la quale simboleggia la fertilit\u00e0 e l'abbondanza di alcune zone del continente (se si esclude ovviamente il deserto del Sahara). Questa raffigurazione dell'Africa riprende delle monete di epoca romana che raffiguravano la personificazione dell'Africa come provincia romana (un territorio che si estendeva dalle coste dell'odierna Tunisia e della Libia). Altre raffigurazioni di epoca rinascimentale e barocca rappresentano l'Africa seminuda o nuda, poich\u00e9 simbolizzava la percezione europea dell'epoca dell'Africa come una terra non civilizzata e selvaggia. Alcune iconografie dell'opera di Cesare Ripa raffigurano l'Africa con la pelle chiara, ma in seguito si diffuse la rappresentazione con la pelle scura, poich\u00e9 indentificava meglio il continente rispetto agli altri quattro.\nL'Asia di Ripa riprende la percezione europea dell'epoca di questo continente, visto come un luogo pieno di spezie esotiche e di seta. L'Asia indossa un abito esotico e tiene in mano un incensiere. Il clima per lo pi\u00f9 caldo del continente \u00e8 rappresentato dalla ghirlanda di fiori che porta tra i capelli. Accanto all'Asia c'\u00e8 un cammello che si riposa.\nL'America \u00e8 rappresentata da una fanciulla nativa americana con un copricapo di piume, un arco e delle frecce. Ai suoi piedi sono presenti dei serpenti. Si pensa che l'America di Ripa rappresenti un'amazzone favolosa del Rio delle Amazzoni. In altre raffigurazioni della personificazione dell'America, tra i simboli che connotavano la natura selvaggia del continente erano anche presenti degli animali non appartenenti alla fauna del continente, come il leone. Nel diciassettesimo secolo c'era uno scambio di flora e di fauna nelle raffigurazioni dell'Africa e dell'America per l'associazione del clima tropicale sudamericano a quello africano.\nOltre a trovarsi in un paesaggio selvaggio, l'America era dipinta come un luogo selvaggio e feroce, secondo la concezione europea dell'epoca: non a caso, l'America \u00e8 la pi\u00f9 bellicosa dei continenti descritti da Ripa. Secondo Claire Le Corbeiller questa personificazione delle Americhe \"era generalmente immaginata come una selvaggia feroce, leggermente diversa dall'uomo selvatico della tradizione medioevale.\"\nLa silografia raffigura l'America che calpesta una testa umana, che rappresenta il cannibalismo di alcune popolazioni delle Americhe. Nelle raffigurazioni dell'epoca la ferocia dei popoli delle Americhe era simboleggiata dagli arti smembrati dei nemici, dalle teste mozzate e dalla seminudit\u00e0. \u00c8 pur vero che con il tempo l'immagine dell'America selvaggia venne \"addolcita\" dalla conquista europea, trasformandola in una \"principessa indiana.\"\nAltre raffigurazioni.\nIl filantropo e milionario statunitense James Hazen Hyde, che eredit\u00f2 la compagnia \"Equitable Life Assurance Society\" (oggi nota come \"Equitable Holdings\") in quanto figlio del fondatore, ha raccolto una collezione di stampe allegoriche raffiguranti i quattro Continenti e che ora si trovano nella New-York Historical Society; i disegni collezionati da Hyde ed un servizio di ornamenti da tavolo in porcellana raffiguranti il medesimo tema artistico sono stati condivisi da vari musei di Nuova York.\nDurante l\u2019epoca rinascimentale ad ogni continente veniva associato un fiume che lo rappresentasse: l\u2019Europa era rappresentata dal Danubio, l\u2019Africa dal Nilo, l\u2019Asia dal Gange e l\u2019America dal Rio della Plata. Nel diciassettesimo secolo il tema dei quattro fiumi venne ripreso dallo scultore Gian Lorenzo Bernini per la Fontana dei Quattro Fiumi, situata a Piazza Navona, a Roma, e dal pittore Pietro Paolo Rubens per il dipinto \"I quattro continenti\", che raffigura le personificazioni dei continenti insieme alle personificazioni dei rispettivi fiumi. Anche nella scultura berniniana e nel dipinto rubensiano sono presenti degli animali che rappresentano la fauna dei vari continenti.\nDeclino dell'iconografia.\nDopo la scoperta dell'Australia, e quindi dell\u2019Oceania, il tema dei quattro Continenti cominci\u00f2 a svanire, ancora prima della scoperta del sesto continente, ovvero l'Antartide. L'iconografia dei quattro Continenti sopravvisse nel tema artistico dei \u201cQuattro angoli del mondo\u201d, ma solo in contesti classicheggianti: un esempio sono quattro gruppi scultorei realizzati dallo statunitense Daniel Chester French nel 1907 per l'Alexander Hamilton U.S. Custom House (palazzo della dogana) di New York. Un altro esempio tardivo dell'iconografia dei quattro Continenti sono i mosaici della galleria Vittorio Emanuele II di Milano, risalenti al 1921 (a loro volta copie dei dipinti originali del 1867)."}
{"id": "9114853", "revid": "1039155", "url": "https://it.wikipedia.org/wiki?curid=9114853", "title": "I Puffi (serie animata)", "text": ""}
