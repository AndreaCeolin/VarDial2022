{"id": "9151638", "revid": "729019", "url": "https://it.wikipedia.org/wiki?curid=9151638", "title": "Battaglia di Langside", "text": "La battaglia di Langside fu uno scontro combattuto il 13 maggio 1568 tra le forze leali a Maria di Scozia e quelle che sostenevano suo figlio infante Giacomo VI di Scozia. Il breve periodo di regno di Maria si concluse nel 1567 tra intrighi e recriminazioni dopo la battaglia di Carberry Hill ed ella venne costretta ad abdicare in favore di Giacomo VI. Maria venne imprigionata al castello di Loch Leven, mentre il suo fratellastro protestante, James Stewart, I conte di Moray, venne nominato reggente in nome del nipote. All'inizio di maggio del 1568 Maria fugg\u00ec per riunirsi coi membri del clan Hamilton che sostenevano la sua causa e raggiunse il castello di Dumbarton, determinata a restaurare i propri diritti come regina di Scozia. Maria venne sconfitta e si dovette portare in esilio in Inghilterra. La battaglia segn\u00f2 l'inizio della guerra civile mariana.\nGli uomini della regina.\nL'abdicazione della regina Maria di Scozia non venne accettata da tutti, e anche all'interno della nobilt\u00e0 scozzese di fede protestante la sua fuga venne accolta con piacere. Con una scorta di cinquanta cavalieri guidati da lord Claud Hamilton giunse nel Lanarkshire, dove il gruppo venne raggiunto dai conti di Argyll, Cassillis, Rothes ed Eglinton oltre ai signori di Sommerville, Yester, Livingston, Herries, Fleming, Ross e numerosi altri baroni feudali coi loro sostenitori. Nel giro di pochi giorni Maria radun\u00f2 6000 uomini al proprio seguito.\nDopo l'abdicazione, venne apertamente dichiarato che alla regina era stata estorta con la minaccia della morte l'approvazione all'incoronazione di suo figlio Giacomo, dichiarando inoltre il conte di Moray quale traditore del regno. La regina chiese quindi ai suoi fedelissimi di prodigarsi per la restituzione a lei della corona regale e questo contratto venne siglato da otto conti, nove vescovi, diciotto signori feudali, dodici abati e quasi un centinaio di baroni.\nLa marcia di Maria.\nMaria aveva quanto pi\u00f9 in animo di evitare lo scontro armato e per questo si ritir\u00f2 al castello di Dumbarton che si trovava ancora nelle mani di un suo fedelissimo, John Fleming, V lord Fleming. Qui la regina si trovava in una posizione inespugnabile (almeno virtualmente), adatta a ricevere i rinforzi dal nord e ad osservare l'evolversi degli eventi. Con l'intenzione di bypassare il conte di Moray, marci\u00f2 verso il castello di Rutherglen per incontrare i suoi fedelissimi e raggiungere poi Glasgow, poi Langside, Crookston e Paisley verso il fiume Clyde, e poi far rotta su Dumbarton verso la parte settentrionale dell'estuario del fiume. Il conte di Moray port\u00f2 il suo esercito nella brughiera presso il villaggio di Langside, dirigendosi poi verso Glasgow. Kirkcaldy, tenendo d'occhio i movimenti del nemico, not\u00f2 che questi si tenevano a sud del fiume Cart con l'esercito del reggente sulla riva opposta. Per tutta risposta ordin\u00f2 ai propri moschettieri di montare a cavallo ciascuno dietro un cavalieri e e di attendere il nemico. Nel frattempo il conte di Moray continu\u00f2 a dispiegare il resto del suo esercito e la sua avanguardia al comando del conte di Morton. Ben presto l'avanguardia della regina comandata da lord Hamilton inizi\u00f2 ad avanzare nel villaggio. Lo scontro era ormai inevitabile.\nCannoni e picche.\nL'esercito di Maria era comandato dal conte di Argyll, il quale pur avendo poche doti militari, era intenzionato unicamente a mettere in difficolt\u00e0 il conte di Moray suo oppositore. La regina Maria si posizion\u00f2 presso un'altura denominata Court Knowe, non lontana dal castello di Cathcart. Quando lord Hamilton tent\u00f2 di forzare il passaggio presso Langside si trov\u00f2 a fronteggiare il fuoco degli archibugieri di Grange che inflissero diverse perdite ai filo-mariani, gettando i sopravvissuti nel panico. Hamilton fece pressione sui suoi e alla fine raggiunse una collina, solo per trovare il grosso del nemico. il conte di Morton con una serie di picchieri avanz\u00f2 per intercettare l'avanguardia di Maria.\nGrange, al quale il conte di Moray aveva concesso un considerevole margine di manovra, continu\u00f2 ad agire con coraggio e distinzione; \"...\u00a0il reggente diede commissione a Grange, con special cura, essendo un capitano d'esperienza, di prevedere ogni pericolo, incoraggiando gli altri a proseguire.\" La battaglia era ora al picco ed il risultato finale era ancora avvolto nel dubbio, sin quando Grange vide che l'ala destra dell'esercito del reggente comandata dal barone del Renfrewshire stava iniziando a perdere terreno. Immediatamente galopp\u00f2 verso il grosso del battaglione per portarvi dei rinforzi. L'azione diede esito immediato al punto che il contrattacco riusc\u00ec a rompere le fila del nemico. Il conte di Moray, che era rimasto sulla difensiva, respingendo le ondate della cavalleria di Maria, si diede a caricare ora con la cavalleria il grosso dell'esercito nemico. Gli uomini della regina capitolarono dopo quarantacinque minuti di scontri e la battaglia venne dichiarata finita.\nConseguenze.\nLa biografa della regina Maria, Antonia Fraser, descrisse la battaglia di Langside come una \"colossale sconfitta\" per Maria. Solo uno degli uomini del conte di Moray risult\u00f2 morto negli scontri, mentre l'esercito della regina perse 100 uomini in tutto, un dato che fu particolarmente grave per Maria che si era ripromessa di non fare spargimenti di sangue. Pi\u00f9 di 300 degli uomini di Mari vennero fatti prigionieri, incluso lord Seton e sir James Hamilton e molti rappresentanti del suo clan. Maria e la sua scorta fugg\u00ec, dapprima tentando di raggiungere il castello di Dumbarton, e poi ripiegando verso sud, giungendo infine all'abbazia di Dundrennan. Da qui ella part\u00ec alla volta dell'Inghilterra senza mai pi\u00f9 rivedere la Scozia.\nMaria attravers\u00f2 il Solway Firth verso Workington il 16 maggio 1568, di notte, con venti uomini al suo seguito. Questo evento inaspettato provoc\u00f2 una disputa tra gli ufficiali di confine inglesi. Il giorno successivo si port\u00f2 a Cockermouth dove venne accolta da Richard Lowther, vice di lord Scrope al castello di Carlisle. Lowther scort\u00f2 Maria a Carlisle il 18 maggio. Nel frattempo, il conte di Northumberland che si trovava a Topcliffe seppe della notizia da Workington, che si trovava sotto la sua giurisdizione.\nNei successivi cinque anni, i sostenitori di Maria di Scozia continuarono una guerracivile contro i reggenti di Scozia."}
{"id": "9151641", "revid": "144796", "url": "https://it.wikipedia.org/wiki?curid=9151641", "title": "Guerra civile mariana", "text": ""}
{"id": "9151644", "revid": "1543377", "url": "https://it.wikipedia.org/wiki?curid=9151644", "title": "Corte di Francia", "text": "La corte di Francia era l'insieme delle persone (chiamate cortigiani) che vivevano nell'entourage diretto del re, o, sotto il Primo e il Secondo Impero, dell'imperatore. Nel Medioevo questo mondo curiale era costituito da grandi signori, ma anche da ufficiali reali e ministeriali incaricati dell'amministrazione reale, oltre che da consiglieri. Quando i grandi signori feudali scomparvero, si trasform\u00f2 in un raduno di cortigiani in cerca di favori reali e pensioni. La corte comprendeva quindi i membri della famiglia reale (o imperiale), i cortigiani e il personale incaricato di servirli.\nLa corte fu il centro della vita politica in Francia fino alla Rivoluzione, e svolse ancora un ruolo di primo piano nel XIX secolo con le due corti imperiali. Alla fine dell'Ancien R\u00e9gime, il termine \"corte\" si riferiva anche al potere regio nel suo insieme.\nDalle origini al 1870.\nLa corte sotto i Capetingi.\nOriginariamente chiamata \"Curia regis\", la corte del re di Francia era nel Medioevo un'amministrazione reale alla quale partecipavano i Grandi uffici della Corona di Francia: il connestabile, il siniscalco, il cancelliere, ecc. Questi ultimi venivano scelti tra i signori nei quali il re riponeva la sua fiducia. La giustizia reale, sotto l'autorit\u00e0 del cancelliere, fin\u00ec per separarsi dalla residenza reale quando i re lasciarono il Palais de la Cit\u00e9 a Parigi. Questa corte medievale era gi\u00e0 consistente, poich\u00e9 il re si circondava di \"commensali\" durante i suoi pasti.\nLa corte sotto i Valois.\nLa corte reale dei Valois, ispirata alla corte di Borgogna di Filippo II il Temerario e allo spirito delle corti italiane, fu la pi\u00f9 sontuosa del Rinascimento. Caterina de' Medici chiedeva a suo figlio Enrico III di tenere una corte al Palazzo del Louvre con orari regolari in modo che la nobilt\u00e0 potesse sapere, in ogni momento, dove si trovasse il re. I primi regolamenti di corte risalgono al 1578 e al 1585 (cerimoniali e creazione di cariche) nel bel mezzo delle guerre di religione, periodo durante le quale i nobili cercavano il favore del re.\nRegnando sui paesi pi\u00f9 ricchi e potenti d'Europa, questi re, compreso quel Carlo V (comunque grande nemico di Francesco I) che si diceva \"pi\u00f9 potente di Dio perch\u00e9 Dio, non \u00e8 obbedito da tutti i suoi sudditi\", scopr\u00ec presto le meraviglie del Rinascimento in Italia, dove era in guerra dal 1494. Ma a differenza delle famiglie di mercanti che vi esercitano il potere (Medici, Este, Sforza, Borromeo), i Valois univano un ruolo di grandi mecenati a una dignit\u00e0 regale millenaria e la loro corte riuniva i pi\u00f9 grandi nomi della nobilt\u00e0 europea.\nEra un'assemblea di principi, duchi, conti, marchesi, sovrani stranieri, artisti, musicisti, studiosi e cardinali che attraversavano la Francia in interminabili processioni di carrozze, carri pieni di gioielli, bauli da cui traboccavano i tessuti e i mobili pi\u00f9 ricchi e preziosi, soggiornando a turno in uno dei magnifici castelli sulle rive della Loira, Chambord, Chenonceau o Amboise, e in uno dei sontuosi palazzi dell'\u00cele-de-France, Fontainebleau, Saint Germain o anche il Louvre.\nLe donne avevano fama di essere le pi\u00f9 belle d'Europa e i sovrani stranieri non erano gli ultimi ad apprezzarle, ricordando che Anna Bolena si form\u00f2 alla corte di Valois. Perch\u00e9 l\u00ec il fascino doveva essere completato da un'educazione perfetta: musica, canto, danza, retorica, dialettica, filosofia, letteratura greca e latina. Da nessun'altra parte donne di alto ceto erano cos\u00ec emancipate nella loro formazione. \nLa Corte dei Valois, infatti, amava le donne, ma esse sapevano coniugare cultura e bellezza perch\u00e9 lo standard dell'entourage reale era quello della cultura umanistica. Mentre fuori regnavano ancora l'oscurantismo, la censura, l'intolleranza religiosa e presto i conflitti religiosi, i Valois non avevano nulla a che fare con i diktat di una Chiesa che dominavano, un clero su cui avevano acquisito il controllo e con un'ignoranza che detestavano. La loro corte era il rifugio degli umanisti, il palcoscenico dove le arti e le lettere si mescolavano, pi\u00f9 che in ogni corte sovrana d'Europa di allora. Era in gallerie coperte di dipinti, con affreschi manieristi, in saloni con soffitti intagliati in legni rari, circondati da arazzi, in parchi paesaggistici, dove il re si divertiva a ricreare il paradiso perduto e che aveva disseminato di statue di marmo, che rivaleggiavano con quelle dell'antichit\u00e0, che contribuivano agli splendori di questa corte. \nTutto era arte e festa, i balli seguivano i banchetti che seguivano le cacce, terminando con concerti, sfilate e carnevali seguiti dalle prime rappresentazioni artistiche su larga scala, ad esempio fu per la regina Caterina il primissimo balletto. Ronsard, du Bellay, Cl\u00e9ment Marot, Leonardo da Vinci e tanti altri si distinsero sotto la protezione reale.\nEra anche un luogo di riflessione intellettuale e politica intensa, un ambiente favorevole alle scoperte e al progresso, Montaigne e Ambroise Par\u00e9 stavano sviluppando le loro tesi, Jacques Cartier venne inviato alla scoperta del Canada da Francesco I e Guillaume Bud\u00e9 percorse l'Europa per riunire le opere di tutti i pi\u00f9 grandi pensatori. Contro il latino romano si riscopr\u00ec il greco e le opere filosofiche e religiose dell'antichit\u00e0 vennero riscoperte e distribuite dalle stamperie reali.\nLa corte francese era il cuore dell'Europa rinascimentale.\nOltre ai re Francesco I, Enrico II, le regine Caterina, Margherita di Navarra, Margherita di Valois, Maria Stuarda, Margherita d'Austria, Anna Bolena vi abitarono e vi si formarono. Fu anche l\u00ec che si incontravano tutti i sovrani d'Europa, desiderosi di seguire le mode che si facevano e si disfavano per importare un po' dello splendore dei Valois nelle loro terre.\nMadame de La Fayette lo descrisse nelle prime pagine de La Princesse de Cl\u00e8ves. Se questa era solo un'invenzione letteraria, era anche un'eco dell'immenso fulgore della corte dei Valois.\nIl risveglio rinascimentale.\nDa un lato, il Rinascimento segn\u00f2 l'arrivo dei cannoni, che per diversi decenni moltiplicarono il numero delle guerre d'assedio perch\u00e9 erano pesanti e poco adatti alla guerra di movimento. Le vecchie fortezze con mura alte ma sottili non servivano pi\u00f9. Vennero quindi reclutati gli ingegneri per disegnare nuovi tipi di fortezze e fortificazioni per le citt\u00e0, con mura pi\u00f9 basse ma molto spesse, in grado di resistere alle palle di cannone: fu la rinascita della poliorcetica. Questo sistema di difesa si stava sviluppando alle frontiere, mentre le residenze nobili e reali potevano abbattere le loro mura divenute inutili. Gli architetti potevano quindi includere nei loro progetti elementi di amenit\u00e0 e comfort, e rendere cos\u00ec i castelli un luogo di vita, relax e divertimento.\nFrancesco I era un re molto attratto dall'arte. Attir\u00f2 molti artisti in Francia, come Leonardo da Vinci, e fu un grande mecenate delle arti. Questo graduale afflusso di intellettuali popol\u00f2 gradualmente la corte e port\u00f2 con s\u00e9 i nobili delle province. Anche i funzionari pubblici, pi\u00f9 numerosi durante il Rinascimento, vennero a popolare la corte. Francesco I approfitt\u00f2 dei palazzi rinascimentali, e abbell\u00ec e fece costruire magnifici castelli per ospitare la corte. Nacquero cos\u00ec Chambord, Azay-le-Rideau, Blois, oltre agli abbellimenti apportati ad Amboise, e ad altri castelli.\nFrancesco I fu uno dei primi re a sviluppare un elemento della corte che rimarr\u00e0 impresso nelle tradizioni: il concubinato. Si circondava di donne allegre e simpatiche della piccola e media nobilt\u00e0, formando cos\u00ec le loro famiglie e la loro gente.\nSpostate le zone di conflitto ai confini del regno, e diminuite le liti dei signori per l'aumento dell'importanza politica del re, i nobili riuniti alla corte di Francia si dedicavano a feste popolarissime e a nuovi divertimenti. La corte divenne cos\u00ec un importante centro di vita e prestigio, nonch\u00e9 il simbolo della prosperit\u00e0 e della gloria del regno.\nLa corte sotto i Borboni.\nLa corte di Francia era il gruppo di persone che ogni giorno si avvicinava al re, che viveva nel suo entourage o lo accompagna nei suoi viaggi. Dal tempo degli ultimi re della dinastia dei Valois e dei primi Borboni, venne strutturata pi\u00f9 fortemente in quattro parti:\nTuttavia Enrico IV e Luigi XIII limitarono lo sviluppo della corte, privilegiando la loro vita privata.\nLa corte sotto Luigi XIV.\nLa corte cess\u00f2 realmente di essere itinerante dal 1682 quando le furono aperte le porte della Reggia di Versailles, i cui lavori furono iniziati da Luigi XIV (gli ampliamenti, i miglioramenti e le manutenzioni fecero s\u00ec che i lavori non cessassero mai definitivamente finch\u00e9 il castello era abitato). In precedenza, Luigi XIV aveva gi\u00e0 iniziato a stabilire la sua corte nel castello di Saint-Germain-en-Laye. Complet\u00f2 i regolamenti di corte di Enrico III nel 1661 e nel 1664.\nSotto Luigi XIV, si stima che la corte avesse circa diecimila cortigiani per un costo stimato tra il 5 e il 10 % del bilancio statale (molto indietro rispetto ai bilanci di guerra). Era un luogo di potere, intrigo e rappresentazione, dove l'etichetta giocava un ruolo sempre pi\u00f9 importante. Istituendo un codice complesso intorno alle sue pi\u00f9 piccole azioni e gesti, il re si era messo in scena e aveva popolato di simboli ogni fase della vita quotidiana.\nMolti artisti furono invitati a corte, tra cui scrittori e poeti come Moli\u00e8re, La Fontaine, Corneille, Racine, Boileau... che furono chiamati poeti di corte. Anche i musicisti (Lully) erano spesso invitati.\nSecondo Norbert Elias (\"La societ\u00e0 di corte\" e \"Il processo di civilizzazione\"), la corte di Versailles era allora il modello delle corti europee. In particolare, avrebbe avuto un ruolo decisivo in quello che Elias chiama \"processo di civilt\u00e0\", vale a dire l'interiorizzazione delle norme morali da parte degli individui e la repressione delle pulsioni aggressive. Infatti, gli usi della corte, il galateo, il divieto del duello, ecc., si sarebbero diffusi attraverso la societ\u00e0 attraverso una causa di \" curializzazione\" di quest'ultima, cio\u00e8 di generalizzazione dal modello morale della corte a tutta la vita sociale.\nLa corte sotto la Reggenza.\nDopo la morte di Luigi XIV e i suoi ultimi anni di regno segnati da morti e rigore morale oltre che religioso, il periodo della Reggenza di Filippo d'Orl\u00e9ans segn\u00f2 un ritorno alla leggerezza e ai piaceri. La Corte ravvivava le feste e lo spirito spensierato.\nLa corte sotto Luigi XV.\nLuigi XV torn\u00f2 a Versailles nel 1723 dove la corte divenne la pi\u00f9 importante numericamente. Diede molto spazio alle donne, i cui principali hobby erano l'attivit\u00e0 della caccia, le passeggiate e i tavoli da gioco. Tuttavia, abbandon\u00f2 le \"tables Royales\" nel 1724 (perdita di commensalit\u00e0) a favore delle \"petits suppers\" dagli anni 1735.\nLa corte sotto Luigi XVI.\nLa corte costava cara al re, il cui appannaggio era stato ridotto con l'arrivo di Luigi XVI. Ma le uscite rimasero importanti. La spesa totale della corte nel 1789 superava i 35 milioni di lire, ovvero un quindicesimo di tutte le entrate statali. Pertanto, la corte era molto impopolare e contribu\u00ec alla caduta del potere reale sotto la Rivoluzione, tanto pi\u00f9 che Luigi XVI, volendo rimuovere oneri inutili, dovette riacquistarli a caro prezzo e dare ulteriori pegni agli ufficiali per i loro costi alimentari.\nLa corte delle Tuileries.\nL'uso della Corte non aveva riacquistato l'ampiezza di quella sotto Luigi XV (soprattutto per ragioni di bilancio), le regole del galateo andarono pertanto disperse e la Contessa de Genlis dovette scrivere, nel 1818, un \"Dictionnaire critique et raisonn\u00e9 des \u00e9tiquettes de la Cour ou l\u2019esprit des \u00e9tiquettes et des usages anciens\" ad uso della nobilt\u00e0.\nLa corte sotto il Secondo Impero.\nDurante il Secondo Impero, l'imperatore Napoleone III si circond\u00f2 di una corte organizzata e gestita dalla moglie, dall'imperatrice Eugenie de Montijo.\nConsiderata cosmopolita, questa corte era composta dalla famiglia imperiale, dalla Casa dell'Imperatore, dalla Casa Militare, dalla Casa dell'Imperatrice, dalla Casa del Principe Imperiale e da quelle del Principe Napoleone, della Principessa Maria Clotilde e della Principessa Matilde .\nLa corte francese in esilio.\nCorte del Conte di Provenza (1791-1814; 1815).\nDurante il periodo della rivoluzione, i realisti furono esiliati in tutta Europa.\nQuando Napoleone torn\u00f2 durante i Cento giorni, Luigi XVIII and\u00f2 in esilio con la sua corte a Gand.\nSotto l'Ancien R\u00e9gime.\nVedi, Grande ufficio della corona di Francia.\nL'etichetta.\nIl galateo della corte di Francia fu profondamente modificato a partire dal XVI secolo (i Valois introdussero usi italiani) e soprattutto nell XVII secolo (con il contributo di usi della corte di Spagna).\nAmministrazione quotidiana della corte.\nI \u201cmercanti e artigiani privilegiati al seguito della corte\u201d (itineranti poi stabili quando la corte si stabil\u00ec a Versailles) e i \u201cmercanti e semplici artigiani del re\" (siti in luoghi determinati), provvisti di brevetti o di lettere patenti, vennero incaricati di rifornire la corte di generi alimentari (macellaio, droghiere), bevande (limonata, aceto e distillati), vettovaglie (armaiolo, merciaio, fiorista, venditore di tessuti, fascine di legno, libri) e servizi (parrucchiere, stiratore, tappezziere).\nIntrattenimento di corte.\nLa corte francese vide sviluppare successivamente diversi generi musicali attorno al balletto: balletto di corte, commedia-balletto, opera-balletto e atto di balletto."}
{"id": "9151645", "revid": "4252", "url": "https://it.wikipedia.org/wiki?curid=9151645", "title": "Chromadoria", "text": ""}
{"id": "9151646", "revid": "697352", "url": "https://it.wikipedia.org/wiki?curid=9151646", "title": "BAL", "text": ""}
{"id": "9151647", "revid": "1305887", "url": "https://it.wikipedia.org/wiki?curid=9151647", "title": "Alexei Luthor", "text": ""}
{"id": "9151648", "revid": "1924342", "url": "https://it.wikipedia.org/wiki?curid=9151648", "title": "Issam Alnajjar", "text": "Biografia.\nNato ad Amman, si \u00e8 fatto conoscere dopo che il suo brano \"Hadal ahbek\", originariamente uscito nel 2020, \u00e8 esploso su TikTok, totalizzando oltre 3 miliardi di visite sulla piattaforma a livello globale, che ha permesso a Issam di diventare il primo artista a firmare un contratto discografico con la divisione araba della Universal Music Group, fondata dalla Republic Records, oltre a fruttargli un disco d'oro dalla Music Canada. Grazie alla popolarit\u00e0 riscontrata dal pezzo ne sono state registrate due versioni alternative, di cui una con i Loud Luxury e Ali Gatie, che \u00e8 divenuta la sua prima entrata nella Canadian Hot 100, dove ha trascorso quattro mesi all'interno della graduatoria canadese, e che ha segnato la sua prima top ten in Libano. In quest'ultimo paese i brani \"Mn gheirik enti\" e \"Hada ghareeb\", in collaborazione con Elyanna, hanno entrambi dominato la classifica nazionale.\nIl suo album in studio di debutto \"Baree?\" \u00e8 stato messo in commercio il 1\u00ba ottobre 2021 e include anche \"Si tu vuelas\", una collaborazione con Danna Paola e Alok. Il disco \u00e8 stato promosso da un concerto tenutosi presso l'Odeon di Amman. Il cantante \u00e8 stato inoltre incluso nella lista \"30 Under 30\" di \"Forbes Middle East\" per quanto riguarda il 2021."}
{"id": "9151651", "revid": "944090", "url": "https://it.wikipedia.org/wiki?curid=9151651", "title": "Referendum in Bulgaria del 2016", "text": "I referendum in Bulgaria del 2016 si svolsero il 6 novembre 2016, in concomitanza con le elezioni presidenziali. Agli elettori vennero sottoposti tre quesiti per chiedere se erano favorevoli a limitare il finanziamento pubblico dei partiti politici a un lev all'anno per voto valido ricevuto alle precedenti elezioni, l'introduzione del voto obbligatorio nelle elezioni e nei referendum e la modifica del sistema elettorale per l'Assemblea nazionale con il sistema a doppio turno. Per essere vincolante, il numero dei votanti che partecipano al referendum doveva essere pari o superiore al numero che dei votanti alle precedenti elezioni parlamentari del 2014.\nTutte e tre le proposte furono approvate dalla maggioranza dei votanti, ma l'affluenza alle urne (50,81%) fu leggermente inferiore rispetto alle elezioni parlamentari del 2014 (51,05%), pari a circa 12.000 elettori in meno, il che significa che il quorum non \u00e8 stato raggiunto. Tuttavia, poich\u00e9 oltre il 20% degli elettori registrati ha votato a favore, le proposte dovranno essere discusse nell'Assemblea nazionale . L'Assemblea nazionale ha rifiutato per\u00f2 di legalizzare una qualsiasi delle tre domande. \u00c8 stata avviata una causa legale per manipolazione del voto da parte dei promotori, ma la Corte Suprema ha escluso l'invalidit\u00e0 delle operazioni di voto al referendum.\nNonostante l'insufficienza dello 0,2% (12.000 persone) dell'affluenza al referendum per il 51% e per avere effetto obbligatorio, l'affluenza si \u00e8 basata solo sul numero di voti validi, non sul numero di elettori. Alcune sezioni non potevano servire tutti gli elettori in tempi ragionevoli e un numero aspettava in linea e non poteva votare, altre sezioni hanno chiuso prima dell'orario stabilito (20:00) e in alcune sezioni interi urne con schede elettorali venivano rinchiuse nelle sezioni stesse per evitarne lo scrutinio. Secondo la Commissione elettorale sono state escluse dalla sola affluenza oltre 12.000 schede per non avere la busta."}
{"id": "9151652", "revid": "858648", "url": "https://it.wikipedia.org/wiki?curid=9151652", "title": "Alzati! Fuori i Mafiosi!", "text": ""}
{"id": "9151679", "revid": "697352", "url": "https://it.wikipedia.org/wiki?curid=9151679", "title": "Bareiro", "text": ""}
{"id": "9151682", "revid": "729019", "url": "https://it.wikipedia.org/wiki?curid=9151682", "title": "Louis Bonneau", "text": "Biografia.\nNacque a Wissembourg il 7 luglio 1851, figlio di Gilbert e di Madeleine Gnahn. Si arruol\u00f2 nell'arm\u00e9e de terre nel 1868, iniziando a frequentare l'\u00c9cole sp\u00e9ciale militaire de Saint-Cyr, \"Promotion de Suez\", da cui usc\u00ec con il grado di sottotenente il 15 luglio 1870, e immediatamente spedito al fronte per combattere nella guerra franco-prussiana. Combatte nelle battaglie di Borny e di Saint-Privat, rimanendo ferito durante la battaglia di Noisseville (31 agosto 1870). Cadde prigioniero di guerra il 28 ottobre, e rimase a Metz sino al 5 aprile 1871, quando fu rilasciato.\nTenente il 12 settembre 1870, divenne capitano il 2 novembre 1874, e poi professore di geografia presso l'\u00c9cole sp\u00e9ciale militaire de Saint-Cyr l'11 dicembre dello stesso anno. Nel 1884 era professore aggiunto di storia presso l'Ecole sup\u00e9rieure de guerre, e fu promosso maggiore il 17 luglio 1887 e tenente colonnello il 26 dicembre 1893.\nPromosso colonnello il 10 luglio 1898, in quello steso giorno fu nominato comandante del 62e R\u00e9giment d'infanterie. Promosso generale di brigata il 24 marzo 1902, fu posto in disponibilit\u00e0 fino al 2 aprile di quell'anno, quando fu nominato comandante della 3e Brigade de chasseurs. Il 9 aprile 1903 assunse il comando della brigata di cavalleria del II Corpo d'armata.\nIl 1 agosto 1905 divenne comandante della 37e Brigade d'infanterie e delle subdivisioni delle regioni di Guingamp e di Saint-Brieuc. Divenuto generale di divisione il 20 giugno 1906, fu nominato comandante della 41e Division d'infanterie il 29 novembre 1907, per passare al comando del VII Corps d'arm\u00e9e l'8 novembre 1911. Nel frattempo, il 21 agosto 1907, spos\u00f2 la signorina Suzanne H\u00e9l\u00e8ne Augustine Bastard.\nQuando nell'agosto 1914 scoppi\u00f2 la prima guerra mondiale il generale Joseph Joffre, in ossequio al Piano XVII, ordin\u00f2 l'avanzata della armate francesi per recuperare i territori dell'Alsazia e della Lorena perduti durante la guerra franco-prussiana del 1870-71. All'estrema destra dello schieramento francese si trovava il VII Corpo d'armata, con quartier generale a Besan\u00e7on, che entr\u00f2 in Alsazia da sud con l'obiettivo di occupare Colmar e Schlestadt, distruggere i ponti sul Reno, e puntare in un secondo tempo su Strasburgo. L'8 agosto il VII Corpo d'armata occup\u00f2 Mulhouse, ma la controffensiva tedesca costrinse il suo comandante ad evacuare la citt\u00e0 alle 5 di mattina del 9 agosto. Questo fatto fu preso come una intollerabile sconfitta dal generale Joffre, comandante in capo delle truppe francesi. Il 10 agosto, nel tentativo di raddrizzare la situazione in Alsazia, Joffre decise di costituire una nuova armata, designata \"Arm\u00e9e d'Alsace\", e offr\u00ec il comando al generale Pau, che accett\u00f2 immediatamente.\nIl 30 agosto 1914 fu esonerato dal comando del VII Corpo d'armat, e il 24 ottobre posto definitivamente in posizione di riserva. Si spense a Nancy il 28 febbraio 1938."}
{"id": "9151683", "revid": "697352", "url": "https://it.wikipedia.org/wiki?curid=9151683", "title": "BAY", "text": ""}
{"id": "9151685", "revid": "4252", "url": "https://it.wikipedia.org/wiki?curid=9151685", "title": "Ancylostoma", "text": "Gli anchilostomi (Ancylostoma ) rappresentano un genere di nematodi che comprende alcune specie di \"hookworm\".\nTassonomia.\nTra le sue specie si annoverano:"}
{"id": "9151689", "revid": "4252", "url": "https://it.wikipedia.org/wiki?curid=9151689", "title": "Ancilostoma", "text": ""}
{"id": "9151690", "revid": "4252", "url": "https://it.wikipedia.org/wiki?curid=9151690", "title": "Anchilostoma", "text": ""}
{"id": "9151691", "revid": "4252", "url": "https://it.wikipedia.org/wiki?curid=9151691", "title": "Anchilostomi", "text": ""}
{"id": "9151692", "revid": "697352", "url": "https://it.wikipedia.org/wiki?curid=9151692", "title": "BEK", "text": ""}
{"id": "9151697", "revid": "697352", "url": "https://it.wikipedia.org/wiki?curid=9151697", "title": "BEY", "text": ""}
{"id": "9151700", "revid": "767487", "url": "https://it.wikipedia.org/wiki?curid=9151700", "title": "Marlina, omicida in quattro atti", "text": "Marlina, omicida in quattro atti (\"Marlina si Pembunuh dalam Empat Babak\") \u00e8 un film indonesiano del 2017, diretto da Mouly Surya.\nTrama.\nAtto 1. Sull'isola Sumba, Marlina \u00e8 in lutto per la perdita del marito. Un gruppo di sette uomini, guidati dal vecchio Markus, arriva a casa della donna con l'intenzione di derubarla del suo bestiame e violentarla. Quando chiedono di essere nutriti e alloggiati, lei coglie l'occasione per avvelenarne la maggior parte con brodo di pollo. Decapita poi Markus e brucia il suo strumento musicale (uno jungga).\nAtto 2. Qualche tempo dopo, Marlina fa un giro sull'autobus locale, dove incontra Novi che \u00e8 incinta e sta per ricongiungersi con il marito violento Umbu. A loro si unisce un'anziana con una dote di due cavalli per il matrimonio del nipote. Lungo la strada, altri due ladri (tra cui Franz) scoprono i cadaveri causati da Marlina e la inseguono. Dirottano l'autobus, ma Marlina scappa con uno dei cavalli. Sul cammino, Marlina \u00e8 perseguitata dalla visione di un senza testa che suona lo jungga.\nAtto 3. Marlina si presenta alla locale stazione di polizia e denuncia il tentativo di rapina e stupro nonch\u00e9 il suo stato di legittima difesa. La polizia sembra crederle, ma insiste sul fatto che non pu\u00f2 continuare le indagini per almeno un mese mentre aspettano i fondi coi quali potranno acquistare l'attrezzatura del test di stupro. In un warung locale, Marlina fa amicizia con una ragazza.\nAtto 4. Alla fine, Novi trova Umbu. Lui, credendo che un parto podalico sia un segno di infedelt\u00e0, la colpisce e la fa trovare da Franz, che la minaccia per far attirare Marlina a casa. I tre si incontrano nell'abitazione, e a Novi si rompono le acque. Lei prende in considerazione di uccidere Franz, ma ha piet\u00e0 di lui. Franz riunisce la testa di Markus con il suo cadavere e lo mette accanto a quello del marito mummificato di Marlina. Mentre Novi gli prepara una zuppa di pollo sotto costrizione, Franz violenta Marlina, per poi venire decapitato dall'altra. Avviene il parto. Il giorno dopo, Marlina e Novi escono di casa con il bambino.\nProduzione.\nLe riprese del film si sono svolte nel tardo 2016 sulla stessa isola Sumba (esterni) e a Jakarta (interni).\nDistribuzione.\nLa premi\u00e8re mondiale del film ha avuto luogo il 24 maggio 2017 alla settantesima edizione del Festival di Cannes (sezione \"Quinzaine des R\u00e9alisateurs\").\nIl 7 settembre 2017, il film \u00e8 stato presentato al Toronto International Film Festival.\nIn Indonesia, la data di uscita del film \u00e8 stata il 16 novembre 2017, mentre in Italia il 18 gennaio 2018."}
{"id": "9151701", "revid": "944090", "url": "https://it.wikipedia.org/wiki?curid=9151701", "title": "Referendum in Danimarca del 1916", "text": ""}
{"id": "9151702", "revid": "104265", "url": "https://it.wikipedia.org/wiki?curid=9151702", "title": "Mojtaba Goleij", "text": ""}
{"id": "9151704", "revid": "74173", "url": "https://it.wikipedia.org/wiki?curid=9151704", "title": "Referendum costituzionale in Danimarca del 1920", "text": "Il referendum costituzionale in Danimarca del 1920 si svolse il 6 settembre 1920 per apportare le modifiche alla Costituzione della Danimarca che dal 1915 erano state necessarie per facilitare la riunificazione dello Jutland meridionale nel regno di Danimarca. Le modifiche sono state approvate dal 96,9% dei votanti, con un'affluenza del 49,6%. Un totale di 614.227 dei 1.291.745 elettori registrati ha votato a favore, il che significa che il 47,6% degli aventi diritto aveva votato per le proposte, al di sopra del quorum del 45% richiesto dalla costituzione."}
{"id": "9151731", "revid": "1543377", "url": "https://it.wikipedia.org/wiki?curid=9151731", "title": "Assedio del castello del canonicato di Ross", "text": "Lassedio del castello del canonicato di Ross fu uno scontro combattuto tra il 1569 ed il 1573 nell'ambito della guerra civile mariana tra l'ormai deposta regina Maria di Scozia e suo figlio Giacomo VI di Scozia, ancora infante, coadiuvato dal suo consiglio di reggenza. Lo scontro si risolse in una faida tra il Clan Mackenzie ed il Clan Munro, che erano tra i pi\u00f9 potenti del Ross-shire. I problemi iniziarono quando John Leslie, vescovo di Ross garant\u00ec a suo cugino Leslie, signore di Balquhair, il diritto ed il titolo di castellano sul castello del canonicato di Ross assieme alla gestione delle terre da esso dipendenti. Il vescovo Leslie era stato segretario della regina Maria. La sua reputazione, ad ogni modo, alla luce di quanto avvenuto, era quella di un personaggio intenzionato a trarre profitti personali per la sua famiglia dai beni della sua chiesa. Nonostante questi privilegi, il reggente James Stewart, I conte di Moray, agendo in nome dell'infante Giacomo VI, concesse la custodia del medesimo castello a Andrew Munro, V signore di Milntown.\nIl reggente Moray, figlio illegittimo di re Giacomo V di Scozia, promise al vescovo di Leslie le terre della baroniadi Fintry a Buchan in cambio della cessione del castello e delle terre annesse alla sua causa. Questo piano venne interrotto quando, nel gennaio del 1570, James Stewart, il reggente di Moray venne colpito ed assassinato, impedendo ad Andrew Munro di Milntown di ottenere difatti il castello ed i titoli con le terre del canonicato; ma questo non lo fece desistere da occupare il castello locale.\nI Mackenzie, tutt'altro che compiaciuti dal vedere i loro potenti vicini, i Munro, prendere possesso del castello, fecero pressione perch\u00e9 vi rinunciassero ma ovviamente senza successo.\nI Munro decisero di tentare un nuovo approccio con il nuovo reggente del consiglio di Giacomo VI, Matthew Stewart, IV conte di Lennox, il quale decise di supportare la loro causa. La situazione divenne ancora pi\u00f9 complessa quando il conte di Lennox venne anch'egli ucciso nel settembre del 1571. Il reggente successivo, John Erskine, conte di Mar, successivamente diede anch'egli la sua approvazione ad Andrew Munro per mantenere il possesso del castello, ma il conte di Mar mor\u00ec nell'ottobre del 1572 dopo una breve malattia che secondo alcune fonti sarebbe da ricondurre ad un avvelenamento.\nI Mackenzie reputavano i Munro come degli usurpatori di propriet\u00e0 loro personali. Pertanto si portarono ad assediare il castello locale. I Munro difesero il castello per tre anni perdendo molte vite ma causando perdite anche presso i loro nemici. Infine nel 1573 i Munro decisero di cedere il castello ai Mackenzie con un atto di pacificazione, sotto i termini del quale i Munro vennero ricompensati delle spese sostenute per l'occupazione militare del castello.\nDurante la minore et\u00e0 di Giacomo VI, che ufficialmente termin\u00f2 nel 1578, i Munro di Milntown, col loro capoclan Robert Mor Munro, XV barone di Foulis, ottenne in carico le terre della Corona di Ross e di Black Isle. Il 31 ottobre 1578, Giacomo VI concesse il castello ed i \"luoghi del canonicato\" ad Henry Stewart, III lord Methven. Il canonicato venne dato ad Alexander Hepburn (m. 1578), successore di John Lesley, vescovo di Ross, portatosi in esilio con la regina Maria. Lord Methven ricevette le entrate delle terre sino alla nomina del nuovo vescovo di Ross. Nel luglio del 1589, Giacomo VI giunse al canonicato di persona per portarsi in visita al luogo."}
{"id": "9151735", "revid": "125961557", "url": "https://it.wikipedia.org/wiki?curid=9151735", "title": "Episodi di The Rookie (quarta stagione)", "text": "La quarta stagione della serie televisiva The Rookie \u00e8 trasmessa negli Stati Uniti d'America, sul canale ABC, dal 26 settembre 2021.\nIn Svizzera la stagione \u00e8 trasmessa dal 5 gennaio 2022 su RSI LA1.\nIn Italia la stagione \u00e8 trasmessa in prima visione assoluta su Rai 2 dal 9 gennaio 2022.\nLa vita e la morte.\nTrama.\nLopez e West vengono presi dagli uomini della \"Fiera\". Mentre Lopez viene rapita e portata via, West viene ucciso nel tentativo di salvarla. Grey ed Evers chiedono l'aiuto della DEA, ma sono respinti dalle complicazioni politiche del caso. Grey e Chen hanno il compito di trovare il sicario di West mentre gli altri devono salvare Lopez. Nolan, Bradford e Harper arruolano Max, che d\u00e0 loro un elicottero e armi per la loro missione. Evers chiede aiuto a un criminale per sapere dove Lopez sia stata portata in cambio di favori futuri e scopre che \u00e8 stata portata in Guatemala. Una volta arrivato il gruppo pianifica di assaltare il luogo dove Lopez \u00e8 rinchiusa ma il piano fallisce a causa delle precauzioni prese dalla Fiera. Nolan e gli altri ricorrono al loro piano di riserva ovvero usare Evers per introdurlo nella casa usando il pretesto di un accordo con la Fiera. In realt\u00e0, Evers induce il travaglio in Lopez per farsi portare in ospedale cos\u00ec che gli altri possano intervenire e salvarli. Per\u00f2 la Fiera divide i due portando Lopez in ospedale e dando l'ordine di uccidere Evers. Bradford e Harper tendono un'imboscata all'ospedale e salvano Lopez, che uccide la Fiera mentre stanno per fuggire in elicottero. Nolan salva Evers dai restanti scagnozzi venendo poi recuperati con l'elicottero dagli altri. Grey grazie a un indizio lasciato da West cattura il suo assassino. Tre mesi dopo, nasce il figlio di Lopez ed Evers, che chiamano Jackson in onore di West e Nolan \u00e8 ufficialmente un poliziotto. \nCinque minuti.\nTrama.\nBradford viene promosso sergente e guida l'appello mentre un nuovo rookie, Aaron Thorsen, viene consegnato a Harper. Dopo la prima giornata Harper \u00e8 convinta che il ragazzo non abbia quello che serve per diventare un poliziotto a causa dei ricordi della sua incriminazione per aver presumibilmente ucciso il suo compagno di stanza a Parigi. Tuttavia, Thorsen prende coraggio e le spiega di essere motivato a diventare un poliziotto, portandola a cambiare idea. Nolan e Chen fermano una donna per eccesso di velocit\u00e0, che si rivela la famigerata ladra Claire Ivey, pi\u00f9 volte fuggita alla cattura anche per la mancanza di prove. Il dipartimento teme una rapina imminente, ma riesce a fermarla con la sua banda e a prevenire la rapina travestendosi da convoglio mirato, grazie a Thorsen che li scopre coinvolti nello stesso omicidio su cui lui e Harper stavano lavorando. Nolan chiede a Bailey di uscire per un appuntamento, ma lei decide di rompere con lui in via preventiva; tuttavia lui riesce a convincerla che pu\u00f2 cambiare e provare una prima relazione insieme.\nSulla linea di fuoco.\nTrama.\nNolan e Chen devono occuparsi dell'incendio di una casa e salvano un uomo intrappolato all'interno. Dopo che l'incendio \u00e8 spento, i vigili del fuoco di Los Angeles scoprono un corpo carbonizzato all'interno. Dall'autopsia si comprende che \u00e8 stato ucciso prima che l'incendio venisse appiccato. Durante una pausa, Nolan, Chen, Bradford, Harper e Webb sono coinvolti in una sparatoria dove un cecchino prende di mira un veicolo di scorta privato. Il cecchino fugge, Harper e Thorsen scoprono che ha ricevuto un addestramento militare. Nolan e Chen indagano sul corpo carbonizzato e interrogano Aidan Merritt, che li tiene brevemente in ostaggio nella sua stessa casa prima che Nolan riesca ad arrestarlo. Wesley \u00e8 costretto a lavorare per Elijah Stone a causa del debito contratto per il salvataggio di Lopez in Guatemala, mettendo a rischio la sua carriera. Stone lo incarica di difendere Merritt. Lopez indaga sull'incendio e sulla piscina sospetta, rivelando a Nolan e Bailey che si sono verificati pi\u00f9 incendi in Arizona e suggerendo che un serial killer \u00e8 a piede libero.\nRosso fuoco.\nTrama.\nLopez torna al lavoro, mentre Nolan indaga su una presunta lite domestica in cui una moglie \u00e8 fuggita dalla casa del marito. Nolan in seguito trova la donna, Linda Charles, che cammina disorientata in un vicolo e parla una lingua straniera. Il marito e il suo assistente arrivano e puntano le pistole su di loro. Tutti e tre si rivelano in seguito agenti russi, con Linda Charles, vero nome Katharine Antonov, che \u00e8 diventata una traditrice. Harper e Thorsen indagano su un incidente stradale che coinvolge una bicicletta, in cui il ciclista \u00e8 stato portato via dal conducente. Harper rintraccia l'auto rubata in un magazzino dove trova la vittima svenuta. Mentre sta per inseguire il sospettato, il magazzino va in fiamme ma riesce a fuggire con la vittima. Nolan e Bailey scoprono una chiavetta USB che Antonov ha perso nella sua auto di pattuglia, finendo sotto il mirino dell'ex agente russo; alla fine l'FBI arresta Antonov. Lopez conclude che l'incendio del magazzino \u00e8 stato causato dallo stesso aggressore dell'episodio precedente. Elijah Stone fa uccidere Aidan Merritt dopo che Evers non riesce a trovare un modo per liberarlo, fungendo da ultimo avvertimento per lui.\nTutto pu\u00f2 succedere.\nTrama.\nNel giorno di Halloween a Los Angeles, come sempre, succede il finimondo. Nolan e Harper intervengono per arrestare, in un parco, una persona impazzita. Si comporta come fanno gli zombie in televisione, ma scoprono in ospedale che la donna ha preso la nuova droga in circolazione chiamata Boom X. Nolan riceve la visita del fratellastro Pete e scopre che la ragazza di quest'ultimo teme di essere incinta e lui fugge in preda al panico scappando dall'eventuali responsabilit\u00e0 come fece il loro padre. Chen assiste una vicina di casa in una disputa economica con i due cacciatori di fantasmi che l'anziana ha ingaggiato perch\u00e9 pensa che il suo appartamento sia infestato. I cacciatori vogliono farle pagare pi\u00f9 soldi del prezzo pattuito. A Lopez viene affidato il caso e la signora Crouch, la vittima della truffa, decide di lasciar perdere. Chen e Tamara indagano sui presunti fantasmi solo per scoprire che un'altra vicina \u00e8 stata aggredita da uno stalker. Le due capiscono, ricostruendo la storia del palazzo insieme a Lopez, che il criminale si nasconde in uno dei vecchi passaggi nel palazzo. Proprio mentre sta per aggredire un'altra vittima, la poliziotta Chen riesce a fermarlo e ad arrestarlo. Bradford incontra un'altra persona in preda agli effetti della Boom X. Lui e Nolan assoldano Pete, come informatore e per indossare un microfono e comprare la droga, riuscendo cos\u00ec a catturare il fornitore. Pete quando sembra aver messo la testa a posto e pronto ad affrontare il ruolo di padre scopre che la sua fidanzata non \u00e8 incinta. Harper finita a letto per sbaglio con l'ex marito, scopre che vuole chiedere alla nuova fidanzata di sposarlo.\nPoetica giustizia.\nTrama.\nBradford \u00e8 incaricato da Gray di convincere l'ufficiale veterano Jerry McGrady a ritirarsi, ma decide di portarlo con s\u00e9 in pattuglia. Nolan, Chen e Harper iniziano a indagare su una mappa del tesoro che Nolan e Harper hanno trovato arrestando un vandalo. Bradford e McGrady si uniscono alla caccia, e un vecchio caso di quest'ultimo risulta essere collegato a esso. Decifrano gli indizi poetici, che li portano a civili che si fanno del male a vicenda, anche nella caccia al tesoro. Nolan, Harper e Chen rintracciano gli indizi in una vecchia metropolitana abbandonata degli anni 1920 e sono costretti ad affrontare due uomini armati. L'intera stazione di polizia si congeda da McGrady dopo che lui stesso ha annunciato il suo ritiro. Nolan, Bailey e Lopez continuano le indagini sul serial killer piromane, che Nolan sospetta essere il tenente di Bailey, Fred Mitchell, dopo aver scoperto nel suo garage benzina uguale a quella usata dal piromane; in seguito Bailey, avvisata dei sospetti di Nolan, s'introduce in casa del suo tenente e trova un orologio appartenente a una delle vittime. Proprio quando stanno arrivando con un mandato di perquisizione, la casa di Mitchell esplode.\nLotta contro il fuoco.\nTrama.\nBailey \u00e8 gravemente ferita nell'esplosione e deve usare le stampelle. Lopez, Nolan e Harper riaprono l'indagine sull'incendio doloso dopo che un collega di Bailey ha svelato che Fred era in ospedale in Nevada al momento degli omicidi. Concludono anche che il vero assassino stava cercando di incastrarlo. Bradford e Chen indagano su diversi casi di utilizzo di sostanze illegali, come parti di animali in estinzioni o benzodiazepine, usate nel trucco, nelle creme per la pelle o in prodotti dimagranti. Tra le rivali si scatena la corsa per salvarsi dalle accuse e ognuna di loro rivela un segreto dell'altra, finch\u00e9 si arriva ad Astom che ha in programma di far uccidere suo marito da un sicario. Bradford va sotto copertura fingendosi sicario e arresta la donna in questione dopo averle fatto ammettere il reato. Nolan viene rapito dal vero assassino, che si scopre essere Marcus, il vicino di Fred. Quest'ultimo vuole divertirsi uccidendo Nolan prima di cambiare identit\u00e0 e sparire da Los Angeles. Inizia cosi una sorta di caccia in cui Nolan \u00e8 la preda. Nolan ingaggia una dura lotta e riesce a fuggire. Ma quando viene sorpreso da Marcus, riesce a usare un auto per investirlo e arrestarlo. Evers continua i suoi rapporti per Elijah Stone, in particolare deve far scarcerare un criminale. Per poterlo fare deve screditare un testimone. Chiama la polizia e fa arrestare il testimone per porto abusivo d'arma. Avendo raggiunto il suo limite a seguito di un quasi pestaggio di Elijah, a causa di una mancanza di comunicazione da parte sua, decide di dire la verit\u00e0 a Lopez.\nColpisci e scappa.\nTrama.\nLopez chiede a Evers di registrare tutto quando \u00e8 in contatto con Elijah Stone, ma rifiuta a causa della riservatezza tra avvocato e cliente. Nolan e Lopez arrivano per parlare con il cittadino Marvin Reynolds, ma lui spara loro e scappa, diventando un criminale ricercato. La sorella di Bradford arriva a Los Angeles per vendere la casa del padre. Harper e Thorsen cercano il camper di Reynolds, dove scoprono armi e un manifesto. Le d\u00e0 anche un consiglio quando lei rivela che il suo ex marito vuole trasferirsi con la figlia a San Francisco, e Harper decide di combattere la battaglia per la custodia di sua figlia. La polizia mette all'angolo Reynolds all'USS Iowa Museum e alla fine gli spara. Bradford decide di unirsi a sua sorella, ma si rifiuta di visitare il padre e sostiene ufficialmente anche Nolan come rappresentante sindacale. Lopez costruisce un caso RICO contro Stone, ma scopre che Evers l'ha detto a Gray e hanno in programma di usarlo come informatore."}
{"id": "9151736", "revid": "123463100", "url": "https://it.wikipedia.org/wiki?curid=9151736", "title": "Emma Coriandoli", "text": ""}
{"id": "9151739", "revid": "124680539", "url": "https://it.wikipedia.org/wiki?curid=9151739", "title": "Luigi Maria Parisio", "text": "Biografia.\nNacque il 18 dicembre 1783 a Napoli da Camillo e Marianna Rossi, originari di Celico in Calabria Citeriore.\nIl 24 settembre 1808 fu consacrato presbitero. \nIl 31 gennaio 1827 fu nominato vescovo di Venosa da Papa Leone XII. La consacrazione avvenne il successivo 16 aprile per opera di Francesco Saverio Maria Felice Castiglioni, cardinale vescovo di Frascati e futuro Papa Pio VIII; i co-consacranti furono Pietro Caprano, arcivescovo titolare di Iconio e Francesco Tiberi, arcivescovo titolare di Atene.\nAppena un mese dopo, il 26 maggio Parisio fu nominato vescovo di Gaeta.\nIl 31 dicembre 1848 Pio IX elev\u00f2 la sede di Gaeta ad arcidiocesi; Parisio divenne quindi il primo arcivescovo di Gaeta. Tra i vari privilegi concessi alla chiesa gaetana vi fu anche quello del pallio.\nMor\u00ec il 26 gennaio 1854 a 70 anni.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "9151740", "revid": "104458", "url": "https://it.wikipedia.org/wiki?curid=9151740", "title": "Campionati svedesi di sci alpino 1996", "text": "I Campionati svedesi di sci alpino 1996 si svolsero a S\u00e4rna nel mese di marzo. Il programma incluse gare di discesa libera, supergigante, slalom gigante, slalom speciale e combinata, sia maschili sia femminili.\nTrattandosi di competizioni valide anche ai fini del punteggio FIS, vi parteciparono anche sciatori di altre federazioni, senza che questo consentisse loro di concorrere al titolo nazionale svedese.\nRisultati.\nUomini.\nSlalom gigante.\nData: 29 marzo\nSlalom speciale.\nData: 30 marzo\nDonne.\nSlalom gigante.\nData: 28 marzo\nSlalom speciale.\nData: 30 marzo"}
{"id": "9151765", "revid": "1305772", "url": "https://it.wikipedia.org/wiki?curid=9151765", "title": "Lost Judgment", "text": "Lost Judgment \u00e8 un videogioco del 2021, spin-off della serie \"Yakuza\", sviluppato dallo studio giapponese Ry\u016b ga Gotoku e pubblicato da SEGA il 24 settembre 2021.\nIl gioco vanta la comparsa di Takuya Kimura come protagonista, ed \u00e8 tradotto nei testi sia in lingua inglese che in lingua italiana, mentre il parlato \u00e8 sia in giapponese che in inglese."}
{"id": "9151766", "revid": "1073227", "url": "https://it.wikipedia.org/wiki?curid=9151766", "title": "Flubber - Un professore tra le nuvole", "text": ""}
{"id": "9151767", "revid": "4252", "url": "https://it.wikipedia.org/wiki?curid=9151767", "title": "Rhabditia", "text": "La sottoclasse Rhabditia \u00e8 composta principalmente da nematodi parassiti (in particolare fra gli Strongylida), sebbene vi siano anche alcune specie a vita libera (in particolare tra i Rhabditida). I loro fasmidi (strutture sensoriali posteriori) sono ben sviluppati, mentre gli anfidi (strutture sensoriali anteriori) sono poco sviluppati o assenti in questo gruppo.\nIn un sistema di classificazione alternativo, sono trattati come sottordine Rhabditina, con gli ordini qui classificati come infraordini. Inoltre, i Diplogasterida, che a volte sono considerati una sottoclasse monotipica, sono probabilmente meglio collocati nei Rhabditia. D'altra parte, la vecchia collocazione degli Ascaridida in Rhabditia al posto di Spiruria sembra ingiustificata. I Rhabditida contengono un certo numero di famiglie che probabilmente sono meglio collocate nei Tylenchia; in alternativa, quest'ultimo gruppo pu\u00f2 essere unito del tutto con i Rhabditia."}
{"id": "9151771", "revid": "6923", "url": "https://it.wikipedia.org/wiki?curid=9151771", "title": "Strongyloides", "text": "Strongyloides (dal greco \"strongylos\", \u00abtondo\u00bb, + \"eidos\", \u00abrassomiglianza\u00bb), anguillula, o threadworm \u00e8 un genere di piccoli parassiti nematodi, appartenente alla famiglia Strongylidae, che si trova comunemente nell'intestino tenue dei mammiferi (in particolare dei ruminanti), che sono caratterizzati da un ciclo di vita insolito che coinvolge una o pi\u00f9 generazioni di vermi adulti a vita libera.\nTassonomia.\nIl genere comprende le seguenti specie:\nStrongiloidosi.\nL'infezione umana, strongiloidosi, \u00e8 causata principalmente da \"Strongyloides stercoralis\", diffuso in tutte le regioni tropicali, o da \"Strongyloides fuelleborni\", un parassita dei primati nei tropici africani e asiatici e dell'uomo nei tropici africani e in Nuova Guinea. Altre specie comprendono \"Strongyloides papillosus\" che si riscontra in bovini, suini, pecore, capre, conigli e ratti, \"Strongyloides ransomi\" che si trova nei maiali e \"Strongyloides ratti\", che si trova nei ratti.\nIl trattamento per l'infezione da strongiloide \u00e8 a base di ivermectina o tiabendazolo."}
{"id": "9151772", "revid": "300067", "url": "https://it.wikipedia.org/wiki?curid=9151772", "title": "Slavica Jocovic", "text": ""}
{"id": "9151774", "revid": "92723", "url": "https://it.wikipedia.org/wiki?curid=9151774", "title": "Teodevino di Porto", "text": "Biografia.\nTeodevino fu abate di Gorze dal 1126 fino al 1133 circa, quando fu elevato a cardinale vescovo di Porto, carica che mantenne fino alla morte pur risiedendo solo per brevissimi tratti del suo episcopato nel territorio della propria diocesi. Divenne inoltre sottoscrittore dei privilegi solenni papali tra il 7 giugno 1135 e il 15 giugno 1150.\nTeodevino era l'unico cardinale tedesco della sua epoca. Per questo motivo era particolarmente influente nella curia romana, fungendo spesso da legato pontificio in Germania (seppur non sempre in maniera ufficiale). Era amico intimo di Corrado III di Germania e lo sostenne nella sua ascesa al trono nel 1138: non solo presenzi\u00f2 alla sua elezione a Coblenza, ma fu addirittura lui stesso, il 13 marzo, ad incoronarlo solennemente Re dei Romani ad Aquisgrana, dato che l'arcivescovo di Colonia, Arnoldo di Randerath, cui sarebbe spettato questo compito, era stato da poco eletto e non aveva ancora ricevuto il pallio. In quanto cardinale, partecip\u00f2 alle elezioni papali del 1144 e del 1145. Prima della seconda crociata, nel 1145, la curia lo invi\u00f2 nuovamente oltralpe nel tentativo di mediare in alcune dispute politiche interne con la speranza che una risoluzione avrebbe permesso alla nobilt\u00e0 tedesca di partecipare alla crociata. Prese poi parte alla crociata in qualit\u00e0 di rappresentante pontificio al seguito di Corrado e nel 1147 partecip\u00f2 al concilio tenutosi a Tolemaide tra l'imperatore tedesco, il re Luigi VII di Francia e il re Baldovino II di Gerusalemme.\nAll'indomani della fallita crociata, quando la reputazione dell'imperatore era in declino, Ruggero II di Sicilia convinse Teodevino a scrivere a Corrado per persuaderlo che i normanni non fossero nemici, bens\u00ec alleati dei crociati. Questa operazione faceva parte di un pi\u00f9 ampio disegno volto a rompere l'alleanza da poco stabilita tra il Sacro Romano Impero e i Bizantini, ai quali Ruggero desiderava sottrarre dei territori. Secondo l'abate Sugerio, Goffredo, vescovo di Langres, che viaggiava al seguito Luigi VII di Francia ed Eleonora d'Aquitania, potrebbe aver avuto un'influenza notevole sulle missive di Teodevino; l'evidente sentimento antibizantino di Teodevino infatti, molto diffuso nella curia dell'epoca, ebbe un ruolo non trascurabile nei negoziati. L'intera trattativa, tuttavia, fu condotta senza l'appoggio di papa Eugenio III, la cui politica era pi\u00f9 moderata (e antisiciliana). Eugenio inform\u00f2 persino Wibaldo di Stavelot che l'opinione di Teodevino, cos\u00ec come quella di Bernardo di Chiaravalle, non era in linea con il pensiero papale e doveva quindi essere ignorata.\nQualche tempo dopo il 15 giugno 1150, Teodevino fu nuovamente inviato come legato in Terra Santa, dove mor\u00ec, molto probabilmente il 7 marzo 1151. Tuttavia, alcuni documenti suggeriscono che abbia preso parte all'elezione papale del 1153, nella quale fu eletto papa Anastasio IV, e che sia morto poco dopo a Roma."}
{"id": "9151776", "revid": "1318658", "url": "https://it.wikipedia.org/wiki?curid=9151776", "title": "Hotel Vittoria (Meina)", "text": "LHotel Vittoria o Victoria, pi\u00f9 conosciuto con il nome di Hotel Meina, \u00e8 stata una struttura alberghiera di Meina, luogo di una delle stragi dell'Eccidio del Lago Maggiore. \nStoria.\nGi\u00e0 nei primi anni del 900 era presente l'albergo con il nome di \"Hotel Pensione Zanetta\", successivamente rinominato con il nuovo nome \"Hotel Meina\". Di propriet\u00e0 della famiglia Violante, fu acquistato nel 1938 dall\u2019intraprendete imprenditore turco Alberto Behar, che a Milano commerciava in tappeti di lusso e aveva aperto un cinema ad Arona. L\u2019Hotel fu completamente restaurato, in stile littorio, prima della guerra, trasformandolo in edificio pi\u00f9 moderno con circa 70 camere e fu rinominato \"Grand Hotel Victoria\". Il 15 Settembre 1943, le SS occuparono l'hotel tra le 9 e le 9,30 della mattina: sbarrarono tutte le uscite e catturarono 16 ebrei che furono identificati e rinchiusi in un'unica stanza all\u2019ultimo piano. \nAlberto Behar, il titolare, e la sua famiglia, ebrei con cittadinanza turca, vengono rinchiusi insieme agli altri prigionieri. Successivamente Alberto Behar viene prelevato da due soldati nazisti e condotto al comando di Baveno. Grazie all'intervento del console turco - amico e ospite presso la villa dei Behar a Meina in seguito al bombardamento del consolato a Milano\u00a0\u2013minacciando di scatenare un incidente diplomatico riusc\u00ec a imporre ai tedeschi la liberazione di Alberto Behar (poich\u00e9 la Turchia era ancora un paese neutrale). Pur sotto sequestro, i Behar possono girare per l\u2019albergo ma con l\u2019assoluto divieto di uscire. Solo pi\u00f9 tardi riuscirono a scappare e raggiungere la Svizzera. Dopo una settimana, nelle notti del 22 e del 23 settembre, gli ebrei tenuti prigionieri furono uccisi: i loro corpi furono gettati con delle zavorre nel lago, a qualche centinaio di metri di distanza del paese, verso il confine con Arona.\nAlcuni corpi affiorarono il giorno seguente e vennero riconosciuti dagli abitanti. Sui tragici eventi \u00e8 stato scritto un libro di Marco Nozza e fu girato anche un film, Hotel Meina, del regista Carlo Nizzani. \nDopo alcuni decenni di inutilizzo e abbandono, l'Hotel, ormai pericolante, fu demolito nel 2009. Al suo posto oggi sorge una parte dei giardini del lungolago, dove sono presenti alcuni memoriali per ricordare le vittime innocenti di quella strage."}
{"id": "9151777", "revid": "56620", "url": "https://it.wikipedia.org/wiki?curid=9151777", "title": "Piero De Masi", "text": "Conosciuto per avere contribuito a salvare centinaia di cileni che scappavano dalle violenze in seguito al colpo di stato del generale Pinochet nel 1973.\nBiografia.\nFormazione.\nSi \u00e8 laureato in Scienze Politiche presso l'Universit\u00e0 di Roma \nil 12 luglio 1960.\nCarriera diplomatica.\nDe Masi \u00e8 entrato in carriera diplomatica nel 1964 ed ha prestato servizio in numerose sedi diplomatiche: Strasburgo, Durban, Santiago del Cile, Praga, Madrid e Berlino. \u00c8 stato il primo Ambasciatore d'Italia in Namibia dal 1990 al 1996 e successivamente Console generale d'Italia a Boston (1998 - 2002) e ad Amsterdam (2002 - 2004).\nColpo di Stato in Cile.\nDe Masi si trovava in servizio come Incaricato d'affari all'Ambasciata d'Italia a Santiago del Cile nel 1973, durante il Colpo di Stato organizzato dal Generale Augusto Pinochet. De Masi era il funzionario di pi\u00f9 alto grado in servizio presso l'Ambasciata, essendo assente l'Ambasciatore. Immediatamente dopo il colpo di stato alcune persone (anche famiglie con bambini) cominciarono a rifugiarsi presso l'ambasciata. De Masi chiese istruzioni al Ministero degli Esteri, ma non ricevette alcuna risposta. Per diversi mesi il numero dei cileni in fuga rifugiatisi presso l'Ambasciata continu\u00f2 ad aumentare. De Masi fu costretto a comprare numerosi materassi di tasca propria, per offrire un giaciglio agli ospiti, che erano presenti in numero di oltre 50 per stanza. Grazie all'opera di De Masi centinaia di oppositori del regime cileno ebbero salva la vita e poterono partire per un esilio in Italia.\nLe vicende dell'Ambasciata d'Italia a Santiago del Cile sono state anche il soggetto principale del film documentario Santiago, Italia, realizzato da Nanni Moretti nel 2018, e nel quale De Masi, insieme a Roberto Toscano hanno un ruolo centrale. \n\u00c8 morto a Roma il 13 ottobre 2021."}
{"id": "9151778", "revid": "729019", "url": "https://it.wikipedia.org/wiki?curid=9151778", "title": "Attacco all'ambasciata degli Stati Uniti d'America a Saigon", "text": "L' attacco all'ambasciata statunitense di Saigon ebbe luogo il 31 gennaio 1968, durante le prime fasi dell'Offensiva del Tet, lanciata dalle forze nordvietnamite contro le maggiori citt\u00e0 del Vietnam del Sud.\nNelle prime ore del mattino, un commando di 19 militari Viet Cong del battaglione d'\u00e9lite C-10 del genio guastatori, riusc\u00ec a penetrare nel compound dell'ambasciata, ma venne bloccato prima di accedere al palazzo della cancelleria, dopo un intenso scontro a fuoco con 2 soldati del 716 \u00b0 Battaglione della Polizia Militare e con i 3 marines a guardia dell'ambasciata. Fatto esplodere il muro perimetrale, attorno alle 02,50, i genieri vietnamiti cercarono di entrare nell'ambasciata dalla breccia, ma i primi due penetrati furono uccisi dalla Polizia miliare. I due agenti vennero poi uccisi dagli altri genieri che riuscirono ad entrare nell'edificio. Nell'edificio erano presenti anche due civili, lavoratori vietnamiti e 6 civili dipendenti dell'ambasciata. Vennero esplosi numerosi colpi d'arma da fuoco e la situazione si risolse solo dopo le 4 e 20 del mattino con l'arrivo di truppe americane di rinforzo comandate dal generale William Westmoreland, che all'alba entrarono nell'edificio uccidendo i soldati nordvietnamiti scampati all'intenso scontro a fuoco. Al termine dello scontro rimasero uccisi 4 soldati del Military Police Corps e un marine per parte americana e 18 dei 19 vietnamiti (l'unico superstite fu fatto prigioniero).\nNonostante il fallimento dell'attacco, la vicenda ebbe un profondo impatto politico e psicologico negli Stati Uniti, dimostrando la fallibilit\u00e0 e debolezza dei loro apparati di sicurezza e vigilanza e incrementando le critiche della opinione pubblica statunitense sulla opportunit\u00e0 della guerra in Vietnam."}
{"id": "9151779", "revid": "104458", "url": "https://it.wikipedia.org/wiki?curid=9151779", "title": "Campionati svizzeri di sci alpino 1996", "text": "I Campionati svizzeri di sci alpino 1996 si svolsero a Melchsee-Frutt/Engelberg, a S\u00f6renberg e a Verbier tra il 16 marzo e il 9 aprile. Il programma incluse gare di discesa libera, supergigante, slalom gigante, slalom speciale , sia maschili sia femminili.\nOltre agli sciatori svizzeri, poterono concorrere al titolo anche gli sciatori di nazionalit\u00e0 liechtensteinese, mentre gli atleti delle altre federazioni, pur prendendo parte alle competizioni, potevano ottenere solo prestazioni valide ai fini del punteggio FIS.\nRisultati.\nUomini.\nDiscesa libera.\nData: 20 marzo\nLocalit\u00e0: Melchsee-Frutt/Engelberg\nSupergigante.\nData: 9 aprile\nLocalit\u00e0: Verbier\nSlalom gigante.\nData: 15 marzo\nLocalit\u00e0: Melchsee-Frutt/Engelberg\nSlalom speciale.\nData: 24 marzo\nLocalit\u00e0: S\u00f6renberg\nDonne.\nDiscesa libera.\nData: 21 marzo\nLocalit\u00e0: Melchsee-Frutt/Engelberg\nSlalom gigante.\nData: 23 marzo\nLocalit\u00e0: Melchsee-Frutt/Engelberg\nSlalom speciale.\nData: 24 marzo\nLocalit\u00e0: Melchsee-Frutt/Engelberg"}
{"id": "9151780", "revid": "599013", "url": "https://it.wikipedia.org/wiki?curid=9151780", "title": "Pier Francesco de' Rossi", "text": "Durante la sua vita il de' Rossi ebbe un notevole successo: considerato un legale bravissimo, e tra i numerosi ruoli ricoperti (fra i quali Avvocato concistoriale nel 1620, avvocato del fisco e della Camera Apostolica nel 1642; promotore della fede, Referendario di segnatura, Consultore dell'inquisizione, prelato della Congregazione dell'Immunit\u00e0 e prefetto dell'Archivio Segreto Vaticano), Pier Francesco \u00e8 ricordato altres\u00ec come rettore dell'universit\u00e0 romana. In pi\u00f9, il de' Rossi nobilit\u00f2 la sua famiglia acquisendo nel 1642 il possesso di Poggio Sommavilla, con il relativo titolo di marchese e, nel 1657, divenne anche conte di Foglia, centro di cui era diventato padrone poco prima.\nBiografia.\nGiovinezza.\nPier Francesco, appartenente all'antica ed illustre famiglia dei Rossi, nacque, da Ortensio Rossi (1559-1622) e da Elisabetta Colangeli, probabilmente a Roma nel 1591. Il padre Ortensio fu un benestante mecenate (commissario generale della Reverenda Camera apostolica dal 1610). \nCarriera.\nPier Francesco ebbe un successo ancor maggiore di quello del padre. Nel 1611 prese la laurea in utroque e nel 1620 divenne avvocato concistoriale.\n Pier Francesco segu\u00ec le orme del padre, completando la sistemazione della cappella nella Madonna del Rifugio, dotandola adeguatamente e stabilendo come eleggere il cappellano. Egli eresse una seconda cappella, con relativa cappellania, nella tenuta di S. Giovanni, dimostrandosi cos\u00ec erede della piet\u00e0 cristiana del genitore e del suo desiderio di acquisire maggior importanza sociale. Lo attesta anche il fatto che, superata la celebrazione provinciale del padre, fu commemorato nella capitale pontificia da un monumento funebre eretto nella chiesa di San Giovanni dei Fiorentini e decorato da un bel busto di Domenico Guidi.\nMatrimonio.\nNel 1624 spos\u00f2 Aurelia Caccia, figlia del cavaliere Pietro e di Drusilla di Paolo Coperchi, quest'ultimo avvocato concistoriale originario di Collevecchio, e ne ebbe una ricca dote. Anche i suoi figli Giuseppe Ortensio e Giacomo Gregorio si distinsero nella carriera forense.\nMonumento funebre di Pier Francesco de' Rossi 1673-1674 nella Basilica di San Giovanni Battista dei Fiorentini.\nDescrizione tecnica.\nIl transetto della Basilica di San Giovanni dei Fiorentini \u00e8 arricchito, tra i vari busti, da quello commemorativo di Pier Francesco de' Rossi, ad opera di Domenico Guidi. Il monumento \u00e8 costituito da un'edicola delimitata da due lesene che sostengono un timpano spezzato e decorato alla sommit\u00e0 da uno stemma gentilizio. Al centro, entro un ovale, il busto del defunto e, al di sotto, una grande lapide rettangolare con incisa l'iscrizione dedicatoria.\nStoria.\nPur non figurando nel contratto stipulato tra Carlo Lorenzo de' Rossi, figlio del giurista defunto nel 1673 e il capomastro Vincenzo Giovannini (datato 2 maggio 1674), il primo richiese espressamente che a realizzarlo fosse il Guidi, cui forn\u00ec la maschera funebre del defunto (Giometti, 2010). Data la collocazione in alto dell'opera, Guidi potrebbe averne affidato la realizzazione a uno dei collaboratori. Guidi esegu\u00ec un altro ritratto del de' Rossi per la sua famiglia (oggi scomparso). Nel Settecento una copia di maggiori dimensioni del busto fu inserita in una memoria funebre situata nel corridoio della sacrestia di San Giovanni in Laterano.\nTornando al monumento, lo stesso conclude la serie dei quattro cenotafi caratterizzati dallo stesso disegno originariamente progettato da Felice della Greca per accogliere il busto di Antonio Barberini, morto nel 1559.\nCome appartenente della famiglia romana dei Rossi.\nOrigini.\nAntichissima casata romana, apparsa alla storia con Albertus Rubeus nel 1116, pu\u00f2 considerarsi la famiglia Rossi o de' Rossi: quella di cui si vede ancora il sepolcro in San Giovanni Laterano e che portava la seguente Arma: d'argento alla fiamma di rosso; capo d'argento caricato di una rosa di rosso, sostenuto da una fascia ondata di nero. Matteo de' Rossi, romano, fu Senatore di Roma nel 1242; taluni di questa famiglia furono Conservatori, e fra essi, appunto, Pier Francesco de' Rossi (che divenne anche Marchese e Conte), padre di Giuseppe Ortensio e di Giacomo Gregorio, avvocati concistoriali; talaltri furono, nei secoli, nobili in Roma. Gabriellis de Rubejs, nel 1517, fu patrizio romano e Conte Palatino; Scipione nel 1692 era priore dei Caporioni. Al secolo XX un ramo \u00e8 rappresentato da Claudio, di Mario, fu Azzelio.\nDiscendenza.\nPier Francesco de' Rossi e Aurelia Caccia ebbero almeno tre figli:"}
{"id": "9151794", "revid": "1784425", "url": "https://it.wikipedia.org/wiki?curid=9151794", "title": "Ronald dela Rosa", "text": "Membro dell'Accademia Militare Filippina e gi\u00e0 Capo della polizia di Davao, nella seconda parte degli anni duemiladieci si \u00e8 distinto come uno dei principali volti nell'ambito della guerra alla droga nell'arcipelago come Capo della Polizia nazionale filippina. Dopo il suo ritiro nel 2018 \u00e8 stato nominato brevemente Direttore-generale del Bureau of Corrections, per poi essere eletto al Senato delle Filippine l'anno successivo. \nBiografia.\nNasce nel \"barangay\" Bato di Santa Cruz, municipalit\u00e0 dell'allora provincia di Davao (oggigiorno la provincia di Davao del Sur), figlio di Teodoro Diamaton dela Rosa Sr. (1937-1995) e Anesia Cruspero Marapon. Cresciuto in un contesto di povert\u00e0, durante l'adolescenza svolge le mansioni di portatore di pesce presso il mercato comunale e di bigliettaio di autobus.\nSi iscrive quindi in pubblica amministrazione all'Universit\u00e0 statale di Mindanao ma interrompe i suoi studi per arruolarsi all'Accademia Militare Filippina nel 1982. Terminato il periodo di studi nel 1986, ottiene un master in pubblica amministrazione e un dottorato di ricerca, rispettivamente nel 1998 e nel 2006, presso l'Universit\u00e0 delle Filippine sud-orientali (USeP).\nDurante la propria giovent\u00f9 frequenta inoltre dei corsi all'Accademia dell'FBI e alla Ranger School negli Stati Uniti d'America, e da \"sky marshal\" con la polizia federale australiana. In questo periodo, la corporatura robusta e muscolosa gli vale il soprannome di \"Bat\u00f3\" (parola filippina che letteralmente significa roccia), che lo avrebbe accompagnato per tutta la vita.\nGli inizi nella polizia filippina.\nEntra a far parte della polizia filippina dopo la rivoluzione EDSA del febbraio 1986, come tenente dell'oggi defunto Philippine Constabulary (PC), il corpo di gendarmeria filippino, a Davao. A seguito dell'abolizione del PC con conseguente nascita della Polizia nazionale filippina (PNP), viene nominato capo ispettore dell'Ufficio regionale di polizia della citt\u00e0. \nA Davao instaura fin da subito un solido rapporto lavorativo e di profonda amicizia con il Sindaco della citt\u00e0 Rodrigo Duterte, figlio dell'ex primo cittadino Vicente ed emerso in quegli anni nello scenario politico locale. Designato come direttore di polizia nella provincia di Compostela Valley e poi direttore del PNP presso il Camp Crame di Quezon City, durante la presidenza di Gloria Macapagal-Arroyo torna quindi a Davao dove ricopre incarichi sia come direttore che come prefetto.\nCapo della polizia di Davao.\nNel gennaio 2012 \u00e8 designato come Capo della polizia di Davao dalla Sindaca Sara Duterte, figlia di Rodrigo. Qui si distingue per l'implementazione di una campagna antidroga \u2013 l'Operazione Tokhang o Oplan Tokhang (il termine \"tokhang\" \u00e8 la contrazione delle parole cebuane \"toktok\", \"bussare\", e \"hangyo\", \"richiedere\"), dove agenti di polizia visitano personalmente le abitazioni dei sospetti identificati, invitandoli a cambiare stile di vita e a costituirsi \u2013 volta a sradicare il consumo e il traffico di stupefacenti nella citt\u00e0, oltre che per la cattura di una banda criminale specializzata in furti d'auto e il salvataggio dell'imprenditrice sinofilippina Sally Chua. Si fa inoltre promotore della campagna Oplan Pakgang, che aveva lo scopo di sensibilizzare i giovani davaoe\u00f1i riguardo i pericoli legati alla criminalit\u00e0 e alle attivit\u00e0 illegali.\nTra l'ottobre 2013 e il dicembre 2014 \u00e8 nuovamente assegnato al quartiere generale della Polizia nazionale filippina presso il Camp Crame di Quezon City, dove lavora assieme al suo gruppo d'\"intelligence\". Pi\u00f9 tardi \u00e8 membro della commissione d'inchiesta incaricata di investigare sulla strage di Mamasapano, tragico evento dove avevano perso la vita sia il terrorista malese Marwan che membri delle forze speciali della Polizia (\"Special Action Force\" o SAF) e dei gruppi terroristici islamisti del Fronte di Liberazione Islamico Moro (MILF) e Combattenti per la Libert\u00e0 del Bangsamoro Islamico (BIFF). \nAlcuni giorni prima delle elezioni presidenziali del 2016 viene rimosso dall'incarico di generale di brigata del Reactionary Standby Support Force (RSSF) per alcuni post a sostegno del candidato Rodrigo Duterte sul servizio di rete sociale Facebook, violando cos\u00ec il criterio di apoliticit\u00e0 o neutralit\u00e0 politica imposto a qualsiasi membro delle forze armate in periodo di campagna elettorale.\nCapo della polizia nazionale filippina.\nIl 1\u00ba luglio 2016, giorno seguente all'insediamento ufficiale di Duterte al Malaca\u00f1an, \u00e8 selezionato dal Presidente come nuovo Capo della Polizia nazionale filippina in sostituzione dell'ilocano Ricardo Marquez, ritiratosi in anticipo per favorire la sua ascesa. La sua nomina stravolge le gerarchie all'interno della polizia nazionale, basate in gran parte sul criterio dell'et\u00e0 anagrafica.\nPromosso a direttore generale del PNP, si distingue sin da subito per l'implementazione dell'Oplan Tokhang su scala nazionale, divenendo per questo il volto principale della campagna antidroga filippina subito dopo Duterte. Pur mantenendo un elevato consenso tra la popolazione, la lotta al narcotraffico e alla criminalit\u00e0 del nuovo governo porta a un rapido incremento delle uccisioni extragiudiziarie nel paese, soprattutto nella fascia pi\u00f9 povera della societ\u00e0, e sul fronte internazionale suscita critiche da parte di Stati Uniti d'America e Unione europea, tra gli altri, in tema di diritti umani. Pur definendo la sua campagna \u00abnon perfetta\u00bb, il Capo di polizia ribadir\u00e0 la legalit\u00e0 delle operazioni di polizia e l'importanza della legittima difesa quale scriminante per gli agenti, attribuendo piuttosto gran parte delle uccisioni extragiudiziarie all'azione dei cartelli della droga che \u00abcombattevano l'uno con l'altro\u00bb.\nBench\u00e9 ormai in procinto di ritirarsi dalla Polizia per il raggiungimento dei 56 anni di et\u00e0, nel gennaio 2018 \u00e8 riconfermato da Duterte per altri tre mesi. Dopo il suo congedo \u00e8 nominato direttore-generale del Bureau of Corrections, incarico che ricopre sino al 12 ottobre seguente.\nL'elezione al Senato.\nDopo aver manifestato pi\u00f9 volte il desiderio di entrare nel mondo della politica, nell'ottobre 2018 annuncia la sua candidatura al Senato delle Filippine in vista delle parlamentari del 2019. Tesseratosi al PDP-Laban e forte dell'\"endorsement\" di Duterte, che aveva sempre difeso in periodo di campagna elettorale in merito alle rigide politiche di ordine pubblico imposte nel primo triennio, \u00e8 eletto Senatore con oltre 19 milioni di voti. \nAlla camera alta il neofita senatore si pronuncia a favore della reintroduzione della pena capitale nell'arcipelago, da lui ritenuta una valida soluzione ai crimini pi\u00f9 efferati, e al passaggio al federalismo del Paese asiatico, due delle principali promesse elettorali di Duterte nel 2016. \nL'8 ottobre 2021, ultimo giorno disponibile per la presentazione delle candidature, ufficializza a sorpresa la sua partecipazione alle presidenziali del 2022, completando di fatto con Christopher Go il \"tandem\" presentato dalla fazione Cusi del PDP-Laban alle elezioni. La corsa al Malaca\u00f1an del Senatore nasce infatti per volont\u00e0 del partito che, per sua stessa ammissione, lo aveva avvisato solamente all'ultimo momento. Nei mesi precedenti il PDP-Laban era andato incontro a una brusca scissione causata da attriti interni, con un'altra fazione capeggiata da Manny Pacquiao che aveva invece deciso di appoggiare la candidatura dell'ex pugile e del suo vice Lito Atienza. "}
{"id": "9151809", "revid": "388006", "url": "https://it.wikipedia.org/wiki?curid=9151809", "title": "Marilyn ha gli occhi neri", "text": "Marilyn ha gli occhi neri \u00e8 un film italiano del 2021 diretto da Simone Godano.\nTrama.\nLa mitomane Clara Pagani e il nevrotico Diego fanno parte di un centro diurno di riabilitazione per persone disturbate che vengono prese sotto la guida dello psichiatra Paris, il quale pi\u00f9 volte le esorta a portare il fuori (la realt\u00e0) all'interno (il loro mondo). Per questo, inizialmente invita gli anziani del quartiere al laboratorio di cucina per il pranzo dove Diego prepara loro da mangiare, rispettando, per\u00f2 la sua filosofia: si cucina un piatto solo.\nClara a causa del suo disturbo posta sui social false recensioni di un nuovo ristorante, il \"Monroe\", e ne informa Diego il quale decide di trasformare il centro nel ristorante anche nel tentativo di recuperare il suo rapporto con la figlia che \u00e8 stata data in affido esclusivo alla ex moglie.\nClara, inizialmente restia, accetta e nel progetto vengono coinvolti anche gli altri pazienti del centro: Sosia, che \u00e8 convinto che tutte le persone siano sosia in quanto il vero io \u00e8 altrove, Susanna, che soffre della sindrome di Tourette, Chip, che crede di esser spiato e Gina, una ragazza con disturbi relazionali.\nIncredibilmente, l'apertura del ristorante fa il tutto esaurito con i clienti attirati sia dalle false recensioni del locale sia dallo spettacolo del personale in servizio. Ad una serata nella quale \u00e8 presente anche la figlia di Diego, Clara lo bacia ma lui la respinge, la ragazza delusa scatena il panico nel locale dove nel frattempo era giunta la polizia.\nI due, arrestati, vengono poi rilasciati grazie all'intercessione di Paris il quale, comunque, allontana Clara dal centro. Diego, invece, nel frattempo riceve delle offerte lavorative in ristoranti di lusso ma non \u00e8 soddisfatto perch\u00e9 ritiene che manchi sempre qualcosa, ovvero l'amica Clara che lo aveva apprezzato sempre con tutti i suoi difetti.\nDiego, allora, va dalla ragazza e le confessa il suo amore e i due si baciano.\nProduzione.\nLe riprese sono state fatte a Roma tra il 2 novembre e il 19 dicembre 2020.\nMiriam Leone, che ha gli occhi verdi, ha recitato con le lenti a contatto scure, come vuole il titolo del film.\nColonna sonora.\nIl brano dei titoli di coda \u00e8 \"Nei tuoi occhi\", musica di Andrea Farri, scritto e cantato da Francesca Michielin.\nPromozione.\nIl primo trailer del film \u00e8 stato diffuso il 16 settembre 2021.\nDistribuzione.\nPresentato in anteprima il 2 ottobre 2021 al Bif&amp;st di Bari, il film \u00e8 stato distribuito nelle sale cinematografiche italiane a partire dal 14 ottobre 2021."}
{"id": "9151812", "revid": "177966", "url": "https://it.wikipedia.org/wiki?curid=9151812", "title": "Chikae Ide", "text": "Biografia.\nDebutta nel 1966 sulla rivista di target sh\u014djo \"Ribon\" dell'editore Sh\u016beisha con la serie \"Yakko no Sindbad\", firmandosi . Due anni dopo pubblica sulla stessa rivista lo spokon \"Viva! Volleyball\"; la serie ottiene un grande successo e inaugura la collana di \"tank\u014dbon\" della rivista intitolata \"Ribon Mascot Comics\".\nDopo gli inizi con storie per bambine, Ide si \u00e8 spostata gradualmente verso target pi\u00f9 adulti scrivendo storie per giovani donne nella collana Harlequin e per ragazzi. Ha realizzato le versioni a fumetti di vari romanzi di Seiichi Morimura.\nUna sua tavola a colori tratta dal fumetto \"Viva! Volleyball\", esposta anche alla mostra del 2017-2018 \"Mangasia\" al Palazzo delle Esposizioni di Roma, \u00e8 stata usata dallo stilista Alessandro Michele per abiti e accessori della collezione autunno/inverno 2018-2019 della casa di moda italiana Gucci.\nSua figlia \u00e8 la fumettista Kayono."}
{"id": "9151813", "revid": "124488530", "url": "https://it.wikipedia.org/wiki?curid=9151813", "title": "Henning G\u00f6de", "text": "Vita.\nSi iscrisse all'Universit\u00e0 di Erfurt nel semestre estivo del 1464. Ottenne il baccalaureato nelle arti liberali nel 1466 e il titolo di \"magister artium\" nel 1474. Nel 1478 fu inviato dalla citt\u00e0 di Erfurt a Roma per ottenere il permesso di trasferire il convento di suore di St. Cyriaxberg e costruire al suo posto un castello, la Cittadella di Cyriaksburg. Nel 1486 ottenne la \"Licentia gradum sumendi\" e da allora tenne lezioni all'universit\u00e0. Il 26 ottobre 1489 divenne dottore in utroque iure (diritto civile e diritto canonico) e fu accettato come membro della facolt\u00e0 di giurisprudenza.\nCome avvocato fu consulente dei consigli comunali di varie citt\u00e0, soprattutto nel nord della Germania. Eccellente oratore, fu al servizio di varie case principesche, che rappresent\u00f2 alle diete, nei parlamenti statali e ai negoziati di pace. Fu anche membro retribuito del consiglio comunale di Erfurt. Il prestigio e l'influenza in tal modo acquisiti gli consentirono di essere eletto rettore dell'Universit\u00e0 di Erfurt nel semestre invernale del 1486 e del 1489. Quando divenne decano della facolt\u00e0 di giurisprudenza, ricevette l'incarico di canonico della chiesa collegiata della Beata Vergine Maria\".\"\nNon pregiudizialmente ostile alle nuove idee, ammoniva gli studenti dagli eccessi della Scolastica e si mostrava aperto agli apporti dell'umanesimo allora emergente. I suoi scritti giuridici si caratterizzano per chiarezza e brevit\u00e0, ed esprimono il senso del reale di G\u00f6de e la sua grande disposizione per la pratica legale, sebbene dal punto di vista scientifico non si elevino al di sopra degli standard medi dell'epoca.\nNel 1509 a Erfurt scoppi\u00f2 una rivolta della popolazione (nota come \"il grande anno di Erfurt\") contro il consiglio comunale, che aveva dilapidato le finanze del comune e aumentato le tasse sugli artigiani e sui ceti popolari. G\u00f6de, che in quanto consigliere comunale era in stretto contatto con il comune, il 13 luglio di quell'anno dovette fuggire dalla citt\u00e0 per motivi di sicurezza. Si rec\u00f2 allora a Gotha per mettersi a disposizione dei Wettin come consigliere principesco. Nell'estate del 1510 gli fu offerta da Federico il Saggio la cattedra di preside della facolt\u00e0 di giurisprudenza di Wittenberg, citt\u00e0 di residenza dell'elettore sassone. L'8 ottobre accett\u00f2 l'offerta e divenne perci\u00f2 anche prevosto della Chiesa del castello di Wittenberg, dove tenne delle lezioni sul titolo dei Decretali \"de constitutionibus\".\nDopo la fuga da Erfurt, la reputazione di G\u00f6de a Wittenberg sembr\u00f2 aumentare anzich\u00e9 diminuire. Il futuro cancelliere sassone Gregor Br\u00fcck e altri lodarono le sue attivit\u00e0 di insegnamento. In qualit\u00e0 di consigliere nel 1519-1520 accompagn\u00f2 l'elettore di Sassonia all'elezione di Carlo V a Imperatore. Le trattative diplomatiche, le procedure elettorali e infine l'incoronazione di Carlo V impegnarono molti mesi, e avendo probabilmente G\u00f6de riferito di queste vicende ai suoi uditori a Wittenberg, \u00e8 sorta la leggenda che egli sia stato il primo a tenere lezioni di \"diritto costituzionale\" in Germania.\nG\u00f6de non capiva la teologia della Riforma, che stava emergendo attraverso Martin Lutero, e dubitava della sua seriet\u00e0; nei confronti della Curia romana sostenteva di avere un atteggiamento indipendente e neutrale. Seppe per\u00f2 mantenere il sangue freddo ai tempi della bolla pontificia Exsurge Domine del 15 giugno 1520, in risposta alle 95 tesi di Lutero, sostenendo che la bolla non avrebbe potuto fare molti danni all'Universit\u00e0 di Wittenberg a causa della sua natura informale e irrituale. Perci\u00f2 si \u00e8 a volte voluto vedere in G\u00f6de il vero giurista della Riforma, sebbene egli non abbia mai abbandonato la confessione cattolica e Lutero non lo avesse in stima (G\u00f6de, diceva Lutero, \"non sapeva molto di Dio\")\nNel 1516 ci fu una riconciliazione con il consiglio di Erfurt e G\u00f6de rientr\u00f2 in citt\u00e0, ma torn\u00f2 immediatamente a Wittenberg e vi mor\u00ec celibe e senza figli. Era ricco, possedeva un patrimonio di 15.000 fiorini e una casa a Erfurt, che furono ereditati dall'Universit\u00e0 di Wittenberg e destinati a borse di studio. Trov\u00f2 la sua ultima dimora nella chiesa del castello di Wittenberg, dove si trova una targa in bronzo sulla tomba, fusa da Peter Vischer a Norimberga. Una targa identica pu\u00f2 essere vista nela cattedrale di Erfurt, dove G\u00f6de era canonico."}
{"id": "9151821", "revid": "76963", "url": "https://it.wikipedia.org/wiki?curid=9151821", "title": "Darren Goldstein", "text": "Biografia.\nHa iniziato la sua carriera nel 1999 inizialmente recitando in serie televisive. Al cinema ha recitato in diversi film tra cui \"Limitless e La ragazza del treno.\"\nVita privata.\n\u00c8 sposato dal 2010 con l'attrice Katie Finneran da cui ha avuto due figli: Ty Michael (2011) e Wes (2012)."}
{"id": "9151839", "revid": "270833", "url": "https://it.wikipedia.org/wiki?curid=9151839", "title": "Tour de France 2022", "text": "Il Tour de France 2022, centonovesima edizione della \"Grande Boucle\" e valido come ventitreesima prova dell'UCI World Tour 2022, si svolger\u00e0 dal 1\u00ba al 24 luglio 2022 su un percorso lungo 3\u00a0332 km, suddiviso in ventuno tappe, con partenza da Copenaghen in Danimarca e arrivo, come da tradizione, sugli Champs \u00c9lys\u00e9es a Parigi."}
{"id": "9151841", "revid": "33888", "url": "https://it.wikipedia.org/wiki?curid=9151841", "title": "Francesco Giancotti", "text": "Biografia.\nDocente nelle universit\u00e0 di Roma, L'Aquila, Catania e Torino, forn\u00ec edizioni commentate di autori quali Virgilio, Publilio Siro, Seneca. Oltre a diversi studi e monografie sul \"De rerum natura\", cur\u00f2 un'edizione critica del poema, con commento e traduzione, pubblicata da Garzanti nel 1994 e pi\u00f9 volte ristampata. Allo studio degli scrittori latini affianc\u00f2 quello del suo conterraneo Tommaso Campanella, di cui cur\u00f2 l'edizione critica e commentata delle \"Poesie\" pubblicata nella Nuova Universale Einaudi nel 1998 e riedita da Bompiani nel 2013."}
{"id": "9151848", "revid": "89688", "url": "https://it.wikipedia.org/wiki?curid=9151848", "title": "Palazzo delle esposizioni", "text": ""}
{"id": "9151849", "revid": "1201880", "url": "https://it.wikipedia.org/wiki?curid=9151849", "title": "Boobpedia", "text": "Boobpedia \u00e8 un'enciclopedia libera online per adulti in lingua inglese, lanciata nell'ottobre 2006. \nL'enciclopedia creata sul modello di Wikipedia, \u00e8 un archivio di voci riguardanti il sesso femminile, principalmente di celebrit\u00e0, modelle e pornostar maggiorate, dotate di un seno ragguardevole. Il sito conta 40.348 voci create (dato aggiornato al 30 dicembre 2021).\nStoria.\nIl sito venne creato sul modello di Wikipedia nell'ottobre 2006, dall'utente Hexvoodoo. Nata come enciclopedia libera online, modificabile da qualsiasi utente esattamente come Wikipedia, il sito si concentra sulla catalogazione di celebrit\u00e0, modelle e pornostar formose, che abbiano come caratteristica principale un seno prosperoso. Il nome dell'enciclopedia nasce proprio dalla fusione tra le parole \"boobs\" (definizione volgare di \"tette\" in inglese) e \"pedia\", estratto della parte finale della parola \"Wikipedia\".\nCaratteristiche del sito.\nIl sito \u00e8 caratterizzato da 10 categorie principali che suddividono al suo interno delle sottocategorie, dove vengono inserite le varie voci.\nLa categoria \"Adult models\" (tradotto in italiano \"\"modelli adulti\") archivia le voci riguardanti le modelle che mostrano esplicitamente i genitali. \nLa categoria \"Asian\" (tradotto in italiano \"asiatico\") \u00e8 dedicata alle modelle che provengono dall'Asia orientale.\nLa categoria \"BBW\" (letteralmente \"Big Beautiful Woman\", in italiano \"donna grossa bellissima\") si concentra sulle donne formose.\nLa categoria \"By website\" (tradotto in italiano \"dal sito web\") indicizza tutte le voci dedicate ai siti pornografici.\nLa categoria \"Celebrities\" (tradotto in italiano \"celebrit\u00e0\") archivia le voci delle celebrit\u00e0 di ogni genere.\nLa categoria \"D cup\" o\"38D bra\" (tradotto in italiano \"D coppa\", \"38D reggiseno\") archivia le modelle in base alla proporzione della coppa del reggiseno, che si aggira intorno alla quinta.\nLa categoria \"DD cup\" (tradotto in italiano \"DD coppa\") archivia le modelle che portano oltre la quinta di seno.\nLa categoria \"MILF\" (letteralmente \"Mother I'd Like to Fuck\", tradotto in italiano \"Madre che mi piacerebbe scopare\") indicizza le voce di donne mature.\nLa categoria \"Natural boobs\" (tradotto in italiano \"tette naturali\") indicizza tutte le modelle con seni naturali.\nLa categoria \"Porn stars\" (tradotto in italiano \"stella del porno\"\") cataloga tutte le pornostar dotate."}
{"id": "9151850", "revid": "247222", "url": "https://it.wikipedia.org/wiki?curid=9151850", "title": "I due romanzi di Teresa Desqueyroux", "text": ""}
{"id": "9151854", "revid": "22475", "url": "https://it.wikipedia.org/wiki?curid=9151854", "title": "Kawasaki Ninja 1000", "text": "La Kawasaki Ninja 1000 (chiamata anche a seconda dei mercati Ninja 1000 SX, Z 1000 S o Z 1000 SX) \u00e8 una motocicletta prodotta dalla casa motociclistica giapponese Kawasaki dal 2011.\nProfilo e contesto.\nA spingere la moto c'\u00e8 un motore a quattro cilindri in linea frontemarcia dalla cilindrata totale di 1043 cm\u00b3 (con l'alesaggio da 77,0 mm e la corsa da 56,0 mm), con distribuzione bialbero a 16 valvole raffreddato a liquido e con iniezione elettronica di carburante. Il motore \u00e8 derivato dalla coeva Z1000 come anche parte del telaio in alluminio a doppio tubo, ma con una diversa ergonomia, un serbatoio pi\u00f9 capiente e altri elementi pi\u00f9 orientati al comfort. La Ninja 1000 \u00e8 dotata anche del limitatore elettronico di velocit\u00e0 fissato a 300 km/h (186 mph).\nStoria.\nNel 2014 ha subito alcune migliorie e aggiornamenti come una migliore risposta dell'acceleratore e l'aggiunta del controllo della trazione con tre modalit\u00e0, insieme a due settaggi della centralina. Altre modifiche hanno interessato i freni, le sospensione riviste nello smorzamento e gli ammortizzatori. Sono stati rinnovati anche gli specchietti revisioni, la sella e altri dettagli.\nNel 2017 la moto ha ricevuto una carenatura anteriore pi\u00f9 ampia e un cupolino pi\u00f9 alto, oltre che all'aggiunta di fanali a LED pi\u00f9 luminoso che sostituisce la precedenti lampadine alogene. C'\u00e8 una nuova elettronica di del controllo della trazione e l'ABS \u00e8 diventato di serie. Il peso dichiarato aumenta a circa 235 kg.\nAltre modifiche hanno interessato il cruscotto ridisegnato con nuovi indicatori e strumenti. Anche l'impianto di scarico \u00e8 stato modificato per adeguarsi alle normative Euro 4.\nNel 2020 viene uniformata la nomenclatura: a differenza delle versioni precedenti che avevano 2 nomi diversi (Z 1000 SX o Ninja 1000) in base al mercato in cui era in vendita la moto, ora il nome Ninja 1000 SX viene utilizzato in tutti i paesi. In concomitanza di ci\u00f2 sono state apportate le seguenti modifiche:"}
{"id": "9151863", "revid": "1718925", "url": "https://it.wikipedia.org/wiki?curid=9151863", "title": "Impundulu", "text": ""}
{"id": "9151865", "revid": "1543377", "url": "https://it.wikipedia.org/wiki?curid=9151865", "title": "Battaglia di Tillieangus", "text": "La battagliadi Tillieangus fu uno scontro combattuto il 10 ottobre 1571 tra il clan Gordon ed il clan Forbes presso White Hill di Tillyangus, Aberdeenshire, Scozia. Questa fu parte della guerra civile mariana nella quale i Gordon supportarono Maria di Scozia ed i Forbes supportarono suo figlio, Giacomo VI di Scozia.\nBattaglia.\nIl 10 ottobre 1571, delle forze cattoliche al comando di Sir Adam Gordon avevano preso lavia di Edimburgo per unirsi a quelle di George Gordon, conte di Huntly. Questi si opponevano alle forze protestanti del clan Forbes, al comando di \"Black Arthur\" Forbes, il figlio minore del VI lord Forbes. Le forze si incontrarono presso White Hill di Tillyangus, dove i Gordons risultarono vittoriosi. Black Arthur Forbes venne ucciso in battaglia. On the Gordon side, John Gordon of Buckie was killed.\nLa battaglia venne menzionata in una lettera del vescovo di Galloway al conte di Shrewsbury il 16 novembre 1571. Questi menziona la morte di 36 gentiluomini dei Forbes e del fratello di lord Forbes, assieme a 100 prigionieri tra i quali il figlio minore dello stesso lord Forbes.\nArcheologia.\nAttorno ai primi anni dell'Ottocento, una gran quantit\u00e0 di ossa umane venne ritrovata sul sito dello scontro e si ritiene che esse facessero parte di una fossa comune della battaglia di Tillieangus."}
{"id": "9151867", "revid": "15756", "url": "https://it.wikipedia.org/wiki?curid=9151867", "title": "Honda Crosstourer", "text": "La Honda Crosstourer (reso graficamente CrossTourer) chiamata anche Honda VFR1200X, \u00e8 un motociclo prodotto dal 2012 al 2016 dalla casa motociclistica giapponese Honda.\nStoria.\nPresentato all'EICMA 2011,\nla Crosstourer \u00e8 alimentata da un motore V4 da 1237 cm\u00b3, che \u00e8 una versione rielaborata del motore che viene utilizzato per sulla VFR1200F del 2010. La mappatura della centralina e dell'iniezione del carburante, l'albero a camme e la fasatura delle valvole sono stati tutti rivisti per erogare una potenza inferiore rispetto alla VFR1200F, dichiarata da Honda di 95 kW (127 CV) contro i 127 kW (170 CV) della VFR.\nLa Crosstourer \u00e8 dotata di un classico cambio manuale sequenziale a sei marce o in opzione ad un cambio a doppia frizione (DCT), che consente al pilota di cambiare marcia manualmente senza azionare manualmente la frizione.o di lasciare che sia il cambio stesso a selezionare la marcia appropriata come se fosse una trasmissione automatica. Il sistema DCT viene anch'esso derivato dalla VFR1200F."}
{"id": "9151868", "revid": "92723", "url": "https://it.wikipedia.org/wiki?curid=9151868", "title": "Battaglia di Craibstone", "text": "La battaglia di Craibstone fu uno scontro combattuto il 20 novembre 1571 tra il clan Gordon ed il clan Forbes presso Craibstone, Aberdeenshire, Scozia. Questa fu parte della guerra civile mariana nella quale i Gordon supportarono Maria di Scozia ed i Forbes supportarono suo figlio, Giacomo VI di Scozia.\nLa battaglia.\nCos\u00ec chiamata perch\u00e9 si svolse in prossimit\u00e0 di Craibstone Croft, la battagliavenne vinta dalle forze dei Gordon che batterono quelle dei Forbes costringendole alla ritirata dopo un'ora di scontri e con la perdita di 60 uomini. Secondo il resoconto della battaglia inviato a John Lesley, segretario di Maria di Scozia, entrambe le parti persero 60 uomini sul campo, ed il figlio di William Forbes, VII lord Forbes, Alexander Forbes, venne fatto prigioniero e trasferito al castello di Huntly.\nSecondo la cronaca \"Diurnal of Occurrents\", Alexander Forbes venne accompagnato dai capitani Chisholm e Wedderburn che marciarono con lui da Cowie ad Aberdeen il 20 novembre 1571. Chisholm e Wedderburn, uomini del reggente, comandavano due bande di moschettieri. La loro forza totale era di circa 800 uomini. Adam Gordon di Auchindoun ed il capitano Ker disponevano di una forza di 900 uomini. I Forbes si portarono sul ponte di Aberdeen e combatterono coi loro avversari per un'ora a Craibstone. I Forbes si ritirarono, Chisholm e 300 uomini rimasero uccisi e Alexander Forbes venne catturato assieme a 200 uomini.\nRichard Bannatyne fa menzione di come alcuni cavalieri comandati da Alexander Campbell combatterono pure coi Forbes. Bannatyne riporta pure come i Forbes e le truppe del reggente si fossero portate in realt\u00e0 ad Aberdeen perch\u00e9 a corto di cibo. Adam Gordon si dimostrava riluttante a combattere in quanto non disponeva di artiglieria, ma vide nel contempo l'opportunit\u00e0 di battere i propri avversari. Gli arcieri dei Forbes abbandonarono il campo. La \"Historie of King James Sext\" riporta la presenza di 600 cavalieri. L'inseguimento delle truppe dei Forbes in fuga dur\u00f2 per quattro miglia; il testo, per quanto favorevole ai Gordon, riporta che questi ebbero perdite per un totale di 30 uomini mentre i Forbes ne persero almeno 300 sul campo, anche se tutte le altre fonti sull'argomento riportano generalmente numeri simili tra le due fazioni."}
{"id": "9151876", "revid": "1442080", "url": "https://it.wikipedia.org/wiki?curid=9151876", "title": "The PhotoBookMuseum", "text": "The PhotoBookMuseum (Museo del fotolibro) \u00e8 un museo privato con sede nella citt\u00e0 tedesca di Colonia dedicato esclusivamente al fotolibro come medium artistico potente e significativo della cultura contemporanea. Concentrandosi sul potenziale democratico del mezzo fotolibro, il PhotoBookMuseum promuove mostre, collezioni ed \u00e8 impegnato attivamene nell'esplorazione e sensibilizzazione sulla cultura dei libri fotografici.\nStoria.\nThe PhotoBookMuseum nasce da un'idea dell'editore Markus Schaden nel 2014 come associazione no-profit. Il 19 agosto dello stesso anno, anniversario della prima fotografia di Daguerre, il museo ospitato in un'ex fabbrica di cavi di rame nella zona industriale di Carlswerk \u00e8 stato inaugurato come primo museo al mondo dedicato al fotolibro . Il museo \u00e8 gestito dalla \"Schaden Stiftung\" con sede a Colonia.\n. La caffetterie del PhotoBookMuseum si chiama Caf\u00e9 Lehmitz, un omaggio al famoso locale di Amburgo in cui il fotografo Anders Petersen realizzo alla fine del 1960 alcune famose fotografie pubblicate nel 1978 nel fotolibro \"Caf\u00e9 Lehmitz\" con testo di Roger Anderson."}
{"id": "9151877", "revid": "827882", "url": "https://it.wikipedia.org/wiki?curid=9151877", "title": "Giuseppe Ciocca", "text": "Ciocca viene considerato il pi\u00f9 importante pasticcere italiano della sua epoca, e un pastry chef in anticipo sui tempi. Viene inoltre ricordato per la sua \"Il pasticcere e confettiere moderno\" (1907), che verr\u00e0 edita numerose volte, e per essere stato il massimo esperto di panettoni del periodo.\nBiografia.\nNato nel 1867, a Treviglio, in Lombardia, Giuseppe Ciocca apprese le tecniche di pasticceria a Parigi quando era ancora giovanissimo, per poi collaborare al Giornale dei pasticcieri e confettieri.\nNel 1907, Ciocca pubblic\u00f2 \"Il pasticciere e confettiere moderno\" il suo libro pi\u00f9 celebre e importante. Il tomo ebbe un inaspettato successo, e verr\u00e0 edito undici volte fino al 1959.\n\"Gelati, dolci freddi, rinfreschi, bibite refrigeranti, conserve e composte di frutta e l'arte di ben presentarli\" (1913) elenca numerose specialit\u00e0 di pasticceria fredda. La seconda edizione dell'opera contiene ricette di bevande miscelate come il Monkey Gland e l'Alexander.\nDel suo raro manuale tecnico \"Guida pratica per apprendisti pasticcieri e confettieri\" (1931), Ciocca riport\u00f2 che si tratta dell'\"ABC del pasticciere e confettiere ed \u00e8 destinato a dare le prime indicazioni di quanto si fa in un laboratorio di pasticceria e di confetteria.\" Scopo dell'opera, secondo l'autore, \u00e8 quello di \"formare la base della nuova scuola con un'impronta prettamente moderna, consigliando di adoperare di preferenza i prodotti nazionali e cercando di mettere in valore le nostre specialit\u00e0 regionali\".\nNel corso della sua carriera, Ciocca lavor\u00f2 anche come imprenditore, confettiere e gelatiere, e collabor\u00f2 a diverse riviste gastronomiche, fra cui quella di Arte culinaria della Societ\u00e0 dei cuochi milanesi, di cui fu membro fondatore.\nCiocca mor\u00ec nel 1950."}
{"id": "9151879", "revid": "15756", "url": "https://it.wikipedia.org/wiki?curid=9151879", "title": "Yamaha Niken", "text": "Il Yamaha Niken \u00e8 uno scooter prodotto dalla casa motociclistica giapponese Yamaha Motor dal 2018.\nDescrizione.\nLa Niken \u00e8 una motocicletta a tre ruote dotata di un motore da 845 cm\u00b3, che \u00e8 stata anticipata dalla concept \"MWT-9\" presentata da Yamaha nel 2015. Lo scooter fa parte della linea di motocicli LMW di Yamaha - Leaning Multi Wheel - tra cui \u00e8 compreso anche Yamaha Tricity da 125 cm\u00b3 introdotto nel 2014. Il concetto tecnico che sta alla base del Niken sono la ruota posteriore che fornisce trazione e le due ruote anteriori che danno direzionalit\u00e0 andando a inclinarsi congiuntamente tra loro quando la motocicletta sta effettuando una curva.\nIl nome Niken \u00e8 una parola giapponese che significa \"due spade\", riferendosi al movimento delle due ruote anteriori come se fossero le lame di una spada.\nIl modello \u00e8 stato presentato in veste definitiva ad EICMA nel 2017. Il lancio commerciale in Giappone \u00e8 avvenuto il 13 settembre 2018.\nIl motore a tre cilindri in linea raffreddato ad acqua, \u00e8 meccanicamente identico alle Yamaha MT-09 e Tracer 900, ma ne sono stati modificati rapporto di trasmissione e configurazione della ECU.\nL'ABS (sistema antibloccaggio dei freni) \u00e8 di serie."}
{"id": "9151881", "revid": "125718412", "url": "https://it.wikipedia.org/wiki?curid=9151881", "title": "Yamaha Tricity", "text": "Lo Yamaha Tricity \u00e8 uno scooter prodotto dalla casa motociclistica giapponese Yamaha Motor dal 2014. \nPresentato ad EICMA nel novembre 2013, il Tricity \u00e8 uno scooter a tre ruote, che fa parte della famiglia LMW (\"Leaning Multi Wheel\") come lo Yamaha Niken.\nDescrizione.\nIl Tricity \u00e8 disponibile in tre versioni con motorizzazioni da 125, 155 e 300 cm\u00b3.\nIl modello 125 \u00e8 stato introdotto per la prima volta sul mercato thailandese nell'aprile 2014 e poi sul mercato giapponese nel settembre 2014. Il veicolo \u00e8 stato reso disponibile anche in altri paesi asiatici insieme all'Australia e alla Nuova Zelanda ed \u00e8 stato introdotto sul mercato europeo nel 2015. In Francia \u00e8 stato venduto anche a marchio MBK fino al 2018 come MBK Tryptik.\nLa seconda generazione del modello, con motorizzazione da 300 cm\u00b3, \u00e8 stata introdotta nel 2019, con un nuovo motore da 28 CV e telaio derivato dal TMax."}
{"id": "9151885", "revid": "2166030", "url": "https://it.wikipedia.org/wiki?curid=9151885", "title": "Abaza Siyavush Pasci\u00e0 II", "text": "Biografia.\nPrimi anni.\nEra un servo di K\u00f6pr\u00fcl\u00fc Mehmed Pasci\u00e0, un abile gran visir che mor\u00ec nel 1661. Sposando la figlia di K\u00f6pr\u00fcl\u00fc Mehmed Pasci\u00e0, divenne un parente della potente famiglia K\u00f6pr\u00fcl\u00fc. Insieme ai suoi cognati (K\u00f6pr\u00fcl\u00fc Faz\u0131l Mustafa Pasci\u00e0 e Faz\u0131l Ahmed K\u00f6pr\u00fcl\u00fc), partecip\u00f2 a numerose campagne militari. Nel 1684, Buda (una parte di Budapest, la capitale della moderna Ungheria, allora parte dell'impero ottomano) era stata assediata dagli austriaci sotto il comando di Massimiliano. Siyavu\u015f Pasci\u00e0 prese d'assalto gli austriaci e li costrinse a togliere l'assedio. Questa fu una delle poche vittorie turche nella Grande Guerra Turca.\nGran visierato.\nIl sultano ottomano Mehmet IV (\"il cacciatore\") era disinteresato agli affari di stato, specialmente in guerra. I soldati e gli altri sudditi dell'impero accusarono lui e il gran visir Sar\u0131 S\u00fcleyman Pasci\u00e0 dei fallimenti nella guerra. Nel 1687, l'esercito torn\u00f2 dal fronte e mise in atto un colpo di stato in cui sia il sultano che il gran visir furono costretti ad abdicare e a dimettersi, rispettivamente. Siyavu\u015f divenne il nuovo gran visir il 18 settembre, e S\u00fcleyman II divenne il nuovo sultano l'8 novembre. Tuttavia, Siyavu\u015f non ebbe successo come gran visir. Non riusc\u00ec a controllare le truppe che si accamparono nella periferia di Costantinopoli. I soldati chiesero il pagamento del salario premio (pagamenti tradizionali dei nuovi sultani, in turco: \"C\u00fclus bah\u015fi\u015fi\"). Ma la tesoreria non era in grado di effettuare il pagamento e i soldati causarono disordini in citt\u00e0. Anche se Siyavu\u015f era il loro candidato per il posto, presto cominciarono ad opporsi a Siyavu\u015f e a suo cognato K\u00f6pr\u00fcl\u00fc Mustafa Pasci\u00e0. I giannizzeri fecero irruzione nella sua casa e lo uccisero il 23 febbraio 1688."}
{"id": "9151886", "revid": "123465771", "url": "https://it.wikipedia.org/wiki?curid=9151886", "title": "Kawasaki Z1000 SX", "text": ""}
{"id": "9151892", "revid": "1463849", "url": "https://it.wikipedia.org/wiki?curid=9151892", "title": "Alfa ed Omega (opera)", "text": ""}
{"id": "9151901", "revid": "827882", "url": "https://it.wikipedia.org/wiki?curid=9151901", "title": "Doberge", "text": ""}
{"id": "9151903", "revid": "755885", "url": "https://it.wikipedia.org/wiki?curid=9151903", "title": "Niente (Ultimo)", "text": "Niente \u00e8 un singolo del cantautore italiano Ultimo, pubblicato il 15 ottobre 2021 come quinto estratto dal quarto album in studio \"Solo\".\nDescrizione.\nA proposito del brano, scritto il 26 marzo 2020, Ultimo ha dichiarato: \nVideo musicale.\nIl 15 ottobre 2021 \u00e8 stato pubblicato sul canale YouTube del cantante il videoclip ufficiale del brano, diretto dal duo YouNuts (Niccol\u00f2 Celaia e Antonio Usbergo) e con la partecipazione di Rachele Luschi."}
{"id": "9151904", "revid": "1463849", "url": "https://it.wikipedia.org/wiki?curid=9151904", "title": "Camargo (opera)", "text": ""}
{"id": "9151908", "revid": "827882", "url": "https://it.wikipedia.org/wiki?curid=9151908", "title": "Bermondsey (disambigua)", "text": ""}
{"id": "9151911", "revid": "775372", "url": "https://it.wikipedia.org/wiki?curid=9151911", "title": "Nftables", "text": "nftables \u00e8 un sottosistema del kernel Linux che fornisce il filtraggio e la classificazione dei pacchetti di rete/datagrammi/frame. \u00c8 disponibile dal kernel Linux 3.13 rilasciato il 19 gennaio 2014.\nnftables sostituisce le parti iptables di Netfilter. Tra i vantaggi di nftables rispetto a iptables c'\u00e8 una minore duplicazione del codice e una pi\u00f9 facile estensione a nuovi protocolli. nftables \u00e8 configurato tramite l'utility user-space \"nft\", mentre gli strumenti legacy sono configurati tramite le utility \"iptables\", \"ip6tables\", \"arptables\" ed \"ebtables\".\nnftables utilizza gli elementi costitutivi dell'infrastruttura Netfilter, come gli hook esistenti nello stack di rete, il sistema di tracciamento delle connessioni, il componente di accodamento dello spazio utente e il sottosistema di registrazione.\nnft.\nSintassi della riga di comando.\nUn comando per far cadere qualsiasi pacchetto con indirizzo IP di destinazione 1.2.3.4:\n nft add rule ip filter output ip daddr 1.2.3.4 drop\nSi noti che la nuova sintassi differisce notevolmente da quella di iptables, in cui la stessa regola verrebbe scritta:\n iptables -A OUTPUT -d 1.2.3.4 -j DROP\nLa nuova sintassi pu\u00f2 apparire pi\u00f9 dettagliata, ma \u00e8 anche molto pi\u00f9 flessibile. nftables incorpora strutture dati avanzate come dizionari, mappe e concatenazioni che non esistono con iptables. L'utilizzo di questi pu\u00f2 ridurre significativamente il numero di catene e regole necessarie per esprimere un determinato progetto di filtraggio dei pacchetti.\nLo strumento codice_1 pu\u00f2 essere utilizzato per tradurre molte regole iptables esistenti in equivalenti regole nftables. Debian 10 (Buster), tra le altre distribuzioni Linux, usa nftables insieme a iptables-translate come backend predefinito per il filtraggio dei pacchetti."}
{"id": "9151914", "revid": "122246", "url": "https://it.wikipedia.org/wiki?curid=9151914", "title": "Coppa di Romania 2020-2021 (pallavolo femminile)", "text": "La Coppa di Romania 2020-2021, 15\u00aa edizione della coppa nazionale di pallavolo femminile, si \u00e8 svolta dal 18 al 21 febbraio 2021: al torneo hanno partecipato dodici squadre di club rumene e la vittoria finale \u00e8 andata per la terza volta, la seconda consecutiva, all'.\nFormula.\nLa formula ha previsto ottavi di finale, quarti di finale, semifinali e finale."}
{"id": "9151915", "revid": "1745361", "url": "https://it.wikipedia.org/wiki?curid=9151915", "title": "Provincia della frontiera nord-occidentale (1901-2010)", "text": ""}
{"id": "9151937", "revid": "203463", "url": "https://it.wikipedia.org/wiki?curid=9151937", "title": "Accademia Chopin di Varsavia", "text": ""}
{"id": "9151940", "revid": "203463", "url": "https://it.wikipedia.org/wiki?curid=9151940", "title": "Concorso ARD", "text": ""}
{"id": "9151941", "revid": "110157", "url": "https://it.wikipedia.org/wiki?curid=9151941", "title": "Arlecchinata", "text": "L'Arlecchinata \u00e8 un intermezzo comico in un atto composto da Antonio Salieri su libretto di Lorenzo Da Ponte, presente nel IV atto del dramma tragicomico \"Axur,\" \"Re d'Ormus\"\",\" rappresentato nel 1788. Successivamente, nel 1958, la revisione ed elaborazione dell'intermezzo viene curata da Cesare Brero; nello stesso anno si svolge la prima rappresentazione di tale versione, avvenuta a Montevideo in Uruguay.\nTrama.\nIn cambio di due anelli, Colombina ha promesso di sposare sia Brighella sia Arlecchino. Scoperto l'imbroglio, i due amanti vogliono spiegazioni da Colombina. Quest'ultima propone, allora, di fare un gioco: Brighella e Arlecchino saranno bendati, il primo che riuscir\u00e0 ad abbracciarla sar\u00e0 suo marito. Mentre i due cercano di afferrarla, Colombina si traveste da strega e si fa prendere da entrambi che, improvvisamente, non mostrano pi\u00f9 interesse nei suoi confronti. Spogliatasi dal travestimento, Colombina dichiara che n\u00e9 Brighella n\u00e9 tantomeno Arlecchino l'avr\u00e0 in sposa, in quanto innamorati solo del suo aspetto fisico."}
{"id": "9151949", "revid": "1673774", "url": "https://it.wikipedia.org/wiki?curid=9151949", "title": "When Christmas Comes Around...", "text": "When Christmas Comes Around... \u00e8 il nono album in studio della cantante statunitense Kelly Clarkson, pubblicato nel 2021. Si tratta del secondo progetto di musica natalizia della cantante dopo \"Wrapped in Red\" pubblicato nel 2013.\nAntefatti.\nSuccessivamente alla pubblicazione del suo primo album natalizio \"Wrapped in Red\" nel 2013 tramite RCA Records, Clarkson ha firmato un contratto discografico con l'Atlantic Records, pubblicando i brani natalizi \"Christmas Eve\" (2017), \"Under the Mistletoe\" con Brett Eldredge, e una cover di \"All I Want for Christmas Is You\" nel 2020. \nIn un'intervista al programma televisivo Entertainment Tonight, ha rivelato che originariamente non era intenzionata a registrare un altro album di studio natalizio a causa della sua affezione per il primo, ma ha poi deciso di farlo in seguito allo stress emotivo indotto dal tanto pubblicizzato divorzio dell'anno precedente.\nDescrizione.\nPer il progetto discografico Clarkson ha registrato versioni rivisitate di vari classici natalizi oltre ad avers scritto sette nuovi brani, tra cui i duetti con Chris Stapleton e Ariana Grande. Clarkson ha raccontato:\u00abIl mio scopo nello scegliere questo testo come titolo di questo progetto \u00e8 stato quello di portare avanti un senso di realt\u00e0 al fatto che siamo probabilmente in posti molto diversi emotivamente When Christmas Comes Around... . Alcuni di noi sono consumati da un nuovo amore, alcuni di noi ricordano la perdita, alcuni sono pieni di ottimismo per il nuovo anno, altri sono euforici per un po' di tempo meritato lontano dal caos che la nostra vita lavorativa pu\u00f2 a volte portarci. Ovunque voi siate, e qualunque cosa stiate vivendo, volevo che tutti potessero collegarsi ad un messaggio in questo album. Ogni anno si pu\u00f2 anche avere un nuovo preferito a seconda del punto in cui ci si trova nella propria vita, ma mentre il cambiamento pu\u00f2 essere imprevedibile non c'\u00e8 un momento migliore dell'anno, secondo me, per infondere speranza nella propria vita e lasciare vagare la possibilit\u00e0\u00bb\nPromozione.\n\"When Christmas Comes Around...\" \u00e8 stato pubblicato dalla Atlantic Records il 15 ottobre 2021, promossa da un'edizione speciale esclusivamente nei negozi Target.\nIl suo singolo principale \"Christmas Isn't Canceled (Just You)\", \u00e8 stato pubblicato il 23 settembre 2021. Il secondo estratto \"Glow\" con Chris Stapleton \u00e8 stato rilasciato il 18 ottobre 2021.\nIn promozione dell'album Clarkson si \u00e8 esibita in uno speciale televisivo \"When Christmas Comes Around...Show\" andato in onda il giorno 1 dicembre 2021 sulla NBC.\nAccoglienza.\nJustin Curto di \"Volture\" definisce Kelly Clarkson \u00abla regina delle feste\u00bb, affermando come il progetto discografico sia un regalo per il Natale 2021. Curto apprezza in particolar modo la collaborazione con Ariana Grande, poich\u00e9 suona \u00abmaestosa come ci si aspetterebbe dalle due cantanti\u00bb.\nSal Cinquemani recensendo l'album per \"Slant Magazine\" afferma che \u00absulla scia del controverso divorzio di Kelly Clarkson da Brandon Blackstock, [...] l'album si pone come un progetto di rottura dal passato\u00bb. Il critico riscontra che i nuovi brani scritti dalla Clarkson non possano essere paragonati ai successi \"Underneath the Tree\" e \"Wrapped in Red\", ma tuttavia i difetti dell'album non si notano grazie alle doti vocali della cantante."}
{"id": "9151952", "revid": "1573781", "url": "https://it.wikipedia.org/wiki?curid=9151952", "title": "APD Rinascita Netina 2008", "text": ""}
{"id": "9151955", "revid": "599013", "url": "https://it.wikipedia.org/wiki?curid=9151955", "title": "Ivan Knezovi\u0107", "text": ""}
{"id": "9151956", "revid": "599013", "url": "https://it.wikipedia.org/wiki?curid=9151956", "title": "Vin\u00edcius Rocha", "text": "Carriera.\nCon la Nazionale di calcio a 5 del Brasile Rocha ha vinto la Copa Am\u00e9rica 2017. Quattro anni pi\u00f9 tardi viene incluso nella lista definitiva dei convocati della Sele\u00e7\u00e3o per la Coppa del Mondo, conclusa dai sudamericani al terzo posto."}
{"id": "9151957", "revid": "1543377", "url": "https://it.wikipedia.org/wiki?curid=9151957", "title": "Corticium", "text": "Corticium Pers., \"Neues Mag. Bot.\" 1: 110 (1794), \u00e8 un genere di funghi a crosta appartenente alla famiglia Corticiaceae. Secondo una stima del 2008, il genere contiene 25 specie distribuite nel mondo.\nSpecie.\nLa specie tipo del genere \u00e8 \"Corticium roseum\" Pers. (1794), fanno parte di questo genere le seguenti specie:"}
{"id": "9151958", "revid": "92723", "url": "https://it.wikipedia.org/wiki?curid=9151958", "title": "Supreme Council of Antiquities", "text": ""}
{"id": "9151960", "revid": "22475", "url": "https://it.wikipedia.org/wiki?curid=9151960", "title": "Ewa Kupiec", "text": "Si \u00e8 formata all'Accademia Chopin di Varsavia e alla Royal Academy of Music di Londra. Ha vinto diverse competizioni pianistiche, tra cui nel 1992 il Concorso ARD di Monaco di Baviera. \nDal 2011 \u00e8 insegnante di pianoforte alla Hochschule f\u00fcr Musik, Theater und Medien Hannover. Nel 2018 \u00e8 stata eletta membro dell'Accademia europea delle scienze e delle arti."}
{"id": "9151961", "revid": "84184", "url": "https://it.wikipedia.org/wiki?curid=9151961", "title": "Angie (serie televisiva 2006)", "text": "Angie \u00e8 una sit-com tedesca prodotta da Sony Pictures Film und Fernseh Produktion e trasmessa dal 2006 al 2008 dall'emittente RTL Television. Protagonista, nel ruolo di Angie Leibold, \u00e8 l'attrice Mirja Boes; altri interpreti principali sono Angelika Milster, Charlotte Bohning, Kirstin Hesse, Roland Peek e Manuel Cortez. \nLa serie si compone di 2 stagioni, per un totale di 19 episodi, della durata 23 minuti ciascuno. Il primo episodio, intitolato \"Reif f\u00fcr die Insel\", venne trasmesso in prima visione il 24 novembre 2006; l'ultimo, intitolato \"Schiff ahoi! \", venne trasmesso in prima visione il 7 marzo 2008.\nTrama.\nProtagonista delle vicende \u00e8 Angie Leibold, una trentenne che vive assieme alla madre Inge e che lavora in una profumeria. Suoi colleghi di lavoro, nonch\u00e9 grandi amici sono Hannah, Melanie e Boris.\nAscolti.\nIl primo episodio della serie fu seguito da 3 070 000 telespettatori, con un share del 10,7%."}
{"id": "9151964", "revid": "697352", "url": "https://it.wikipedia.org/wiki?curid=9151964", "title": "BOL", "text": ""}
{"id": "9151969", "revid": "736476", "url": "https://it.wikipedia.org/wiki?curid=9151969", "title": "Angie (serie televisiva)", "text": ""}
{"id": "9151973", "revid": "125361228", "url": "https://it.wikipedia.org/wiki?curid=9151973", "title": "Strada statale 202 dir Triestina", "text": "La strada statale 202 dir Triestina (SS 202 dir), gi\u00e0 parte della \"strada statale 202 Triestina (SS 202)\" e successivamente \"nuova strada ANAS 314 Raccordo con la SS 202 (NSA 314)\", \u00e8 una strada statale italiana che si sviluppa nel comune di Trieste.\nSi tratta dell'odierna classificazione (risalente al 2012) di un tratto dello storico tracciato della SS 202 declassificato nel 2008 a seguito della realizzazione del terzo lotto della Grande Viabilit\u00e0 Triestina e provvisoriamente classificato come \"nuova strada ANAS 314 Raccordo con la SS 202\" (NSA 314) nel 2010.\nRimane traccia dell'origine della infrastruttura nella stessa chilometrica, che va dal km 4,000 al km 7,450, ereditata dalla SS 202, infatti sono tuttora presenti i segnali con la progressiva chilometrica che indica la SS 202."}
{"id": "9151974", "revid": "729019", "url": "https://it.wikipedia.org/wiki?curid=9151974", "title": "Strada statale 202 racc Triestina", "text": "L'ex strada statale 202 racc Triestina (SS 202 racc), nota anche come raccordo di Sistiana, era una strada statale italiana.\nRappresentava la connessione tra la strada statale 14 della Venezia Giulia e quella una volta classificata quale SS 202 nei pressi di Sistiana, ora corrispondente al tracciato del raccordo autostradale 13.\nLa strada venne declassificata nel 1985 e consegnata al comune di Duino-Aurisina; nel 2005 la stessa tratta \u00e8 stata ripresa in consegna dall'ANAS che l'ha classificata provvisoriamente come Nuova strada Anas 56 di Sistiana (NSA 56).\nDal 1\u00ba gennaio 2008 \u00e8 passata in gestione alla Regione Friuli-Venezia Giulia, che ne ha immediatamente trasferito le competenze alla societ\u00e0 Friuli Venezia Giulia Strade S.p.A.. La strada \u00e8 inserita nella rete stradale di interesse nazionale a gestione regionale, non risultando perci\u00f2 declassata.\nPercorso.\nIl suo tracciato si innesta sulla strada statale 14 della Venezia Giulia, al termine del tratto costiero, e termina presso lo svincolo di Sistiana sull'A4. Consente un collegamento rapido, senza passare per il centro dell'abitato, per il traffico proveniente dall'autostrada e diretto a Trieste."}
{"id": "9151976", "revid": "1669436", "url": "https://it.wikipedia.org/wiki?curid=9151976", "title": "Monumento a Tito Speri", "text": "Il Monumento a Tito Speri \u00e8 un'opera scultorea dedicata all'omonimo patriota ed eroe delle dieci giornate di Brescia, realizzata dallo scultore Domenico Ghidoni nel 1888 e situata nella piazzetta Tito Speri. \nStoria.\nL'opera, realizzata dallo scultore Domenico Ghidoni, fu inaugurata in data 2 settembre 1888, grazie ai fondi derivanti da una sottoscrizione pubblica organizzata dalla cosiddetta \"\u00abSociet\u00e0 reduci delle patrie battaglie\u00bb;\" fu anche chiesto all'allora amministrazione comunale, proprio in occasione dell'inaugurazione della statua dello Speri, di rinnovare radicalmente gli spazi dello spiazzo interessato: infatti, dall'area dell'antica piazza dell'Albera, sarebbe poi sorta la successiva Piazza del 1849, poi ridenominata in Piazzetta Tito Speri a seguito della presenza della stessa statua.\nIn occasione dell'inaugurazione, inoltre, fu approntato un apposito manifesto poi distribuito sia in citt\u00e0 che in provincia, in modo da mobilitare il maggior numero di partecipanti possibili. Per le celebrazioni e la cerimonia, poi, fu allestito un vero e proprio apparato decorativo nella piazzetta, che constava in bandiere e stemmi vari, mazzi di fiori ed anche corone recanti i nomi degli artefici delle dieci giornate: in occasione dell'inaugurazione sostarono ai lati del monumento i reduci di tale evento, con anche da segnalare la presenza di eroi e rappresentanti delle battaglie risorgimentali. \nDescrizione.\nL'opera \u00e8 influenzata dalla cosiddetta corrente verista, alla quale il Ghidoni si ispir\u00f2 per realizzare quasi la totalit\u00e0 delle sue opere e che, in generale, ebbe grande ascendente sugli artisti lombardi dell'epoca; la stessa statua dello Speri, dunque, si contraddistingue per l'accentuata componente realista, oltre che per la forte espressivit\u00e0 e gestualit\u00e0 della figura, sottolineata ulteriormente dai chiaroscuri che si generano sulle pieghe del marmo stesso. La mimica appunto \u00e8 fortemente espressiva, a maggior ragione perch\u00e9 Tito \u00e8 raffigurato nell'atto di indicare, con la mano destra, la strada che porta verso il castello; quasi a voler esortare, con fare dinamico e sprezzante, alla lotta. \nLa figura dello Speri si erge su un basamento in marmo di Botticino realizzato dall'architetto Antonio Tagliaferri, e reca sullo stesso basamento una targa votiva per lato, con iscrizioni che commemorano le gesta e gli eventi del patriota nell'ambito, per l'appunto, delle dieci giornate. Sul fronte del monumento si pu\u00f2 leggere la seguente dedica:\nSul fianco destro, invece, segue:\nSul retro del basamento:\nSul lato sinistro:"}
{"id": "9151981", "revid": "2039387", "url": "https://it.wikipedia.org/wiki?curid=9151981", "title": "Collegio elettorale di Latina (Camera dei deputati)", "text": "Il collegio di Latina fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Lazio 2 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Latina era uno dei 43 collegi uninominali in cui era suddiviso il Lazio e, come previsto dal D.Lgs. del 20 dicembre 1993 n. 536, era interamente compreso nella provincia di Latina e comprendeva i seguenti comuni: Latina, Sermoneta e Pontinia."}
{"id": "9151982", "revid": "300067", "url": "https://it.wikipedia.org/wiki?curid=9151982", "title": "Roko Prkacin", "text": ""}
{"id": "9151986", "revid": "827882", "url": "https://it.wikipedia.org/wiki?curid=9151986", "title": "Ansel", "text": ""}
{"id": "9152007", "revid": "300067", "url": "https://it.wikipedia.org/wiki?curid=9152007", "title": "Antonio Vrankovic", "text": ""}
{"id": "9152008", "revid": "300067", "url": "https://it.wikipedia.org/wiki?curid=9152008", "title": "Kresimir Radovcic", "text": ""}
{"id": "9152009", "revid": "300067", "url": "https://it.wikipedia.org/wiki?curid=9152009", "title": "Vladimir Jovanovic", "text": ""}
{"id": "9152015", "revid": "1870933", "url": "https://it.wikipedia.org/wiki?curid=9152015", "title": "Entente SSG", "text": ""}
{"id": "9152017", "revid": "300067", "url": "https://it.wikipedia.org/wiki?curid=9152017", "title": "Ivan Vrgoc", "text": ""}
{"id": "9152019", "revid": "10652", "url": "https://it.wikipedia.org/wiki?curid=9152019", "title": "Funghi corticioidi", "text": "I funghi corticioidi sono un gruppo di basidiomiceti con corpi fruttiferi (carpoforo) a forma di crosta, che si formano su tronchi e rami di alberi morti. \nIn origine si faceva coincidere tali funghi con quelli appartenenti al genere Corticium e successivamente alla famiglia Corticiaceae, anche se oggi vi si includono anche altre specie con la stessa forma ma appartenenti a categorie tassonomiche differenti, tipico esempio della cosiddetta evoluzione convergente. Proprio per questo motivo, anche se studiati spesso come gruppo, mantengono il nome informale (non tassonomico) di \"\"funghi corticioidi\", termine spesso utilizzato anche nelle pubblicazioni scientifiche e nei documenti. \nIl genere Corticium fu individuato da Persoon nel 1794 per funghi con corpi fruttiferi lisci e effusi; \"Corticium roseum\" Pers. fu poi selezionato come specie tipo. \nAltri micologi successivamente hanno descritto oltre 1000 specie incluse nel genere, che ha continuato ad essere utilizzato fino agli anni '50.\nA partire dal 1950 il micologo svedese John Eriksson studi\u00f2 i \"funghi corticioidi\" pubblicando una serie di lavori scientifici raccolti nell'opera in otto volumi \"Corticiaceae del Nord Europa (1973-1987)\", in cui stabil\u00ec l'attuale assetto del gruppo. Eriksson e i suoi coautori, tuttavia, inserivano ancora la maggior parte di questi funghi all'interno della famiglia Corticiaceae, pur affermando che questo \"non era un taxon naturale ma un insieme di specie con habitat simile\"\". \nSolo successivamente, con il sequenziamento del DNA, si compresero fino in fondo le differenze tra questi funghi. \nOggi il genere Corticium \u00e8 ancora ritenuto valido, ma vi sono incluse poche specie. Anche la famiglia Corticiaceae \u00e8 parimenti limitata a pochi generi affini al Corticium. \nSpecie a crosta simili sono incluse in 18 dei 24 ordini di basidiomiceti superiori attualmente riconosciuti (Agaricomycotina). \nI \"funghi corticioidi\" sono definiti piuttosto vagamente, ma la maggior parte ha corpi fruttiferi effusi, la superficie portante le spore \u00e8 tipicamente liscia da granulare o spinosa. \nAlcune specie, incluse nei generi Stereum e Steccherinum, formano corpi fruttiferi simili a mensole con una superficie inferiore da liscia a spinosa.\nI \"funghi corticioidi\" comprendono attualmente circa 1700 specie in tutto il mondo, distribuite tra circa 250 generi.\nHabitat e distribuzione.\nGran parte dei \"funghi corticioidi\" sono specie saprofite. Diverse specie producono corpi fruttiferi sotto le foglie cadute e la lettiera compattata, nonch\u00e9 sul legno caduto. Alcune di queste specie sono ectomicorriziche e cio\u00e8 formano un'associazione simbiotica con le radici degli alberi viventi. Alcune specie crescono su steli e foglie erbacee morti o giunchi specialmente nelle paludi. Nel gruppo si trovano anche parassiti di piante e di altri funghi.\nI \"funghi corticioidi\" sono distribuiti in tutto il mondo.\nEtimologia.\nDal nome del genere \"Corticium\" con il suffisso \"-oide\" (dal greco \u03bf\u03b5\u03b9\u03b4\u03ae\u03c2 \"oeid\u00eas\" = somiglianza, simile a), quindi con la forma di Corticium, che ricorda una crosta o una corteccia."}
{"id": "9152021", "revid": "300067", "url": "https://it.wikipedia.org/wiki?curid=9152021", "title": "Kresimir Nikic", "text": ""}
{"id": "9152026", "revid": "300067", "url": "https://it.wikipedia.org/wiki?curid=9152026", "title": "Toni Perkovic", "text": ""}
{"id": "9152027", "revid": "547034", "url": "https://it.wikipedia.org/wiki?curid=9152027", "title": "Ultimatum polacco alla Lituania del 1938", "text": "L'ultimatum polacco del 1938 alla Lituania fu consegnato dalla Polonia alla Lituania il 17 marzo 1938. Il governo baltico si era fermamente rifiutato di intrattenere qualsiasi relazione diplomatica con la Polonia dopo il 1920, in segno di protesta contro l'annessione della regione di Vilnius da parte di Varsavia. Con l'intensificarsi delle tensioni antecedenti alla seconda guerra mondiale in Europa, la Polonia percep\u00ec la necessit\u00e0 di proteggere i propri confini settentrionali. Il 12 marzo, sentendosi sostenuta dal riconoscimento internazionale dell'annessione dell'Austria da parte della Germania nazista, decise di indirizzare un ultimatum alla Lituania. Con esso si richiedeva al governo lituano di accettare incondizionatamente il ripristino delle relazioni diplomatiche con Varsavia entro 48 ore e che i termini andassero definiti prima del 31 marzo. L'instaurazione di relazioni diplomatiche avrebbe comportato una rinuncia \"de facto\" alle rivendicazioni lituane alla regione che contiene la sua capitale storica, Vilnius ().\nPreferendo la pace alla guerra, la Lituania accett\u00f2 l'ultimatum il 19 marzo. Sebbene le relazioni diplomatiche tornassero a rigenerarsi dopo quella data, la Lituania non accett\u00f2 di riconoscere la perdita di Vilnius \"de iure\". Il governo della Polonia esegu\u00ec una mossa simile contro il governo della Cecoslovacchia a Praga il 30 settembre 1938, quando approfitt\u00f2 della crisi dei Sudeti per chiedere una fetta della Zaolzie. In entrambe le occasioni, la Polonia sfrutt\u00f2 le crisi internazionali per affrontare controversie di lunga data sui confini.\nLa contesa su Vilnius.\nAlla fine del XIX e all'inizio del XX secolo, quando la Lituania era ancora parte dell'Impero russo, Vilnius si trovava al di fuori del territorio etno-linguistico lituano. A livello demografico, si trattava della meno lituana tra le principali citt\u00e0 oggi inglobate dal territorio dei baltici. La sua popolazione era divisa quasi equamente tra polacchi ed ebrei, con i lituani etnici che costituivano solo una piccola porzione degli abitanti. Secondo i censimenti russo (1897), tedesco (1916) e polacco (1919), i lituani o abitanti di lingua lituana costituivano rispettivamente il 2 e il 2,6% della popolazione della citt\u00e0.\nQuando la Lituania si dichiar\u00f2 indipendente nel 1918, il trattato di Versailles conferm\u00f2 e la sua sovranit\u00e0 e la citt\u00e0 di Vilnius in mano ai baltici, cos\u00ec come la regione circostante. La guerra polacco-lituana, avvenuta subito dopo la prima guerra mondiale, rappresent\u00f2 gi\u00e0 una prima crepa nei rapporti bilaterali tra le due nazioni, ma la giovane Repubblica della Lituania tronc\u00f2 senza remore le sue relazioni diplomatiche con la Polonia dopo l'ammutinamento di \u017beligowski, avvenuto nell'ottobre 1920 ad opera del generale a cui deve il nome per ordine di J\u00f3zef Pi\u0142sudski. Il generale \u017beligowski invase il territorio lituano prendendo possesso, in tempi rapidi, della contesa citt\u00e0 di Vilnius: dopo aver fondato lo Stato fantoccio della Lituania Centrale, la quale includeva anche il circondario conquistato durante le operazioni militari, la zona fu incorporata alla Polonia a seguito di un controverso referendum nel 1922. Per questa ragione, durante il periodo interbellico, la parte lituana, pur ammettendo la scarsa presenza di baltici a Vilnius, continu\u00f2 a rivendicarla soprattutto per motivi storici, essendo stata l'antica capitale del Granducato di Lituania. Malgrado la richiesta della Lituania indirizzata alle truppe polacche di ritirarsi dietro la linea stabilita dall'accordo di Suwa\u0142ki, la Polonia apparentemente finse di non essere a conoscenza delle azioni premeditate da \u017beligowski. La Societ\u00e0 delle Nazioni tent\u00f2 di mediare la controversia e Paul Hymans present\u00f2 delle proposte concrete volte a dare forma a una federazione. Tuttavia, entrambe le fazioni non si dimostrarono disposte a scendere a compromessi e i negoziati si arenarono nel gennaio 1922. Nel gennaio 1923, le truppe lituane confluirono nella regione di Klaip\u0117da, sottoposta all'amministrazione degli Alleati, e organizzarono una rivolta. Tale evento si annovera tra i principali fattori che portarono alla decisione della Conferenza degli Ambasciatori di confermare la supremazia biancorossa su Vilnius nel marzo del 1923.\nIl risultato gener\u00f2 una situazione tale per cui \"non vi era nessuna guerra, ma anche nessuna pace\", poich\u00e9 la Lituania evit\u00f2 di riconoscere qualsiasi pretesa polacca sulla citt\u00e0 e sulla regione. Si rifiut\u00f2 inoltre di intraprendere qualsiasi azione volta a riconoscere l'autorit\u00e0 della Polonia su Vilnius anche \"de facto\". Pertanto, la nazione baltica interruppe tutte le relazioni diplomatiche con la Polonia e ribad\u00ec continuamente che Vilnius rimaneva la sua capitale permanente (Kaunas ricevette nel frattempo lo status di capitale provvisoria).\nLa Polonia rifiut\u00f2 di riconoscere formalmente l'esistenza di qualsiasi controversia riguardante la regione, poich\u00e9 ci\u00f2 avrebbe conferito legittimit\u00e0 alle rivendicazioni lituane. Il traffico ferroviario e le linee telegrafiche non potevano attraversare il confine e il servizio postale restava complicato. A titolo di esempio, affinch\u00e9 una lettera giungesse dalla Polonia alla Lituania occorreva inviarla a un Paese neutrale, riconfezionarla in una nuova busta per rimuovere eventuali segni della nazione originale di provenienza e, solo in seguito, la si poteva consegnare in territorio baltico.\nIl conflitto su Vilnius rimase la questione pi\u00f9 importante di politica estera in Lituania, assumendo invece una rilevanza sempre minore in campo internazionale. Nonostante il clima di reciproca sfiducia, si provarono a riallacciare i rapporti in maniera informale in un paio di occasioni. \u00c8 il caso della richiesta fatta in tal senso tra il 1927 e il 1928 dal primo ministro lituano Augustinas Voldemaras, oltre che di quella del ministro degli Esteri Stasys Lozoraitis, compiuta tra il 1934 e il 1936, che chiese nuovamente al presidente Smetona di ristabilire le relazioni diplomatiche con la Polonia. Falliti i negoziati, entrambe le parti si lasciarono andare a discorsi con toni patriottici e velenosi.\nMotivazione.\nL'11 marzo 1938, un giorno prima che l'Austria venisse annessa al Terzo Reich in seguito all'Anschluss, Justas Luko\u0161evi\u010dius, una guardia di frontiera lituana, spar\u00f2 a Stanis\u0142aw Serafin, un soldato polacco, sulla linea di demarcazione nel villaggio di Trasninkas, vicino a Merkin\u0117. Le circostanze esatte rimangono oscure; la notizia venne dipinta in modo diversa a seconda della campana che la riferiva, con qualche eccezione che lo considerava un incidente. Durante gli anni '20 e '30 si verificarono incidenti simili: tra il 1927 e il 1937, sette guardie di frontiera lituane morirono nel corso di 78 eventi. Di solito, tali incidenti venivano gestiti a livello locale nel tentativo di prevenire l'aumento di violenze. In quest'occasione, tuttavia, la radio e i giornali polacchi mistificarono la vicenda e alimentarono il sentimento anti-lituano. Le proteste ebbero luogo nelle piazze di Varsavia, Vilnius e altre quattro citt\u00e0, dove la folla sollecitava un'azione militare contro la Lituania. Esistono prove del coinvolgimento di gruppi paramilitari nell'organizzazione delle proteste.\nIl 13 marzo 1938, il governo polacco emise una dichiarazione con toni rigidi, accusando la Lituania di aver messo in pratica atti di provocazione. Il giorno seguente, il Senato polacco chiese l'instaurazione delle relazioni diplomatiche e la rinuncia della Lituania alle pretese su Vilnius. Dopo aver ricevuto la notizia che la Polonia stava prendendo in considerazione misure estreme, il presidente Smetona si decise all'inizio di accettare di intavolare le trattative, cambiando per\u00f2 idea all'ultimo minuto.\nLa notte del 14 marzo, i lituani, tramite l'ambasciatore francese presente a Varsavia, proposero la costituzione di una commissione per indagare sull'incidente della sparatoria e per concordare misure per evitare tali incidenti in futuro. Si tratt\u00f2 di un provvedimento parziale che chiaramente non soddisf\u00f2 la Polonia, la quale rifiut\u00f2 la proposta nel primo paragrafo dell'ultimatum consegnato tre giorni dopo. Allo stesso tempo, i diplomatici lituani si avvicinarono alle potenze straniere nel tentativo di ottenere sostegno internazionale.\nUltimatum.\nBozza iniziale.\nLa prima versione dell'ultimatum, come redatto dal maresciallo Edward Rydz-\u015amig\u0142y, dal primo ministro Felicjan S\u0142awoj Sk\u0142adkowski e dal diplomatico Jan Szembek, conteneva sei richieste:\nIl ministro degli Esteri polacco J\u00f3zef Beck, appena tornato da un viaggio a Sorrento, convoc\u00f2 una riunione di gabinetto la notte del 16 marzo. Durante la riunione, sostenne che l'ultimatum doveva contenere solo una richiesta: l'instaurazione di relazioni diplomatiche. A suo avviso, un tale ultimatum non avrebbe violato alcun genuino interesse lituano e avrebbe offerto prospettive molto migliori per una risoluzione pacifica del conflitto e un rapido allentamento della tensione. Si trattava di un piano in sintonia con la visione di Beck per l'Europa orientale, la quale prevedeva la realizzazione di un blocco polacco-baltico-scandinavo dominato da Varsavia, scevro dall'influenza sovietica o tedesca. A un giudizio oculato, si trattava di una versione modificata del Mi\u0119dzymorze di J\u00f3zef Pi\u0142sudski, il quale spingeva per la normalizzazione delle relazioni con lo Stato confinante. La rimozione delle altre richieste rifletteva anche la pressione politica sulla Polonia da parte dell'Unione Sovietica, della Francia e del Regno Unito per impedire che il conflitto a parole degenerasse in uno scontro aperto.\nL'esecutivo polacco accett\u00f2 la proposta di Beck e l'ultimatum ricevette delle attenuazioni. Tuttavia, in contemporanea, Beck ordin\u00f2 di supervisionare i preparativi militari. La Polonia radun\u00f2 quattro divisioni lungo la linea di demarcazione: vi erano circa 50.000 soldati polacchi contro i poco pi\u00f9 di 20.000 lituani immediatamente disponibili. Le truppe polacche furono rinforzate da mezzi corazzati, da due reggimenti aeronautici, composti da un centinaio di aerei, e dalla flotta polacca nelle acque del mar Baltico, concentrati lungo la costa lituana.\nVersione finale.\nIl testo finale dell'ultimatum, completato da J\u00f3zef Beck e consegnato tramite un inviato polacco a Tallinn a Bronius Dailid\u0117, l'inviato lituano a Tallinn, era il seguente:\nL'ultimatum conteneva un allegato, una bozza di quella che sarebbe stata considerata una risposta accettabile all'ultimatum. Questa affermava soltanto che la Lituania accettava di stabilire relazioni diplomatiche regolari, inviare una missione diplomatica a Varsavia e garantiva condizioni operative normali per la costituzione di un'ambasciata polacca a Kaunas.\nReazione internazionale.\nDopo la ratifica del trattato di Mosca nel 1920, la RSFS Russa riconobbe le rivendicazioni lituane sulla regione di Vilnius e continu\u00f2 a sostenerle come legittime. Nel commentare l'ultimatum del 1938, l'Unione Sovietica minacci\u00f2 di abrogare il patto di non aggressione sovietico-polacco del 1932. Al contempo, chiar\u00ec per\u00f2 non desiderare essere coinvolto in un conflitto armato. La posizione di incertezza si doveva al timore di Mosca per la minaccia costituita dal Giappone: assistere militarmente la Lituania avrebbe richiesto all'Armata Rossa di dover dare vita a una guerra su due fronti, in caso di attacco nipponico. I sovietici esortarono la Francia, un importante alleato della Polonia all'epoca, a ridurre l'escalation del conflitto e a incoraggiare la realizzazione di una versione pi\u00f9 moderata dell'ultimatum. Francia e il Regno Unito, preoccupate per l'Anschluss, esercitarono pressioni sulla Lituania affinch\u00e9 normalizzasse il rapporto con il suo vicino il prima possibile. La paura principale era che l'azione avviata da Cracovia fosse avvenuta con l'approvazione della Germania nazista.\nLa Germania, guidata da Adolf Hitler, aveva rivolto da un po' la sua attenzione alla regione di Klaip\u0117da, allora in mano alla Lituania. Nell'aprile 1938, Hitler dichiar\u00f2 che il controllo del porto di Klaip\u0117da () e dell'area circostante era la questione pi\u00f9 importante da risolvere per Berlino, seconda solo a quella dei Sudeti. In caso di ostilit\u00e0 armate tra Polonia e Lituania, le truppe tedesche avrebbero dovuto difendere e occupare la regione di Klaip\u0117da e porzioni significative della Lituania occidentale. L'ambasciatore polacco nella Germania nazista, J\u00f3zef Lipski, fu informato di questi piani: i polacchi accettarono di cooperare con le truppe tedesche e di rispettare gli interessi di Berlino a Klaip\u0117da in caso di conflitto armato. Tuttavia, secondo la valutazione del F\u00fchrer, chiedere l'acquisizione di Klaip\u0117da avrebbe impedito la cristallizzazione dell'Anschluss appena avvenuto, scatenando l'indignazione a livello internazionale. Pertanto, i nazisti si limitarono a sollecitare la Lituania a prendere in considerazione le richieste polacche.\nLituania, Lettonia ed Estonia avevano decise di sottoscrivere un rapporto di cooperazione noto come Intesa baltica nel 1934. Gli scopi principali perseguiti riguardavano il coordinamento della politica estera congiunta e il reciproco sostegno diplomatico internazionale; non si trattava tuttavia di un'alleanza militare. Secondo l'opinione lettone ed estone, la disputa polacco-lituana su Vilnius restava al di fuori dell'ambito dell'Intesa, ma si auspicava comunque che si giungesse a una soluzione perch\u00e9 il conflitto mimava la stabilit\u00e0 della regione. La Lettonia tent\u00f2 inaspettatamente di persuadere l'Estonia a esercitare pressioni reciproche sulla Lituania per una rapida accettazione dell'ultimatum.\nAccettazione.\nIl presidente Smetona tenne una riunione di governo nella tarda notte del 18 marzo 1938, per decidere se accettare l'ultimatum. La Lituania era chiaramente priva di sostegno internazionale e la richiesta non presentava toni minacciosi. Un rifiuto avrebbe messo la Lituania in una luce sfavorevole, facendola passare per ostinata e irragionevole dopo diciotto anni di rottura delle relazioni. I diplomatici lituani erano divisi sulla questione, mentre l'opinione popolare era fortemente contraria all'accettazione dell'ultimatum. Diverse campagne volte a chiedere il ripristino dell'autorit\u00e0 lituana sull'antica capitale si susseguirono in rapida successione, incentivate dai 25.000 membri dell'Unione per la Liberazione di Vilnius. La \"giornata per il lutto di Vilnius\" (in data 9 ottobre, quando \u017beligowski invase la Lituania meridionale e si insedi\u00f2 nella citt\u00e0), divenne una triste celebrazione annuale. Il rimpianto per quanto perduto veniva spesso espresso dalla popolare espressione \"Mes be Vilniaus nenurimsim\" (\"non riposeremo senza Vilnius\"), un verso di una lirica di Petras Vai\u010di\u016bnas. \nMentre i piani di pace regionali di Paul Hymans alla Societ\u00e0 delle Nazioni erano in fase di negoziazione, il primo ministro lituano Ernestas Galvanauskas sopravvisse a malapena a un attentato. Non si trattava comunque di una scelta non facile da intraprendere in tale clima. La decisione del governo di aprire oltre 80 scuole polacche in Lituania risult\u00f2 un probabile fattore del golpe del 1926. Qualsiasi governo che avesse effettuato concessioni alla Polonia nel periodo interbellico rischiava di incorrere nella sfiducia.\nIl presidente Smetona ricevette dei memorandum da nove organizzazioni nazionaliste, le quali sollecitavano il governo a respingere la proposta di Varsavia. Tuttavia, un commento decisivo fu mosso dal generale Stasys Ra\u0161tikis, comandante dell'esercito lituano. Poich\u00e9 questi sostenne che prevalere militarmente sulla Polonia sarebbe stato impossibile, si batt\u00e9 per una risoluzione pacifica della contesa. La decisione del governo and\u00f2 confermata dal quarto Seimas dopo una breve discussione. Il 19 marzo, Dailid\u0117 comunic\u00f2 l'accettazione dell'ultimatum ai biancorossi, i quali concessero, in segno di buona fede, un'ulteriore proroga di 12 ore perch\u00e9 Kaunas esprimesse una conferma definitiva.\nConseguenze.\nL'ultimatum contribu\u00ec ad alimentare il clima generale di tensione e paura in Europa. Alleviando parte della pressione sulla Germania sorte all'indomani dell'Anschluss, mise alla prova la volont\u00e0 dei sovietici di difendere i loro interessi nell'Europa orientale. Si espressero timori, sia in Lituania che all'estero, che l'instaurazione di relazioni diplomatiche non fosse l'unico obiettivo di Varsavia e che sarebbero seguite richieste di maggiore portata. Emersero speculazioni secondo cui Varsavia stesse cercando di rimettere in piedi la Confederazione polacco-lituana, adducendo l'annessione dell'Austria da parte della Germania come precedente.\nLa Polonia annunci\u00f2 di voler creare un blocco neutrale comprendente Polonia, Lituania, Lettonia, Estonia e Romania, al fine di contrastare sia l'ascesa del fascismo che del comunismo. Sempre Varsavia dichiar\u00f2 di non voler incorporare i territori lituani e sostenne che il blocco sarebbe stato formato sulla base di trattati bilaterali di non aggressione ed economici. Secondo il \"New York Times\", l'impatto dell'ultimatum si fece sentire anche a Wall Street; il 17 marzo i mercati valutari e obbligazionari crollarono, raggiungendo in alcuni casi gli acuti minori degli ultimi anni. I mercati si ripresero due giorni pi\u00f9 tardi, a seguito dell'accettazione dell'ultimatum.\nL'evento innesc\u00f2 una crisi interna in Lituania: il 24 marzo, il primo ministro Juozas T\u016bbelis, il quale aveva posizioni intransigenti su Vilnius e al momento dell'ultimatum era sottoposto a cure mediche in Svizzera, rassegn\u00f2 le dimissioni. Il suo successore, Vladas Mironas, favorevole alla normalizzazione delle relazioni con la Polonia, riun\u00ec un nuovo gabinetto di ministri. Nonostante le crescenti pressioni per formare una coalizione pi\u00f9 ampia, l'esecutivo rinnovato si componeva esclusivamente da membri dell'Unione dei nazionalisti lituani. L'accettazione incondizionata fer\u00ec l'orgoglio baltico e danneggi\u00f2 la reputazione del partito di Smetona. L'opposizione repressa sfrutt\u00f2 questo danno come un'opportunit\u00e0 per rinnovare le sue attivit\u00e0 e form\u00f2 un gruppo chiamato \"A\u0161is\" (Asse). In Polonia, l'accettazione ricevette grande entusiasmo, venendo descritta come una \"grande vittoria incruenta\" e celebrata con una marcia militare a Vilnius.\nPochi giorni dopo l'avvenimento, sia la Lituania che la Polonia nominarono i loro ambasciatori. Kazys \u0160kirpa giunse a Varsavia, mentre Franciszek Charwat si rec\u00f2 a Kaunas prima del 31 marzo, scadenza indicata nell'ultimatum. I negoziati su questioni pratiche cominciarono il 25 marzo, ad August\u00f3w, ed entro giugno tre accordi riguardanti il transito ferroviario, il servizio postale e la navigazione dei fiumi potevano dirsi conclusi.\nLa ferrovia, finita in stato di abbandono per diversi chilometri al confine, affront\u00f2 delle riparazioni. Fu stabilito un posto doganale a Vievis e si aprirono consolati a Klaip\u0117da e a Vilnius. La Lituania ordin\u00f2 lo scioglimento della Lega per la Liberazione di Vilnius e della Fondazione di Vilnius; quest'ultima organizzazione aveva fornito sostegno finanziario alle attivit\u00e0 lituane nella regione di Vilnius. Ad ogni modo, la Lituania continu\u00f2 a rivendicare Vilnius come capitale \"de jure\". Nel maggio 1938, si adott\u00f2 una nuova costituzione, la quale riprendeva l'affermazione della precedente carta fondamentale secondo cui Vilnius era la capitale permanente della Lituania e Kaunas semplicemente quella provvisoria. La Polonia continu\u00f2 a sopprimere le organizzazioni lituane attive a Vilnius.\nUn disgelo nelle relazioni polacco-lituane inizi\u00f2 nella primavera del 1939. Dopo l'occupazione tedesca della Cecoslovacchia e la crisi tedesco-lituana, la Polonia esegu\u00ec sforzi pi\u00f9 attivi volti a garantire l'assistenza della Lituania, o almeno la neutralit\u00e0, in caso di guerra con la Germania nazista. Il generale lituano Stasys Ra\u0161tikis e il ministro degli Esteri polacco J\u00f3zef Beck eseguirono visite di alto profilo nei rispettivi Paesi, mentre la Polonia miglior\u00f2 le condizioni dei lituani nella regione di Vilnius. Tuttavia, la Lituania non credeva che la Polonia e i suoi alleati occidentali fossero abbastanza forti da resistere alla Germania e all'Unione Sovietica. Quando la Germania invase la Polonia nel settembre 1939, la Lituania mantenne fede alla sua politica di non allineamento, rifiutando le ripetute offerte teutoniche di compiere un attacco congiunto alla Polonia per riprendere possesso di Vilnius. Al contrario, la Lituania forn\u00ec rifugio per breve tempo a circa 15.000 soldati polacchi e accolse circa 35.000 rifugiati civili giunti da oltre confine. L'Unione Sovietica restitu\u00ec il controllo di Vilnius alla Lituania dopo l'invasione sovietica della Polonia orientale nel settembre 1939. Nessuna delle due nazioni era a conoscenza all'epoca dei protocolli segreti del patto Molotov-Ribbentrop, firmato nell'agosto 1939, tramite il quale la Germania e l'Unione Sovietica si divisero l'Europa centro-orientale in sfere di influenza. Nel giugno 1940, l'Unione Sovietica occup\u00f2 e annesse le nazioni baltiche in conformit\u00e0 con l'intesa sottoscritta. Un anno dopo, ebbe luogo l'operazione Barbarossa da parte della Germania nazista, cui segu\u00ec l'occupazione nazista della Lituania."}
{"id": "9152030", "revid": "300067", "url": "https://it.wikipedia.org/wiki?curid=9152030", "title": "Domagoj Saric", "text": ""}
{"id": "9152031", "revid": "628767", "url": "https://it.wikipedia.org/wiki?curid=9152031", "title": "Ultimatum polacco del 1938 alla Lituania", "text": ""}
{"id": "9152033", "revid": "300067", "url": "https://it.wikipedia.org/wiki?curid=9152033", "title": "Franko Kastropil", "text": ""}
{"id": "9152037", "revid": "1725771", "url": "https://it.wikipedia.org/wiki?curid=9152037", "title": "NSA 344", "text": ""}
{"id": "9152046", "revid": "62748", "url": "https://it.wikipedia.org/wiki?curid=9152046", "title": "Karl Doppler", "text": "Biografia.\nEra il fratello minore del compositore Franz Doppler e padre del compositore \u00c1rp\u00e1d Doppler.\nLavor\u00f2 fino al 1865 come direttore musicale al Teatro di Budapest e dal 1865 al 1898 come \"Hofkapellmeister\" a Stoccarda. Compose diverse opere ungheresi, una raccolta di danze popolari e cori ungheresi."}
{"id": "9152048", "revid": "277947", "url": "https://it.wikipedia.org/wiki?curid=9152048", "title": "Gonz\u00e1lez Vel\u00e1zquez", "text": ""}
{"id": "9152050", "revid": "211373", "url": "https://it.wikipedia.org/wiki?curid=9152050", "title": "Monte Selvapiana", "text": "La Selvapiana \u00e8 una dorsale montuosa prealpina lunga circa 7km,disposta da sud-ovest a nord-est, che si innalza a partire dal comune Gavardo, si sviluppa nei comuni di Villanuova sul Clisi e Sabbio chiese e conclude nel comune di Vobarno. Deve il suo nome al suo punto pi\u00f9 alto, denominato appunto monte Selvapiana.\nDescrizione.\nLa dorsale nasce a nord dell'abitato di Gavardo e cresce velocemente in altitudine raggiungendo i 700-800m.s.l.m.\nQui il versante nord a circa 500 metri di altezza spiana formando un piccolo altipiano, denominato monte Magno, che funge da confine naturale con gli altri rilievi presenti nella zona. Poco sopra il Monte Magno, sempre nel territorio comunale di Gavardo si trova la croce di Selvapiana (811m). La zona sommitale retrostante la croce, piana e ampia \u00e8 costituita da un'alternanza di boschi e prati.\nA circa met\u00e0 del sistema si trova il punto pi\u00f9 alto, detto monte Selvapiana(964m), facilmente riconoscibile grazie alle grandi antenne televisive poste sulla cima di esso. Da qui la montagna assume un aspetto pi\u00f9 stretto e allungato. Verso nord, la montagna si dirama con un grosso sperone che scende fino all\u2019abitato di sabbio chiese, il monte Acuto(745m). La dorsale principale prosegue verso nord est, incontrando il monte Renico,(886m) sul quale si trova un santuario dedicato alla Madonna della neve. Proseguendo, la dorsale si abbassa fino al passo Fobbia(640m) e da qui si diramano le ultime due selle: orientato verso nord il dosso Covolo(757m) e pi\u00f9 orientato verso est il monte Coro(753m). \nToponimo.\nIl nome Selvapiana deriva dal fatto che la zona sommitale \u00e8 in buona parte pianeggiante e ricca di prati. Essendo una zona riccamente sfruttata e conosciuta dagli abitanti dei comuni circostanti, spesso le diverse zone sono chiamate in modo differente dalla topografia tradizionale: la croce di Selvapiana \u00e8 meglio conosciuta come croce del Magno, il monte Renico \u00e8 pi\u00f9 semplicemente chiamato Madonna della neve e il dosso Covolo e il monte Coro prendono rispettivamente i nomi dialettali di Cuel e Cargi\u00f9.\nInsediamenti.\nIl versante est, data la bellezza paesaggistica, l\u2019ampio panorama sul lago di Garda e la posizione strategica \u00e8 ricco di abitati pi\u00f9 o meno storici. A sud si trova la frazione del comune di Gavardo di Sopraponte che \u00e8 a sua volta divisa nei piccoli abitati di Borzina, Quarena, Soseto, Fostaga, Casalicolo, La Vela e Monte Magno. Essi sono costruiti sulla strada che risale il versante.\nPi\u00f9 a nord si trovano le diverse suddivisioni della frazione di Villanuova di Prandaglio: Bondone, Berniga, Castello, Peracque, Mezzane, Canneto e Pontepier. L\u2019abitato di Prandaglio \u00e8 relativamente antico ed \u00e8 stato per un lungo periodo indipendente da Villanuova.\nPoco dopo l\u2019abitato di Peracque, in direzione Passo della Fobbia, si trova un ampio prato disposto a nord, al centro del quale \u00e8 situata la cascina Rucc, che funge da crocevia di diversi sentieri. Sul monte Coro e sul dosso Covolo si trovano rispettivamente le cascine di localit\u00e0 di Cargi\u00f9 e Cuel appartenenti al comune di Vobarno.\nIl versante nord-ovest \u00e8 invece privo di insediamenti, eccetto diversi capanni da caccia. Per quanto riguarda la zona sommitale si possono trovare alcune baite e cascine.\nSul monte Selvapiana sono installati diversi ripetitori e ponti radio. Data la sua posizione ottimale tra lago, pianura e valle, il segnale pu\u00f2 infatti facilmente propagarsi in diverse direzioni.\nMadonna della neve.\nSulla cima del monte Renico \u00e8 situato il santuario della Madonna della neve. Esso si presenta come una chiesa romanica, preceduta da un protiro e collegata a una zona posteriore dove si trovano una piccola torre campanaria e degli alloggi. All\u2019interno si trova un altare ligneo al centro del quale vi \u00e8 una nicchia con la statua lignea della Vergine con Bambino. Gli affreschi e gli elementi decorativi risalgono al XVII. secolo. Probabilmente costruito sui resti di un\u2019antica rocca, si hanno sue notizie da circa il 1566, data di una visita pastorale compiuta dal vescovo Domenico Bollani che descrive una \u201cecclesia S.Mariae Nivis\u201d. Nel 1580 la chiesa fu visitata anche da dei funzionari di S.Carlo Borromeo. La chiesetta \u00e8 stata gravemente danneggiata dal terremoto del 24 Novembre 2004, un lavoro interprovinciale ha permesso il 5 agosto 2012 la riapertura del santuario.\nGeologia e speleologia.\nLa zona della Selvapiana \u00e8 da inquadrare nel contesto del carso bresciano, specialmente i territori posti a SW della vetta. Sulla sommit\u00e0 non \u00e8 dunque raro trovare doline anche di notevoli dimensioni. Il fenomeno carsico ha poi permesso la formazione di pi\u00f9 di venti tra grotte e cavit\u00e0, pi\u00f9 o meno ampie e sviluppate.\nLa pi\u00f9 importante di esse \u00e8 il Bus Coalgh\u00e9s, situata a 791 metri di quota, nelle vicinanze della croce di Selvapiana sul versante posto a SE. Presenta uno sviluppo planimetrico di 138 metri e un dislivello di -69 metri. \u00c8 costituita da un\u2019ampia apertura di 11x8 metri, seguita da una china discendente tendente a destra. La grotta si compone poi di diversi vani anche di notevoli dimensioni. L\u2019importanza di tale grotta non \u00e8 data solamente dalle sua ampie dimensioni, ma anche dal ritrovamento di resti archeologici al suo interno. Sono stati ritrovati infatti resti umani e animali, appartenenti probabilmente a una piccola comunit\u00e0 protostorica di pastori. Tale ipotesi \u00e8 avvalorata dal ritrovamento di ceramiche e altri frammenti di recipienti databili al III secolo a.c.\nNella grotta \u00e8 stata poi ritrovata una fibula bronzea databile al IV secolo a.c. e dei reperti databili all\u2019epoca romana."}
{"id": "9152051", "revid": "300067", "url": "https://it.wikipedia.org/wiki?curid=9152051", "title": "Mateo Dreznjak", "text": ""}
{"id": "9152052", "revid": "367445", "url": "https://it.wikipedia.org/wiki?curid=9152052", "title": "Susanna Salvi", "text": "Dal 17 settembre 2021 \u00e8 \u00c9toile del Teatro dell'Opera di Roma.\nBiografia.\nSusanna Salvi muove i primi passi di danza nella scuola reatina \"Centro Studi Cygni\" diretta da Marella Vesseri e Laura Martorana.\nAll'et\u00e0 di 11 anni viene iscritta al terzo corso della scuola di danza del Teatro dell'Opera di Roma, diretta da Paola Jorio, dove, nel 2007, si diploma a pieni voti e l'anno successivo ottiene il diploma di perfezionamento.\nNel 2008 entra nel Corpo di Ballo della compagnia, diretto da Carla Fracci, e danza alcuni ruoli importanti nel \"Don Chisciotte\" (Fayziev), \"Il lago dei cigni\" (Samsova) e \"Giselle\" (Fracci).\nNel 2010 vola oltreoceano, e per un anno \u00e8 nel Tulsa Ballet in Oklahoma, diretto da Marcello Angelini.\nNel 2012 rientra in Italia, nella compagnia del Maggio Musicale Fiorentino, diretta da Francesco Ventriglia, e balla i ruoli principali ne \"La Sylphide\" (Bournonville) e \"Stabat Mater\" (Ventriglia) ed \u00e8 scelta da Sylvie Guillem per \"Steptext\" (Forsythe).\nNel 2013 torna all'Opera di Roma, prima sotto la direzione di Micha van Hoecke; poi, con Eleonora Abbagnato \u00e8 promossa solista (2015) e prima ballerina (2018). Qui lavora con i Ma\u00eetres de Ballet Patricia Ruanne, Frederic Jahn, Benjamin Pech e Lienz Chang.\nNel corso della sua carriera ha studiato con maestri di fama internazionale, tra cui Ofelia Gonzalez, Pablo Moret, Clarissa Mucci, Laura Comi, Elisabetta Terabust, Gillian Whittingham, Anthony Basile, Patrice Bart e Michail Bary\u0161nikov.\nNel 2021 entra nel cast del film \"Carla\" (Emanuele Imbucci) dedicato alla vita di Carla Fracci, interpretando la controfigura di Alessandra Mastronardi, che veste i panni della ballerina.\nIl 17 settembre 2021 viene nominata \u00c9toile dalla direttrice del Corpo di Ballo Eleonora Abbagnato al termine della rappresentazione, per la prima volta in scena al Teatro dell'Opera di Roma, di Notre-Dame de Paris di Roland Petit.\nRepertorio.\nTeatro dell'Opera di Roma.\nManon (\"Manon\" di Kenneth MacMillan), Aurora (\"La bella addormentata\" di Jean-Guillaume Bart), Raymonda (\"Raymonda\" di Rudol'f Nureev), Giselle (\"Giselle\" di Patricia Ruanne), Swanilda (\"Copp\u00e9lia\" di Roland Petit), Odette/Odile (\"Il lago dei cigni\" di Christopher Wheeldon/Benjamin Pech), Kitri (\"Don Chisciotte\" di Laurent Hilaire), Carmen (\"Carmen\" di Ji\u0159\u00ed Buben\u00ed\u010dek), Marie (\"Lo schiaccianoci\" di Giuliano Peparini), Giulietta (\"Romeo e Giulietta\" di Giuliano Peparini), Autunno (\"Le quattro stagioni\" di Giuliano Peparini), Esmeralda (\"Notre-Dame de Paris\" di Roland Petit)\nMaggio Musicale Fiorentino.\nLa Sylphide (\"La Sylphide\" di August Bournonville), Maria (\"Stabat Mater\" di Francesco Ventriglia)\nCinema.\nCarla, regia di Emanuele Imbucci (2021)"}
{"id": "9152053", "revid": "295921", "url": "https://it.wikipedia.org/wiki?curid=9152053", "title": "Vincent Macaigne", "text": "Biografia.\nHa studiato all'Institut National Sup\u00e9rieur des Arts du Spectacle di Bruxelles e al Conservatoire national sup\u00e9rieur d'art dramatique di Parigi.\nNon appena diplomato ha intrapreso una fitta attivit\u00e0 teatrale, che lo ha visto anche nei panni di autore e regista, spesso impegnato a riscrivere liberamente e in maniera anticonvenzionale grandi classici come \"L'idiota\" di F\u00ebdor Dostoevskij (in \"Idiot!\", 2009) o l\u2019\"Amleto\" di Shakespeare (in \"Au moins j'aurai laiss\u00e9 un beau cadavre\", 2011). I suoi lavori teatrali sono caratterizzati da un forte uso della violenza e da una peculiare commistione del teatro con danza ed arti plastiche. \nHa fatto il suo debutto cinematografico nel 2001 in \"La R\u00e9p\u00e9tition - L'altro amore\" di Catherine Corsini, e da allora \u00e8 diventato una presenza frequente del cinema d'autore francese. Il film che lo ha fatto conoscere al grande pubblico \u00e8 stato la commedia di Antonin Peretjatko \"La Fille du 14 juillet\", presentata al Festival di Cannes 2013 e che gli ha fatto ricevere una nomination come miglior attore ai Premi C\u00e9sar 2014. Ha debuttato come regista cinematografico con il mediometraggio \"Ce qu'il restera de nous\", vincitore del Gran Premio al Festival di Clermont-Ferrand. Nel 2015 ha diretto \"Don Juan\", un adattamento del Don Giovanni di Moli\u00e8re, presentato al Locarno Film Festival."}
{"id": "9152055", "revid": "300067", "url": "https://it.wikipedia.org/wiki?curid=9152055", "title": "Toni Nakic", "text": ""}
{"id": "9152060", "revid": "300067", "url": "https://it.wikipedia.org/wiki?curid=9152060", "title": "Jakov Mustapic", "text": ""}
{"id": "9152061", "revid": "400694", "url": "https://it.wikipedia.org/wiki?curid=9152061", "title": "La Biennale di Venezia", "text": ""}
{"id": "9152062", "revid": "92723", "url": "https://it.wikipedia.org/wiki?curid=9152062", "title": "Supremo Consiglio delle Antichit\u00e0", "text": ""}
{"id": "9152063", "revid": "300067", "url": "https://it.wikipedia.org/wiki?curid=9152063", "title": "Amar Gegic", "text": ""}
{"id": "9152064", "revid": "697352", "url": "https://it.wikipedia.org/wiki?curid=9152064", "title": "Battaglia di Nissa (1443)", "text": "La battaglia di Nissa (inizio novembre 1443) vide i crociati guidati da Giovanni Hunyadi e \u0110ura\u0111 Brankovi\u0107 catturare la roccaforte ottomana di Ni\u0161 in Serbia e sconfiggere tre eserciti dell'Impero ottomano. La battaglia di Ni\u0161 faceva parte della spedizione di Hunyadi conosciuta come la \"lunga campagna\". Hunyadi, a capo della prima linea, attravers\u00f2 i Balcani attraverso la Porta di Traiano, cattur\u00f2 Ni\u0161, sconfisse tre pasci\u00e0 turchi e, dopo aver preso Sofia, si un\u00ec all'esercito reale e sconfisse il sultano Murad II a Snaim (Kustinitza). L'impazienza del re e la rigidit\u00e0 dell'inverno lo costrinsero poi (nel febbraio 1444) a tornare in patria, ma non prima di aver completamente infranto il potere del Sultano in Bosnia, Erzegovina, Serbia, Bulgaria e Albania.\nContesto.\nNel 1440 Giovanni Hunyadi divenne il fidato consigliere e il soldato pi\u00f9 stimato del re Ladislao III di Polonia. Hunyadi fu ricompensato con il capitanato della fortezza di Belgrado e fu incaricato nelle operazioni militari contro gli ottomani. Il re Ladislao riconobbe i meriti di Hunyadi concedendogli propriet\u00e0 nell'Ungheria orientale. Hunyadi dimostr\u00f2 presto una straordinaria capacit\u00e0 di schierare le sue difese con le limitate risorse a sua disposizione. Vinse a Semendria su Isak-Beg nel 1441. Non lontano da Nagyszeben in Transilvania annient\u00f2 una forza ottomana e recuper\u00f2 per l'Ungheria la sovranit\u00e0 della Valacchia. L'esercito crociato era composto da 25.000 o pi\u00f9 truppe e 600 carri da guerra. Hunyadi prese 12.000 cavalieri per localizzare e sconfiggere Kasim Pasha mentre W\u0142adys\u0142aw e Brankovic furono lasciati nel campo con i carri da guerra.\nBattaglia.\nLa battaglia per Nissa non fu un'unica battaglia, ma cinque diverse battaglie. Il primo scontro in battaglia avvenne contro una piccola guarnigione a Ni\u0161 e la cattura, il saccheggio e l'incendio della citt\u00e0 da parte dei crociati. Questa fu seguita da tre diverse battaglie contro tre diversi eserciti ottomani che avanzavano su Ni\u0161. Ci fu infine una battaglia contro i resti dei tre eserciti ottomani.\nL'ultima battaglia ebbe luogo nella pianura tra Bolvani e Ni\u0161 il 3 novembre 1443. Le forze ottomane erano guidate da Kasim Pasha, il beglerbeg di Rumelia, Turakhan Beg e Isak-Beg. Dopo la sconfitta ottomana, le forze in ritirata di Kasim Pasha e Turakhan Beg bruciarono tutti i villaggi tra Ni\u0161 e Sofia. Le fonti ottomane spiegano che la sconfitta ottomana sia dovuta alla mancanza di cooperazione tra i diversi eserciti ottomani guidati da comandanti diversi.\nConseguenze.\nSecondo lo storico Calcondila, \"stanchi dopo che Hunyadi costrinse gli ottomani a ritirarsi nei Balcani nel 1443, i vecchi signori si affrettarono da tutte le parti a riprendere possesso dei campi dei loro padri\". Uno di loro era Giorgio Castriota Scanderbeg che abbandon\u00f2 l'esercito ottomano insieme a suo nipote Hamza Kastrioti e 300 fedeli albanesi e dopo aver catturato Kruj\u00eb inizi\u00f2 una lotta di venticinque anni contro l'Impero ottomano.\nMurad II firm\u00f2 un trattato per dieci anni e abdic\u00f2 in favore del figlio Mehmed II. Quando la pace fu rotta l'anno successivo, Murad torn\u00f2 nei Balcani e vinse la battaglia di Varna nel novembre 1444."}
{"id": "9152072", "revid": "1993636", "url": "https://it.wikipedia.org/wiki?curid=9152072", "title": "Battaglia di Ni\u0161 (1443)", "text": ""}
{"id": "9152075", "revid": "1005847", "url": "https://it.wikipedia.org/wiki?curid=9152075", "title": "Demetrio Antonio Chianesi", "text": "Biografia.\nPrimo di tredici figli, nato in una famiglia di mezzadri calabresi, viene chiamato a visita militare il 2 ottobre 1934, ed incorporato, come soldato di leva il 2 aprile 1935 nel 33\u00b0 Reggimento Fanteria \"Livorno\" con sede a Cuneo, dove presta servizio per il Corpo della Guardia alla Frontiera, fino al congedo illimitato ottenuto il 2 settembre 1936.\nLa Guerra di Spagna.\nNon contento del ritorno alla vita contadina, l'11 novembre del 1936 si reca al Distretto Militare di Reggio Calabria e si arruola volontario per l'Africa Orientale Italiana. Viene assegnato, con ferma indeterminata, al Battaglione di Marcia A.O.I. del 4\u00b0 Reggimento Fanteria \"Piemonte\" con sede a Catania. Tuttavia tale arruolamento non dar\u00e0 alcun esito in quanto, giunto a Napoli, anzich\u00e9 partire per l'Africa, il 25 gennaio 1937 decide di arruolarsi nel 2\u00b0 Reggimento \"Volontari del Littorio\" della 4\u00aa Divisione fanteria \"Littorio\", comandata dal generale Annibale Bergonzoli, in partenza per la Spagna. \nSbarca a Cadice il 10 febbraio 1937 e, dopo pochi giorni, viene inquadrato nel 2\u00b0 Reggimento Fanteria \"Osa l'inosabile\" e immediatamente impiegato nella Battaglia di Guadalajara. Il 1\u00b0 maggio 1938 viene promosso al grado di Caporale. L'8 ottobre successivo, a seguito del rimpatrio dei legionari italiani con pi\u00f9 di diciotto mesi di servizio, decretato da Francisco Franco appena una settimana prima, viene trasferito al 1\u00b0 Reggimento Fanteria d'Assalto ed inviato al Centro Istruzioni di Valladolid per frequentare un corso di allievo armaiolo. Rientra al 1\u00b0 Reggimento a met\u00e0 dicembre e prende parte alla Battaglia di Catalogna dove si distingue per atti di coraggio. Per la partecipazione alle operazioni del Corpo di Spedizione riceve prima la Croce al Merito di Guerra e poi una Medaglia d\u2019Argento al Valor Militare per le azioni in Catalogna, la Cruz Roja del M\u00e9rito Militar e la Medalla de la Campa\u00f1a. Viene rimpatriato il 31 maggio 1939 da Cadice, a bordo del piroscafo \"Sardegna\", sbarca a Napoli il 6 giugno e solo una settimana dopo, il 13 giugno, viene nuovamente collocato in congedo illimitato e autorizzato a fregiarsi dei nastrini della Medaglia commemorativa della Campagna di Spagna e della Medaglia di benemerenza per i volontari della Campagna di Spagna.\nTra una guerra e l'altra.\nIl periodo di tranquillit\u00e0 \u00e8 relativamente breve, infatti, dopo due mesi e mezzo di permanenza in seno alla famiglia, il 1\u00b0 settembre 1939 viene richiamato in servizio per istruzioni ed assegnato al 40\u00b0 Reggimento Fanteria \"Bologna\" con il quale, l'8 settembre viene imbarcato a Napoli e trasferito, con tutta la grande unit\u00e0, in Africa Settentrionale. Arrivato a Tobruk tre giorni dopo, viene riassegnato al 116\u00b0 Reggimento Fanteria \"Treviso\", gi\u00e0 presente in Cirenaica da oltre due anni, e incorporato nel XXX Battaglione, 1\u00b0 Settore di Copertura. Vi rimane fino all'11 gennaio 1940, quando rientra in patria con una licenza straordinaria di 30 giorni. In questo periodo contrae matrimonio. Dal successivo 22 febbraio, termine previsto della licenza speciale, rimane in patria e la stessa gli viene commutata in licenza illimitata.\nSeconda guerra mondiale.\nIl 1\u00b0 giugno 1940 viene nuovamente richiamato dalla licenza illimitata con ordine di presentarsi al deposito del 20\u00b0 Reggimento Fanteria \"Brescia\" di stanza a Reggio Calabria. Il 3 giugno si imbarca da Messina alla volta di Tripoli, in Libia, dove sbarca due giorni dopo. L'11 giugno, con il suo contingente raggiunge e si unisce al resto del reggimento, che nel maggio del 1939 era confluito in una grande e omonima unit\u00e0, la 27\u00aa Divisione di Fanteria \"Brescia\". Partecipa, distinguendosi, alle varie operazioni offensive e difensive in cui era impegnata la Divisione in Cirenaica meritando due promozioni in appena sei mesi, il 27 agosto 1940 viene promosso al grado di Caporal Maggiore e il 20 febbraio 1941 a quello di Sergente. \nScattata la controffensiva inglese, nota anche come \"Operazione Crusader\", durante le fasi di ripiegamento dell'armata italo-tedesca, l'11 dicembre 1941, viene dato per irreperibile a seguito dei combattimenti con le forze alleate nell'area del 122\u00b0 chilometro ad est di Derna, dopo 14 giorni di scontri, il 25 dicembre, mentre tenta di raggiungere a piedi il reggimento attestatosi ad Agebadia, viene fatto prigioniero. Viene quindi trasferito in Egitto per essere dapprima internato nel Campo 308 di Alessandria, successivamente trasferito nel Campo 306 di Geneifa e, in ultimo, nel Campo 312 di Abbassia. Rimane prigioniero per oltre quattro anni poich\u00e9, a seguito dell'armistizio dell'8 settembre 1943, si rifiuta di collaborare con gli alleati. Rientra in Italia il 18 maggio del 1946 e il 19 luglio viene collocato in congedo illimitato.\nNel dopo guerra.\nIl 20 agosto 1949 si arruola nel Ministero di Grazia e Giustizia, come Agente di Custodia. Diventa effettivo il 20 febbraio 1950. Il 1\u00b0 febbraio 1959 diventa Appuntato e il 16 giugno 1969 viene collocato in congedo per infermit\u00e0 dipendente da causa di servizio.\nSala \"Demetrio A. Chianesi\" - MUSMI.\nLa sala espositiva di circa 40 metri quadri, dedicata alla Guerra di Spagna, \u00e8 ubicata al secondo piano dell'ala est del MUSMI - Museo Storico Militare \"Brigata Catanzaro\", all'interno del Parco della Biodiversit\u00e0 mediterranea della Citt\u00e0 di Catanzaro, che ospita altres\u00ec una riproduzione in scala naturale di un'infermeria da campo, una sala espositiva dedicata alla Guerra d'Africa e diversi ambienti dedicati al Ventennio Fascista. La Sala \"Demetrio A. Chianesi\" ospita, nello specifico, 2 bacheche e 3 teche contenenti effetti personali del Sergente Demetrio Antonio Chianesi, lettere dai campi di prigionia, mappe operative, distintivi, medaglie e uniformi complete dei legionari del Corpo Truppe Volontarie di diversi reparti e gradi che hanno partecipato alle operazioni militari italiane in terra spagnola."}
{"id": "9152076", "revid": "1318658", "url": "https://it.wikipedia.org/wiki?curid=9152076", "title": "Francesco Saverio Buonomo", "text": "Biografia.\nNacque il 25 giugno 1748 nel Borgo di Gaeta da Vincenzo e Barbara D'Orio.\nIl 19 settembre 1772 fu ordinato presbitero dal vescovo Carlo Pergamo. Divenne dapprima canonico e poi primicerio del capitolo della cattedrale. Dal 1815 resse la diocesi di Gaeta in qualit\u00e0 di vicario generale.\nIl 20 marzo 1818 papa Pio VII lo nomin\u00f2 vescovo di Gaeta. Fu consacrato il 24 maggio dal cardinale Luigi Ruffo Scilla, arcivescovo metropolita di Napoli, co-consacranti Gioacchino de Gemmis, vescovo titolare di Listra, e Domenico Ventapane, vescovo titolare di Tio.\nMor\u00ec il 18 aprile 1827 all'et\u00e0 di 78 anni.\nGenealogia episcopale.\nLa genealogia episcopale \u00e8:"}
{"id": "9152079", "revid": "1993636", "url": "https://it.wikipedia.org/wiki?curid=9152079", "title": "Battaglia di Ni\u0161", "text": ""}
{"id": "9152083", "revid": "671029", "url": "https://it.wikipedia.org/wiki?curid=9152083", "title": "Via Tolosana", "text": "La via Tolosana \u00e8 il nome latino di uno dei quattro cammini in Francia del pellegrinaggio di San Giacomo di Compostela. Tracciato pi\u00f9 meridionale dei quattro, esso passa per Tolosa, dalla quale il nome; tuttavia il suo punto di raccolta e di partenza si trova ad Arles, da cui il suo altro nome di via Arelatensis (cammino di Arles). L'itinerario passa anche per Saint-Gilles, da cui parimenti il nome di via Aegidiana (via di Saint-Gilles). \nLa via Tolosana raggiunge la Spagna dopo aver attraversato i Pirenei al passo del Somport. Dal lato spagnolo, il Cammino continua sotto il nome di \"Camino Aragon\u00e9s\" fino alla tappa di Puente la Reina. La congiunzione si fa allora con il \"Camino navarro\", che non \u00e8 altro che la continuit\u00e0 dei tre altri cammini principali partiti dalla Francia: la \"via Turonensis\", la \"via Lemovicensis\" e la \"via Podiensis\". Di l\u00e0, il cammino prosegue sotto il nome di \"Camino Franc\u00e9s\" fino a Santiago di Compostela in Galizia.\nLa \"via Tolosana\" \u00e8 segnata come sentiero di \ua78c\ua78cGrande randonn\u00e9e\ua78c\ua78c n\u00b0 653 (GR 653).\nStoria e contesto dei Cammini di Compostela.\nIl \"Codex Calixtinius\" di Aimery Picaud.\nSecondo il Capitolo Primo della \"Guida del Pellegrino\" di Aimery Picaud, quattro strade portano a Santiago di Compostela:\nLe prime tre vie si riuniscono a monte di Ostabat al crocevia di Xibaltarre. Ma secondo alcuni, la Via Turonensis e la Via Lemovicensis si riuniscono a Saint Palais, poco prima del Crocevia di Gibraltar a Ostabat, ove sono raggiunte infine dalla \ua78c\ua78cVia Podiensis\ua78c\ua78c, poi attraversano i Pirenei per il Passo di Roncisvalle prendendo il nome di \ua78c\ua78cCamino Navarro\ua78c\ua78c. Esse incontrano a Puente la Reina, in territorio spagnolo, la quarta via Fran\u00e7ese che ha attraversato i Pirenei pi\u00f9 a est attraverso il colle del Somport e percorso il \ua78c\ua78cCamino Aragon\u00e9s\ua78c\ua78c. Di l\u00e0, un itinerario principale conduce a San Giacomo: il \"Camino Franc\u00e9s\". \nLe istruzioni della \ua78c\ua78cGuida del Pellegrino\ua78c\ua78c sono piuttosto sommarie; ciascuno faccia il proprio Cammino. Ai nostri giorni la segnaletica consente una migliore preparazione del viaggio.\nDescrizione storica generale.\nAlla partenza da Arles, la \"via Tolosana\" o \"via Arelatensis\", che Aimery Picaud nella \"Guida del Pellegrino\" chiama \"via Aegidiana\" (la via di Sant\ua78cEgidio) accoglieva i pellegrini provenienti dall'Italia, dalle Alpilles e dalla Provenza, ma era utilizzata ugualmente, in senso inverso, dai romiti provenienti dalla Spagna o dalla Francia, che si recavano a Roma imboccando, dal lato italiano, la via Francigena.\nIl suo nome \u00e8 legato a quello della capitale della dinastia comitale dei Saint-Gilles, che, nel XII secolo, giocava un ruolo maggiore sulle terre di Linguadoca. \nRicche di storia e unite da una stessa lingua, quella dei trovatori, queste terre videro svilupparsi una delle pi\u00f9 brillanti civilt\u00e0 del medioevo, come testimoniano, a fianco delle vestigia dell'antichit\u00e0 romana, citt\u00e0, monasteri e chiese romaniche che segnano il tracciato di questa via del sud, dominata dai castelli e dai feudi testimoni della tragedia c\u00e0tara.\nEssa \u00e8 preceduta a nord-est dalla \"Via Domitia\", che va dal Colle del Monginevro ad Arles, passando per Sisteron e Apt, chiamata anche dagli Italiani la \"Via Francigena\", poich\u00e9 essa passa in Francia. A est, essa fa seguito alla Via Aurelia, provenendo da Mentone e dall'Italia.\nVi era anche un cammino parallelo, il \"cammino del piemonte pirenaico o \ua78c\ua78cel cami deu p\u00e9 de la coste\ua78c\ua78c, che passa per Saint-Bertrand-de-Comminges, per raggiungere il passo del Somport.\nTutti questi cammini imboccano il \"Camino Aragones\" per raggiungere il \"Camino franc\u00e9s\" a Puente la Reina.\nGuida di P\u00e8lerin d'Aimery Picaud.\nNel XII secolo, nella sua \"Guida del Pellegrino\", Aimery Picaud riporta le seguenti informazioni:\nCapitolo primo.\n\"I Cammini di San Giacomo\"\n\u00abVi sono quattro strade che, portando a San Giacomo, si riuniscono in una sola a Puente la Reina, una passa per Saint-Gilles (du Gard), Montpellier, Tolosa, e il Somport, (...) \u00bb \nCapitolo IV.\n\"Corpi santi che riposano sulla via di San Giacomo e che i Pellegrini devono visitare.\"\nColoro che vanno a San Giacomo seguendo la via di Saint-Gilles, devono rendere visita ad Arles, al corpo di san Trofimo, confessore, la cui festa si celebra il 29 dicembre, (...), al corpo del san Cesario, vescovo e martire, la cui ricorrenza si celebra il 1\u00ba novembre, (...) e nel cimitero della stessa citt\u00e0 le reliquie del vescovo sant\ua78cOnorato, celebrato in forma solenne il 16 gennaio, il corpo del santissimo martire Genesio.\nSi deve anche rendere visita al venerato corpo di sant\ua78cEgidio, pio confessore e abate, (...) (a Saint-Gilles-du-Gard).\nEssi devono rendere visita al corpo del beato confessore san Guglielmo, porta-insegne del re Carlomagno, nella valle di Gellona (a Saint-Guilhem-le-D\u00e9sert), la cui festa si celebra il 28 maggio.\nSulla stessa via si deve rendere visita ai santissimi corpi dei santi martiri Tiberio, Modesto e Fiorenza (...) (a Saint-Thib\u00e9ry); celebrati il 10 novembre.\nSulla medesima via si devono anche venerare i santissimi corpi di san Saturnino, vescovo e martire (...) della citt\u00e0 di Tolosa, che viene celebrato il 29 novembre.\nConclusione.\nNon esistono \"cammini storici\" propriamente detti. Nulla ne attesta, in certi casi, il passaggio dei pellegrini, se non fosse per la presenza del corpo di un santo, spesso legata a un pellegrinaggio locale, come quella di san Licerio o san Bertrando di Comminges, entrambi \"el cami deu p\u00e9 de la coste\".\nIl cammino contemporaneo.\nL'itinerario del moderno cammino \u00e8 segnalato secondo le regole dettate dalla Federazione francese delle escursioni a piedi (FFRP) per i sentieri di \ua78c\ua78cgrande randonn\u00e9e\ua78c\ua78c, cio\u00e8 principalmente da due tratti di pittura rossa e bianca. \nLa specificit\u00e0 culturale di questo itinerario si concretizza in punti d'informazione e in elementi di localizzazione complementari facenti chiaramente riferimento ai cammini di Compostela, come la conchiglia stilizzata. \nNelle citt\u00e0, un sistema dotato di segnalazioni \u00e8 talvolta costituito da motivi fissati a terra, come nel centro storico di Montpellier (\u00c9cusson), ove dei \"chiodi\" sono ornati da una conchiglia, con la citazione di San Giacomo \"Camin Roumieu\".\nTracciati della Via Tolosana.\nTracciato dell'itinerario principale.\nIl tracciato dell'itinerario principale della via Tolosana pu\u00f2 essere scomposto in otto grandi tronconi, congiunti in punti di tappa importanti :\nTracciato della variante sud per Carcassonne.\nQuesta variante alla partenza di Montpellier imbocca la prima parte della futura \"via dei pi\u00e9 dei monti\" fino a Carcassonne. Se ne separa in seguito, con un tratto obliquo verso Nord-Ovest, per ritrovare l'itinerario principale a Montferrand."}
{"id": "9152087", "revid": "6923", "url": "https://it.wikipedia.org/wiki?curid=9152087", "title": "Supercl\u00e1sico de las Am\u00e9ricas 2017", "text": "Il Supercl\u00e1sico de las Am\u00e9ricas 2017 \u00e8 la quarta edizione del trofeo, disputato il 9 giugno 2017 tra Brasile e Argentina al Melbourne Cricket Ground di Melbourne."}
{"id": "9152088", "revid": "6923", "url": "https://it.wikipedia.org/wiki?curid=9152088", "title": "Frank Herbert's Dune (videogioco)", "text": "Frank Herbert's Dune \u00e8 un videogioco pubblicato dalla Cryo Interactive nel 2001. \u00c8 ambientato nell'universo fantascientifico di \"Dune\" creato dallo scrittore Frank Herbert, ed \u00e8 tratto dalla miniserie televisiva \"Dune - Il destino dell'universo\" del 2000.\nIl gioco fu un fallimento sia dal punto di vista commerciale sia di critica, e fu uno degli ultimi videogiochi prodotti dalla Cryo Interactive, che fall\u00ec poco tempo dopo anche a causa dell'insuccesso del gioco.\nTrama.\nNella parte di Paul, figlio della concubina del Duca Atreides ed erede al trono, il giocatore deve guadagnarsi il rispetto e la fiducia della popolazione nativa del pianeta desertico Dune, i Fremen, per diventare alla fine il loro messia annunciato e liberarli dalla desolata condizione del pianeta. Inoltre Paul dovr\u00e0 scontrarsi con il malvagio Barone Harkonnen che ha massacrato la famiglia Atreides spalleggiato dall'Imperatore Shaddam IV.\nProduzione.\nGi\u00e0 al termine della realizzazione del gioco, la Cryo aveva cominciato ad essere oppressa da vari debiti finanziari. \"Frank Herbert's Dune\" si rivel\u00f2 essere un costoso flop, e lo studio non riusc\u00ec a trovare creditori per continuare l'attivit\u00e0. La versione per console PlayStation 2 usc\u00ec soltanto in Europa."}
{"id": "9152090", "revid": "2039387", "url": "https://it.wikipedia.org/wiki?curid=9152090", "title": "Collegio elettorale di Aprilia (Camera dei deputati)", "text": "Il collegio di Aprilia fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Lazio 2 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Aprilia era uno dei 43 collegi uninominali in cui era suddiviso il Lazio e, come previsto dal D.Lgs. del 20 dicembre 1993 n. 536, era interamente compreso nella provincia di Latina e comprendeva i seguenti comuni: Aprilia, Bassiano, Cisterna di Latina, Cori, Maenza, Norma, Priverno, Rocca Massima, Roccagorga e Sezze."}
{"id": "9152091", "revid": "277947", "url": "https://it.wikipedia.org/wiki?curid=9152091", "title": "Alejandro Gonz\u00e1lez Vel\u00e1zquez", "text": "Biografia.\nNato a Madrid il 27 febbraio 1719, studi\u00f2 presso il Comitato preparatorio per la costituzione della Real Academia de Bellas Artes de San Fernando. Lavor\u00f2 agli ordini di Santiago Bonav\u00eda nelle decorazioni del Real Coliseo del Buen Retiro e nel Real Sitio de San Ildefonso, formandosi nella tecnica italiana della quadratura. Ad Aranjuez ha lavorato per tre anni secondo Juan Agust\u00edn Ce\u00e1n Berm\u00fadez sui piani generali colorati che Bonav\u00eda avrebbe poi firmato.\nIn collaborazione con il fratello Luis, dipinse le decorazioni murali di numerose chiese di Madrid, tra cui quelle della cappella di Santa Teresa nel convento di San Hermenegildo, ora parrocchia di San Jos\u00e9, e quelle della chiesa del convento delle Bernardas del Sacramento. Alejandro lavor\u00f2 quasi sempre assieme al fratello Luis,e questo rende difficile l'attribuzione dei grandi affreschi eseguiti per le volte del Palazzo Nuovo e per le grandi chiese madrilene (chiese dei conventi dell'Incarnazione, del Sacramento e delle Descalzas Reales). Appartengono certamente a Luis le parti di maggiore intonazione scenografica, collegabili alla sua apprezzata attivit\u00e0 di scenografo, invece ad Alejandro si possono attribuire tutte le parti condotte con abilissima e sicurissima prospettiva.\nNel 1752, quando fu istituita ufficialmente l'Accademia di Belle Arti, fu nominato vicedirettore dell'architettura. L'anno successivo, al ritorno di Antonio dall'Italia, i tre fratelli si occuparono degli affreschi della cupola e dei pennacchi del convento delle Salesas Reales sotto la direzione di Corrado Giaquinto. Specializzato in pittura ornamentale, nel 1766 fu nominato direttore della nuova sezione Prospettiva dell'Accademia di Belle Arti.\nCome architetto, fuggendo dal gusto ornato riberesco ma senza raggiungere la necessaria semplicit\u00e0, secondo Ce\u00e1n, forn\u00ec i piani per la ristrutturazione della chiesa del convento delle monache Bernardas chiamate Vallecas in Calle de Alcal\u00e1, curando anche le tracce delle sue pale d'altare; Sono sue anche le tracce della pala dell'altare maggiore nella chiesa di Alpaj\u00e9s ad Aranjuez, dove collabor\u00f2 nuovamente con Bonav\u00eda, e quella delle monache giustiniane di Cuenca, dove si occup\u00f2 anche della progettazione generale del tempio e della pittura di le sue volte.\nTra i suoi discepoli, spiccava suo figlio Jos\u00e9 Antonio Gonz\u00e1lez Vel\u00e1zquez, primo direttore di architettura presso l'Accademia Reale di San Carlos de M\u00e9xico."}
{"id": "9152092", "revid": "1543377", "url": "https://it.wikipedia.org/wiki?curid=9152092", "title": "Vaccino PfSPZ", "text": "PfSPZ \u00e8 un candidato vaccino contro la malaria sviluppato da Sanaria ottenuto a partire da sporozoiti non replicanti irradiati.\nIl nome PfSPZ \u00e8 composto da due acronimi: \"Plasmodium falciparium\" (Pf) e sporozoiti (SPZ).\nI test clinici condotti finora sono promettenti, ma sono state mosse alcune critiche riguardo alla produzione e alla somministrazione su larga scala del vaccino in Africa, dato che deve essere conservato in azoto liquido (a una temperatura pari o inferiore a -195,79 \u00b0C, o 77 K).\u00a0\nStoria.\nRisalgono alla prima met\u00e0 del Novecento i primi tentativi di proteggere gli esseri umani dalla malaria.\nLo sviluppo di vaccini batterici da parte di Pasteur aveva fatto sperare di poter debellare questa malattia letale, ma gli sporozoiti della malaria disattivati mediante formalina non erano in grado di fornire la protezione necessaria.\nNel 1948 vennero utilizzati merozoiti disattivati con un adiuvante per impedire che la malaria uccidesse un gruppo di scimmie. Ciononostante a causa dell\u2019alta tossicit\u00e0 dell\u2019adiuvante e dell\u2019impossibilit\u00e0 di ottenere un sufficiente numero di parassiti dal sangue umano si sono interrotti gli sforzi in questa direzione.\nAlcune ricerche condotte nel 1967 hanno dimostrato che gli sporozoiti della malaria irradiati (estratti dalle ghiandole salivarie delle zanzare infette) inducevano una risposta immunitaria nei topi, senza dover aggiungere l\u2019adiuvante. Risultati simili sono stati raggiunti anche in alcuni test clinici sugli esseri umani condotti su alcuni volontari. I topi e gli esseri umani non hanno contratto la malaria perch\u00e9 le zanzare e gli sporozoiti erano stati irradiati, e le cellule del loro sistema immunitario avevano innescato una risposta immunitaria in grado di proteggerli dall\u2019infezione. Questo approccio per\u00f2 non \u00e8 stato portato avanti a causa delle difficolt\u00e0 nell\u2019ottenere un numero sufficiente di sporozoiti e nel prelievo dei parassiti.\nIn seguito, grazie agli adiuvanti moderni e alla possibilit\u00e0 di prelevare singolarmente le proteine dai parassiti, si \u00e8 trovato un nuovo modo per sviluppare un vaccino contro la malaria. Attualmente il vaccino a subunit\u00e0 pi\u00f9 avanzato \u00e8 RTS,S, che si basa sulle proteine presenti sull\u2019involucro degli sporozoiti di \"Plasmodium falciparium\", e che \u00e8 nella fase III dei test clinici. Questo vaccino \u00e8 in grado di proteggere circa il 50% delle persone sottoposte a infezione da malaria umana controllata (CHMI) 2-3 settimane dopo l\u2019ultima immunizzazione e circa il 23% 5 mesi dopo l\u2019ultima immunizzazione. Nella fase III di un test clinico condotto su larga scala in Africa, RTS,S/AS01 ha ridotto le infezioni da malaria del 31,3% e del 36,6% nell\u2019arco di 12 mesi.\nNel 2003 Sanaria ha condotto alcuni test durante i quali gli sporozoiti di \"falciparum\" venivano estratti manualmente dalle ghiandole salivari delle zanzare, e in seguito irradiati e conservati prima dell\u2019inoculazione con un obiettivo preciso: sviluppare e mettere in commercio un vaccino PfSPZ attivo sotto il profilo metabolico e non replicante.\nDurante i test su volontari umani PfSPZ \u00e8 stato somministrato per via subcutanea o intradermica, suscitando una modesta risposta immunitaria. Quando invece \u00e8 stato somministrato per via endovenosa in primati non umani o topi ha portato le cellule T citotossiche a produrre IFN\u03b3. Si ritiene che queste cellule T costituiscano il meccanismo immunologico principale per contrastare la malaria nel fegato.\nNel 2014 Sanaria ha promosso una campagna su Indiegogo per sviluppare un robot in grado di dissezionare le ghiandole salivari delle zanzare con l\u2019obiettivo di accelerare e facilitare la preparazione e lo sviluppo del vaccino. La raccolta fondi per\u00f2 si \u00e8 conclusa raggiungendo la somma di 45.024$ a fronte dell\u2019obiettivo di 250.000$.\nNel 2016 la Food and Drug Administration statunitense ha garantito al candidato vaccino PfSPZ la \u201cfast track\u201d, una designazione che permette di facilitare lo sviluppo di alcuni medicinali di particolare importanza.\nMeccanismo d'azione.\nLe cellule T citotossiche hanno un ruolo essenziale nel neutralizzare il \"Plasmodium\" che si sviluppa nel fegato. Nei topi e nelle scimmie che avevano ricevuto anticorpi monoclonali anti-CD8 questo tipo di vaccino non ha funzionato. Al termine dell\u2019applicazione di anticorpi la protezione si \u00e8 riattivata. Il \"Plasmodium\" viene iniettato dalle zanzare infette nel sangue dell\u2019ospite sotto forma di sporozoiti, che arrivano al fegato e invadono le cellule epatiche, all\u2019interno delle quali si riproducono dando origine a decine di migliaia di merozoiti in ogni cellula. RTS,S \u00e8 in grado di fermare la malaria in circolo dopo l\u2019iniezione. Il vaccino PfSPZ invece si basa su sporozoiti attenuati, che sono attivi e arrivano alle cellule epatiche, dove le cellule T citotossiche che producono IFN\u03b3 vengono attivate. La quantit\u00e0 di cellule T CD3+CD4+, CD3+CD8+, CD3+\u03b3\u03b4 specifiche a PfSPZ dipendono dalla dose somministrata. Cellule T CD3+CD8+ specifiche a PfSPZ sono state trovate in 7 soggetti vaccinati su 12 in alcuni test clinici condotti su alcuni volontari. Nella maggior parte delle persone queste cellule sono necessarie per garantire la protezione e si trovano soprattutto nel fegato a causa della resistenza degli antigeni del parassita e vengono immagazzinate come cellule di memoria residenti nel tessuto.\nTest clinici.\nNel 2013 sono stati condotti i primi due test clinici nei quali PfSPZ \u00e8 stato somministrato per via endovenosa. Test precedenti sulla somministrazione intradermica e sottocutanea non avevano suscitato una risposta immunitaria adeguata. Nel 2014 la fase I di un test clinico sul vaccino PfSPZ ha mostrato che pi\u00f9 della met\u00e0 dei partecipanti rimaneva protetta dalla malaria per oltre un anno dopo la fine dei test. Uno studio pubblicato nel 2017 ha riportato che in seguito alla somministrazione di tre dosi di PfSPZ-CVac la protezione era completa dopo 10 settimane. Nell\u2019aprile 2019 \u00e8 stato annunciato l\u2019inizio della fase III di un test clinico nell\u2019isola di Bioko, cominciato all\u2019inizio del 2020."}
{"id": "9152096", "revid": "131145", "url": "https://it.wikipedia.org/wiki?curid=9152096", "title": "Progressione del record italiano dei 5000 metri piani maschili", "text": "La voce seguente illustra la progressione del record italiano dei 5000 metri piani maschili di atletica leggera.\nIl primo record italiano maschile su questa distanza venne ratificato il 5 gennaio 1896. "}
{"id": "9152098", "revid": "22475", "url": "https://it.wikipedia.org/wiki?curid=9152098", "title": "Battaglia di Ni\u0161 (1689)", "text": "La battaglia di Ni\u0161 fu combattuta il 24 settembre 1689, nei pressi della citt\u00e0 di Ni\u0161 nella Serbia meridionale, tra le forze dell'Impero ottomano e le forze del Sacro Romano Impero come parte della Grande guerra turca.\nIl comandante austriaco, Luigi Guglielmo di Baden-Baden sconfisse le forze ottomane e conquist\u00f2 la citt\u00e0. Quando Luigi Guglielmo seppe che non c'erano posizioni di difesa ottomane su Vinik, ordin\u00f2 all'ufficiale militare Nestorovi\u0107 di attaccarle. Nestorovi\u0107 riusc\u00ec a scavalcare l'ala destra delle forze ottomane e con questa manovra risolse la battaglia a favore degli austriaci. Per tale risultato, dopo questa battaglia, Nestorovi\u0107 fu promosso al grado di tenente.\nDopo la battaglia Ludovico lasci\u00f2 il tenente generale Piccolomini al comando del Sangiaccato di Ni\u0161 e marci\u00f2 su Vidin, dove attacc\u00f2 la guarnigione ottomana il 14 ottobre che capitol\u00f2 il 19 ottobre. Piccolomini condusse una campagna in profondit\u00e0 in Macedonia. Gli ottomani ripresero Ni\u0161 nel settembre successivo dopo che gli austriaci abbandonarono la citt\u00e0."}
{"id": "9152104", "revid": "131145", "url": "https://it.wikipedia.org/wiki?curid=9152104", "title": "Progressione del record italiano dei 5000 metri piani femminili", "text": "La voce seguente illustra la progressione del record italiano dei 5000 metri piani femminili di atletica leggera.\nIl primo record italiano femminile su questa distanza venne ratificato l'11 maggio 1969. "}
{"id": "9152124", "revid": "1543377", "url": "https://it.wikipedia.org/wiki?curid=9152124", "title": "Incendio di Edimburgo", "text": "Lincendio di Edimburgo fu uno scontro avvenuto il 7 maggio 1544 nell'ambito del fatto storico noto come Brutale corteggiamento, all'interno delle guerre anglo-scozzesi.\nIl 3 maggio 1544 sbarcarono in Scozia delle forze inglesi, ma gli scozzesi preferirono non combattere. Il prevosto di Edimburgo venne per\u00f2 ben presto costretto a non opporsi al saccheggio delle citt\u00e0 di Leith e di Edimburgo, citt\u00e0 quest'ultima che venne data alle fiamme il 7 maggio. Ad ogni modo, l'artiglieria scozzese continu\u00f2 a tormentare gli inglesi sul campo, i quali non avevano n\u00e9 il tempo n\u00e9 le risorse per assediare il castello locale. La flotta inglese salp\u00f2 nuovamente con i beni razziati e con due delle imbarcazioni appartenute a Giacomo V di Scozia.\nIl piano.\nEnrico VIII d'Inghilterra era intenzionato ad unire il regno di Scozia al regno d'Inghilterra o perlomeno riportare i due regni sotto la propria egemonia. Con James Hamilton, duca di Ch\u00e2tellerault, venne contrattato che Maria di Scozia avrebbe sposato Edoardo, il principe ereditario d'Inghilterra. Hamilton, ad ogni modo, permise al parlamento di revocare questo accordo poco dopo, fatto che spinse Enrico a dichiarare guerra alla Scozia nel dicembre del 1543; il reggente di Scozia si trov\u00f2 a dover fronteggiare cos\u00ec anche quei ribelli che continuavano a sostenere il matrimonio con la monarchia inglese, come ad esempio il conte di Lennox, il conte di Glencairn, il conte di Cassillis ed il conte di Angus. Questi nobili erano in contatto con Enrico VIII attraverso il segretario del conte di Lennox, Thomas Bishop, ed il cappellano di lord Angus, John Penven. Le loro lettere indirizzate a Enrico VIII richiedevano un intervento tempestivo ed a marzo ebbero l'assicurazione di un supporto militare adeguato allo scontro che si profilava. Il consiglio privato di Enrico VIII diede istruzioni per preparare una forza d'invasione per il 10 aprile 1544 con questo scopo:Porre il tutto a ferro e fuoco, bruciare Edimburgo, razziare e disfare tutto ci\u00f2 che sar\u00e0 saccheggiato, affinch\u00e9 rimanga perpetua memoria della vendetta di Dio illuminato su di loro per la loro falsit\u00e0 e slealt\u00e0. Edward Seymour, I duca di Somerset, all'epoca noto come lord Hertford era il luogotenente del re. Questi era intenzionato a porre la guarnigione inglese a Leith, ma il suo piano venne bocciato. Enrico VIII gli chiese ad ogni modo personalmente di distruggere la citt\u00e0 di St Andrews, la quale ad ogni modo si trovava troppo distante rispetto agli obbiettivi di lord Hertford.\nIl conte di Hertford discusse con gli alleati scozzesi anche la possibilit\u00e0 di catturare il cardinale David Beaton nel corso dell'invasione. Enrico VIII stesso credeva che Beaton, strenuo difensore e propugnatore della \"Auld Alliance\" con la Francia, fosse uno dei principali responsabili dell'improvviso cambio di rotta della politica scozzese. Tra coloro che dovevano occuparsi di questo rapimento figuravano James Kirkcaldy di Grange, Norman Leslie e John Charteris che per questo infatti si portarono a Fife. L'obbiettivo secondario dellaspedizione inglese era di attaccare Arbroath mentre l'attenzione sarebbe stata focalizzata su Edimburgo. Anche di questo progetto si fece ben poco dal momento che sarebbe mancato il tempo necessario e le risorse per un assedio. L'obbiettivo primario rimase quindi Edimburgo, sebbene appunto il regno d'Inghilterra non pot\u00e9 dirottarvi le risorse che avrebbe voluto in quanto gi\u00e0 impegnata nell'assedio di Boulogne in Francia, gi\u00e0 pianificato per l'estate.\nI rifornimenti.\nL'esercito venne assemblato a Newcastle upon Tyne ed a Gateshead. Nell'aprile del 1544, Christopher Morris scrisse a lord Hertford di aver organizzato il necessario per l'invasione a Berwick-upon-Tweed:\nAnthony Neville di South Leverton venne nominato responsabile generale di rifornimenti dell'armata.\nEdward Shelley riport\u00f2 di disporre di 40.000 gallette per sfamare i soldati il giorno 20 aprile. A Berwick, Shelley riport\u00f2 di aver avuto dei problemi per rifornirsi di carbone o legna per la cottura dei cibi. 4000 cavalieri attendevano a Berwick il segnale del conte di Hertford. In un primo momento queta unit\u00e0 si sarebbe dovuta occupare di un attacco ad Haddington. Il loro comandante, Ralph Eure scrisse da Alnwick il 28 aprile che questi \"contadini\" sono cos\u00ec poveri da avergli dovuto prestare personalmente del denaro per il mantenimento dei loro armamenti. Chiese inoltre 1000 arcieri dallo Yorkshire come rinforzo cos\u00ec da potersi portar ad Edimburgo.\nGli ordini alla flotta.\nLa flotta ancorata a Tynemouth ottenne degli ordini il 28 aprile. Tutte le navi dovevano tenersi pronte all'ancora per venti favorevoli. Il Lord Ammiraglio pose la bandiera con la croce di san Giorgio sul pennone pi\u00f9 alto dell'ammiraglia del visconte Lisle la sera precedente l'attacco. Hertford e la nave tesoriera (con a bordo il tesoriere Ralph Sadler) si sarebbero mantenute a debita distanza. Il conte di Shrewsbury, capitano della retroguardia, rimase al suo posto.\nLe navi impiegate dagli inglesi, dall'avanguardia alla retroguardia, furono \"Pauncy\", \"Minion\", \"Swallow\", \"Gabian of Ipswich\", \"John Evangelist\", \"Galley Subtle\", con una barca proveniente da Calais. In battaglia vennero coinvolte la \"Sweepstake\", \"Swan of Hamburgh\", \"Mary Grace\" e la \"Elizabeth of Lynn\". In retroguardia furono poste la \"Great Galley\", \"Gillian of Dartmouth\", \"Peter of Foy\", \"Anthony Fulford\" e la \"Barque Riveley\".\nLe difese.\nIl 23 aprile 1544, tutti i villaggi della costa orientale scozzese vennero allertati di trincerarsi e resistere agli eventuali attacchi della marina inglese. Vennero chiamati gli uomini abili alle armi dai paesi vicini per rinforzare le difese di Edimburgo dal 5 maggio. Ulteriori cannonieri vennero posti al castello di Edimburgo. La citt\u00e0 di Edimburgo pure si prepar\u00f2 a difendersi probabilmente ma non abbiamo dati certi dal momento che mancano i registri cittadini relativi alle eventuali spese sostenute per la difesa delle mura. I resoconti inglesi dello scontro menzionano la presenza di trincee costruite dagli scozzesi per difendere Leith.\nLo sbarco.\nUn resoconto dell'episodio dello sbarco delle truppe inglese venne pubblicato nel 1544 a Londra col titolo \"The Late Expedition in Scotland made by the King's highness' army under the conduct of the Right Honourable the Earl of Hertford in 1544.\" Un racconto a posteriori del segretario della regina Maria, Claude Nau, riporta come le navi inglesi prima di sbarcare incendiarono il villaggio di St Mynettes a nord del fiume Forth e presero con s\u00e9 alcuni pescherecci. John Knox diede un altro resoconto dello sbarco dal punto di vista degli scozzesi. La flotta inglese venne avvistata a mezzogiorno di sabato 3 maggio. Knox disse che il cardinale David Beaton disse di non preoccuparsi e continu\u00f2 a pranzare come se nulla fosse stato. Alle 18:00 vi erano ormai 200 navi all'orizzonte tra Granton e Leith. Alle prime ore della domenica alcune piccole imbarcazioni vennero notate attorno al sobborgo di Granton e diverse truppe iniziarono a sbarcare. Secondo Knox i soldati sbarcati furono circa 10.000 ed a quel punto sia il cardinale che il reggente conte di Arran lasciarono Edimburgo.\nIl racconto inglese dello sbarco, per quanto simile, cita anche la presenza di cinque o seimila cavalieri ed alcuni fanti posizionati per prevenire che il nemico potesse impedire le operazioni di sbarco. Dopo piccoli scontri, gli scozzesi abbandonarono le loro posizioni al porto lasciando otto cannoni sul posto. I conti di Huntly e Moray lasciarono anch'essi il campo. Hertford scrisse di suo pugno in un dispaccio che dopo mezz'ora di combattimenti gli archibugieri si erano gi\u00e0 distinti nel loro lavoro.\nHertford dovette ad ogni modo convocare Eure al fronte coi suoi cavalieri per la mancanza di una vera e propria resistenza da parte degli scozzesi. Gli inglesi riuscirono quindi a penetrare a Leith senza opposizioni, trovandovi due navi che appartennero a suo tempo a Giacomo V, la \"Salamander of Leith\" e la \"Unicorn.\" Alcune costruzioni presenti a Leith vennero distrutte dal fuoco, inclusa la cappella di St Ninian a Bridgend. Il giorno successivo, il luned\u00ec 5 maggio, le pi\u00f9 grandi navi inglesi furono in grado di scaricare l'artiglieria pesante presso Leith, cannoni che vennero poi utilizzati contro i cancelli ed il castello di Edimburgo. Il cardinale Beaton lasci\u00f2 l'area il luned\u00ec e si port\u00f2 dapprima a Corstorphine e poi raggiunse Stirling. Secondo Eustace Chapuys, in quello stesso giorno il nemico principale del cardinale, Alexander Crichton di Brunstane, tent\u00f2 di incontrare il conte di Hertford a Leith, ma una guardia inglese lo colp\u00ec con una freccia alla gamba. Ad ogni modo, Hertford si ritir\u00f2 poco dopo a Linlithgow.\nIl conte di Angus, George Douglas di Pittendreich e lord Maxwell si trovavano in prigione al castello di Blackness ed al castello di Edimburgo per aver sopportato l'alleanza con gli inglesi, ma il conte di Arran ed il cardinale ne richiesero ora il rilascio affinch\u00e9 potessero essere d'aiuto per la causa. Maxwell scrisse poi che a questi vennero offerte le rendite delle chiese confiscate e una pensione dal re di Francia.\nEdimburgo.\nWilliam Stourton venne lasciato in carica al comando di Leith il 6 maggio con 1500 uomini mentre il grosso delle forze inizi\u00f2 ad avvicinarsi ad Edimburgo. Il gruppo venne raggiunto dal prevosto di Edimburgo, Adam Otterburn, accompagnato da due araldi che offrirono la resa e le chiavi della citt\u00e0 a precise condizioni. Il conte di Hertford si rifiut\u00f2 di accettare dicendo di non avere l'autorit\u00e0 per contrattare col nemico. Un altro araldo inglese si port\u00f2 al castello e ne torn\u00f2 con la notizia che il conte di Huntly e lord Home avevano portato con s\u00e9 2000 cavalieri per difendere la citt\u00e0.\nSir Christopher Morris ottenne l'ordine di portare quindi la sua artiglieria presso the Canongate per assaltare il Netherbow Gate di Edimburgo. Durante questa operazione alcuni cannonieri inglesi rimasero uccisi. La fanteria attacc\u00f2 il cancello e, secondo la narrativa inglese, riusc\u00ec a far passare un cannone. Gli scozzesi, che potevano contare solo su piccoli pezzi d'artiglieria ed archi, non riuscirono ad avere la meglio. Dopo tre o quattro attacchi, il cancello venne abbattuto e gli inglesi irruppero uccidendo 300 o 400 difensori. Gli scozzesi portarono tutta la loro artiglieria verso il castello passando da High Street. In un rapporto inviato all'imperatore Carlo V, le truppe inglesi nella guerriglia urbana rischiarono di uccidersi le une con le altre e William Howard, fratello del duca di Norfolk, rimase ferito al mento da una freccia inglese. Lungo High Street, la strada principale di Edimburgo, gli inglesi erano esposti al fuoco dell'artiglieria del castello. Malgrado ci\u00f2 provarono a posizionare la loro artiglieria presso Butter-Tron, tra Lawnmarket e Castlehill, ma un colpo preciso dal castello spezz\u00f2 in due un cannone inglese e Hertford ordin\u00f2 di abbandonare l'idea. Sul finire del giorno, gli inglesi si ritirarono verso il loro accampamento a Leith, incendiando le strutture trovate lungo il percorso.\nIl 7 maggio, le razzie e gli incendi proseguirono, e le forze inglesi vennero raggiunte dai 4000 cavalieri di Ralph Eure. Lord Hertford ed i suoi compagni scrissero di aver guardato Edimburgo bruciare da una collina e di poter sentire da quella posizione\" le donne e le povere creature miserabili\" piangere ed incolpare il cardinale di quel disastro.\nNicholas Poyntz venne inviato a incendiare Kinghorn ed altri villaggi della zona di Fife. La fortezza sull'isola di Inchgarvie venne catturata e distrutta da Richard Brooke il 6 maggio.\nChristopher Morris salp\u00f2 con il grosso delle navi ed il 14 maggio il porto di Leith venne completamente demolito dagli inglesi. Lord Hertford, come luogotenente del re, diede il cavalierato a cinquantotto dei suoi capitani ed il suo servitore personale, Thomas Fisher, distribu\u00ec tre sterline e quindici scellini tra i suoi uomini. L'esercito lasci\u00f2 Leith il 15 maggio, fermandosi per mettere a ferro e fuoco Seton Palace e Haddington.\nIl castello di Edimburgo.\nPer quanto l'esercito del conte di Hertford fosse riuscito a penetrare in citt\u00e0 incontrando ben poca resistenza, i difensori al castello, guidati dal capitano James Hamilton di Stenhouse, tennero duro con la loro artiglieria, puntando diretti sul Royal Mile. Il geniere Richard Lee, responsabile dei pionieri, dichiar\u00f2 il castello inespugnabile.\nUno dei cannonieri al castello era Andrew Mansioun, un intagliatore francese che aveva realizzato le decorazioni per la \"Unicorn\", lo yacht di Giacomo V ed aveva realizzato i mobili dei palazzi reali scozzesi. Rimase ferito ad una mano col ritorno di fuoco di un cannone e nel giugno del 1544 ricevette 44 scellini per pagarsi i necessari trattamenti.\nVennero eseguite delle riparazioni nel frattempo alla struttura nel luglio del 1544, quando due cannonieri, Tibault Roqueneau e Piers Schouffene (francesi o fiamminghi, originariamente impiegati al castello di Dunbar) vennero utilizzati per riparare \"a gabbione\" le postazioni dei cannoni.\nLa razzia.\nIl conte di Hertford stimava il valore dei beni presenti a Leith in 10.000 sterline e questi comprendevano diversi stock di abiti di lino provenienti dalla Bretagna. Le navi inglesi vennero riempite con questi beni e con quelli reperiti a Edimburgo nel tentativo, fallito l'assedio, di razziare quanto pi\u00f9 fosse possibile. Gli inglesi si appropriarono anche delle due navi di Giacomo V, la \"Salamander\" e la \"Unicorn\", assieme a 80.000 tra palle di cannone e palle da archibugio che si trovavano nell'arsenale locale. Uno degli oggetti catturati e giunti fino a noi fu il \"Leggio di Dunkeld\", rimosso dall'abbazia di Holyrood prima che i soldati inglesi dessero alle fiamme la chiesa.\nTra gli altri oggetti che ricordano questo momento tragico per la citt\u00e0 di Edimburgo, a Speke Hall si trova un pannello di legno intarsiato proveniente dal palazzo di Holyroodhouse anche se la sua attribuzione \u00e8 dubbia. Sempre a Speke si trovavano anche altre opere come \"Bartolus sup. primi degestis veteris\", Venezia (1499) e \"Panormitanus on the Decretals\", Lione (1501), oltre ad una bibbia di Robert Estienne (1532) che provenivano forse dalla biblioteca del castello e che successivamente passarono alla biblioteca dell'universit\u00e0 di Liverpool. Nel 2008 questi libri tornarono alla National Library of Scotland di Edimburgo.\nLuoghi incendiati.\nIl passaggio dell'esercito inglese port\u00f2 all'incendio di numerosi luoghi ed insediamenti. La distruzione venne descritta da Walter Lynne nella sua appendice alle \"Cronicles\" di Johann Carion (1550); \"distrussero e bruciarono il paese tutto attorno, non risparmiando n\u00e9 castelli, n\u00e9 citt\u00e0, n\u00e9 villaggi, sino a quando questi non vennero completamente distrutti, come pure fecero con Edimburgo e con l'abbazia detta Holyroohdouse, ed il palazzo dei re ad essa vicino. Il villaggio di Lyth venne anch'esso colpito. Il castello ed il villaggio di Cragmyller, l'abbazia di Newbottell, e parte del villaggio di Muskelborowe, la cappella di Nostra Signora di Loreto, il villaggio di Preston ed il castello di Hatintowne con quello di Oliuer Sancklers, il villaggio di Dunbar, Laurestone con la grangia e molti altri villaggi, castelli e luoghi abitati [subirono la stessa sorte].\"\nWilliam Patten indic\u00f2 i luoghi che vennero bruciati con la relativa data. La maggior parte dei nomi \u00e8 indicata secondo la grafia d'epoca.\nConseguenze.\nLa notizia dell'incendio di Edimburgo si diffuse rapidamente anche in Europa. Ad ogni modo, oltre alla distruzione fisica della citt\u00e0, secondo le recenti opinioni dello storico militare Marcus Merriman, \"queste non ebbero effetto a lungo raggio.\" Per quanto Edimburgo non sia stata pi\u00f9 minacciata direttamente da altri conflitti nel corso della sua storia, la ricostruzione risult\u00f2 un processo lento e complesso. Le nuove strutture vennero per la maggior parte costruite sull'esatto sito delle precedenti. Alla fine della guerra, tra il settembre del 1551 ed il febbraio del 1552 il parlamento scozzese emise le linee guida per dividere i costi di ricostruzione della citt\u00e0."}
{"id": "9152126", "revid": "144796", "url": "https://it.wikipedia.org/wiki?curid=9152126", "title": "James Hamilton, duca di Ch\u00e2tellerault", "text": ""}
{"id": "9152128", "revid": "439868", "url": "https://it.wikipedia.org/wiki?curid=9152128", "title": "Llamas", "text": ""}
{"id": "9152133", "revid": "110157", "url": "https://it.wikipedia.org/wiki?curid=9152133", "title": "Ritz Newspaper", "text": "Ritz Newspaper, colloquialmente Ritz Magazine (o semplicemente Ritz), \u00e8 stata una rivista britannica di gossip, celebrit\u00e0 e moda. Lanciata nel 1976 dai co-editori David Bailey e David Litchfield, ha cessato definitivamente le pubblicazioni nel 1997.\nStoria.\nIl primo numero di \"Ritz\" fu pubblicato nel dicembre 1976. Stampato su carta da giornale e descritto da Litchfield come \"il Lou Reed dell'editoria\", il mensile arriv\u00f2 a vendere copie al mese al suo picco nel 1981. Continu\u00f2 ad avere successo fino all'inizio degli anni '90, quando inizi\u00f2 a perdere lettori a favore di riviste patinate come \"Tatler\".\nChiuse temporaneamente nel 1983 e nell'ottobre 1988, ma venne rilanciato all'inizio del 1989 con il finanziamento del promotore immobiliare Neville Roberts, cambiando il design (in formato A4 su carta opaca). Chiuse definitivamente nel 1997."}
{"id": "9152138", "revid": "125859231", "url": "https://it.wikipedia.org/wiki?curid=9152138", "title": "Discorso di Oscar Luigi Scalfaro del 3 novembre 1993", "text": "Il 3 novembre 1993 davanti ai microfoni della RAI, a reti unificate, il Presidente della Repubblica Oscar Luigi Scalfaro pronunci\u00f2 un incisivo discorso per reagire alle insinuazioni nei propri confronti dell'ex direttore del SISDE Riccardo Malpica, arrestato nell'ambito di un'inchiesta sui fondi riservati del medesimo servizio. Malpica aveva dichiarato che quei fondi facevano parte di un \"tesoretto\" a disposizione dei ministri dell'Interno, di cui anche Scalfaro, quando rivestiva quella carica avrebbe beneficiato. Nel clima giustizialista dell\u2019epoca\u00a0\u2013era il periodo dell\u2019inchiesta Mani pulite \u2013 la dichiarazione fu subito letta come un'appropriazione indebita da parte del Ministro dell'Interno dell'epoca, attualmente Presidente della Repubblica in carica. \nScalfaro vide in quell'affermazione un tentativo finalizzato alla \u00ablenta distruzione dello Stato\u00bb e la accomun\u00f2 agli attentati della mafia che avevano insanguinato l'Italia sia nell\u2019estate del 1992 che in quella del 1993. Reag\u00ec di conseguenza rivolgendosi alla Nazione con un discorso il cui passaggio principale comprendeva le parole \u00abIo non ci sto!\u00bb, in seguito passate ad indicare l'intero intervento.\nPresupposti.\nIl 3 novembre 1993, in piena Tangentopoli, ben sei ministri e molti parlamentari erano stati costretti alle dimissioni per reati di corruzione a seguito di inchieste della magistratura. Nel gennaio di quell'anno il pubblico ministero romano Leonardo Frisiani, indagando sulla bancarotta dell'agenzia di viaggi \"Miura Travel\", aveva trovato nei conti bancari di Michele Finocchi e Gerardo Di Pasquale, dirigenti dei servizi segreti l'imponente somma di quattordici miliardi di lire. \nFu poi arrestato a Monte Carlo l\u2019altro dirigente del SISDE Maurizio Broccoletti, l'ex cassiere Antonio Galati e, infine, l\u2019ex direttore Riccardo Malpica . Questi giustific\u00f2 l\u2019esistenza di quei conti come somme a disposizione dei ministri dell'Interno, per risolvere casi di emergenza. Con l'occasione tenne a precisare che anche l'attuale Presidente della Repubblica, Oscar Luigi Scalfaro, Ministro dell'Interno per quattro anni consecutivi, avrebbe beneficiato di una \u00abdazione\u00bb di 100 milioni al mese per gestire affari riservati. La dichiarazione fece scalpore in quanto, nel clima giustizialista di Tangentopoli, fu subito letta come un'appropriazione indebita da parte del Ministro dell\u2019Interno dell'epoca, attualmente Presidente della Repubblica in carica. \nContenuti.\nStante il risentimento popolare verso la corruzione politica, il Capo dello Stato colse la carica eversiva delle dichiarazioni di Malpica. Vide non solo il tentativo di sotterrare la propria persona additata come indebito percettore di denaro pubblico ma lo stesso \u00abistituto costituzionale della presidenza della Repubblica e tutti gli organi dello Stato\u00bb. Cos\u00ec alle 22:30 del 3 novembre 1993 fece interrompere la trasmissione della partita Cagliari-Trabzonspor di Coppa UEFA per pronunciare a reti unificate un incisivo discorso della durata di sette minuti. \nScalfaro apparve visibilmente sdegnato di fronte alle telecamere. Parl\u00f2 con tono fermo, consultando solo a tratti gli appunti che aveva con s\u00e9. Inizi\u00f2 il discorso associando in un unico disegno criminoso le bombe dell'estate 1993 riconducibili alla mafia e le denunce degli uomini del Sisde a proposito di quei cento milioni al mese della suddetta \"dazione\".\nScalfaro considera le dichiarazioni di Malpica, diffuse dalla magistratura un \u00abtentativo di lenta distruzione dello Stato\u00bb. Non neg\u00f2 - tacendo - di aver avuto la disponibilit\u00e0 delle somme di cui trattasi. A norma della L. n. 801/1977, infatti il ministro dell'Interno, in quanto capo del Sisde, \u00e8 destinatario naturale di somme per uso istituzionale. Fece allora appello a tutti gli italiani di reagire, per difendere ad oltranza gli incolpevoli e tutte le istituzioni\nA questo punto il passaggio fondamentale del discorso, in cui il Presidente della Repubblica parla in prima persona.\nQuesta dura posizione, a parere di Scalfaro, \u00e8 coerente al proprio senso del dovere di difendere le istituzioni democratiche di fronte a un tentativo eversivo che definisce \u00abpremeditato\u00bb. Tale definizione \u00e8 al tempo stesso un\u2019accusa alla magistratura e un fermo invito a distinguere \u00abil male dalle malignit\u00e0\u00bb.\nConcludendo:\nIl messaggio fu seguito da oltre 22 milioni di persone.\nReazioni e conseguenze.\nIl procuratore capo di Roma Vittorio Mele fu subito dalla parte del Presidente della Repubblica e, tramite il suo sostituto Pietro Saviotti, contest\u00f2 agli accusatori il reato di attentato agli organi costituzionali ai sensi dell\u2019articolo 289 del Codice penale. La motivazione dell'accusa concerneva il fatto che \u00abgli imputati, nel tentativo di alleggerire la propria posizione chiamano in causa il ministro e gli attribuiscono un abuso che invece non ha commesso \u2026 Tutto ci\u00f2 in coincidenza con le bombe di Roma, di Firenze, di Milano che possono far pensare a un ordito clima di terrore\u00bb.\nContemporaneamente, il ministro dell'Interno Nicola Mancino istitu\u00ec una commissione d\u2019inchiesta incaricata di verificare le accuse di Malpica, chiamando a presiederla l\u2019ex procuratore generale della Corte d'appello di Roma, Filippo Mancuso. La relazione della commissione d\u2019inchiesta concluse che non erano emersi illeciti nell\u2019uso dei fondi Sisde. \nil 29 maggio 1994, parlando nella biblioteca del santuario mariano di Oropa, lo stesso Scalfaro dir\u00e0: \u00abSfido chiunque a dimostrare che abbia speso una lira fuori dai fini istituzionali\u00bb.\nNel 1995 Mancuso fu nominato Ministro della Giustizia ma, in seguito, fu colpito da una mozione di sfiducia individuale. Nelle more della votazione consegn\u00f2 alla stampa il testo del suo discorso comprensivo di quelle parti che non aveva voluto n\u00e9 leggere n\u00e9 consegnare al Senato. In tali parti Mancuso accusava il presidente Scalfaro di avergli chiesto di negare, nella sua relazione, di aver utilizzato i fondi del Sisde, pur nella legittimit\u00e0 del suo uso. Con questa denuncia \u2014 in ritardo di un anno e mezzo dal caso di cui trattasi \u2014 annull\u00f2 praticamente le sue dichiarazioni ufficiali al Senato che non ebbe difficolt\u00e0 a votare per le sue dimissioni.\nNel 1996 Malpica sostenne che non avrebbe mai parlato di sua iniziativa di quei fondi segreti se non fosse stato Broccoletti a violare il segreto di Stato consegnando ai magistrati documenti sottratti o fotocopiati abusivamente."}
{"id": "9152139", "revid": "439868", "url": "https://it.wikipedia.org/wiki?curid=9152139", "title": "L\u00f8berg", "text": ""}
{"id": "9152141", "revid": "439868", "url": "https://it.wikipedia.org/wiki?curid=9152141", "title": "Liberg", "text": ""}
{"id": "9152142", "revid": "766079", "url": "https://it.wikipedia.org/wiki?curid=9152142", "title": "Battaglia di Ancrum Moor", "text": "La battaglia di Ancrum Moor fu uno scontro avvenuto il 27 febbraio 1545 nell'ambito del fatto storico noto come Brutale corteggiamento, all'interno delle guerre anglo-scozzesi.\nLa vittoria scozzese pose temporaneamente fine alle incursioni inglesi entro i confini della Scozia. il campo di battaglia \u00e8 stato oggi incluso nell'Inventory of Historic Battlefields in Scotland e protetto come sito storico dal 2011.\nAntefatto.\nSul finrie del suo regno, Enrico VIII d'Inghilterra cerc\u00f2 di assicurarsi l'alleanza della Scozia con il matrimonio tra Maria di Scozia e suo figlio Edoardo. In quest'operazione, il re inglese ebbe il supporto di alcuni nobili scozzesi che erano stati fatti prigionieri nella battaglia di Solway Moss, ma nel dicembre del 1543, il parlamento scozzese, dopo diversi dissensi interni, decise di rigettare la proprosta di Enrico invocando la tradizionale alleanza con la Francia.\nLa campagna militare.\nLa reazione di Enrico fu quella di dichiarare guerra alla Scozia e per questo l'episodio divenne noto come \"brutale corteggiamento\" dal momento che questo tentativo di blandire la diplomazia scozzese si rivel\u00f2 in una vera e propria guerra.\nEnrico ordin\u00f2 al conte di Hertford di devastare Edimburgo, Leith e molte altre citt\u00e0 nell'area. Il conte di Hertford colp\u00ec la Scozia meridionale in due distinte spedizioni nel 1544, bruciando Edimburgo a maggio.\nNel 1545, un'armata al comando di sir Ralph Eure continu\u00f2 a razziare il confine, distinguendosi per atti di ferocia inaudita come l'incendio della Brumehous Tower con all'interno la moglie, i figli ed i servi del proprietario. Questi ripetuti attacchi, cementarono ancor pi\u00f9 in difesa della loro patria l'alleanza tra il conte di Arran, reggente per l'infante Maria di Scozia, ed il conte di Angus. Questi due nobili scozzesi furono rivali per anni e si combatterono anche nelle strade di Edimburgo nel 1520. I possedimenti del conte di Angus erano inoltre divenuti oggetti dei recenti raids di confine. Angus venne a sapere che sir Eure aveva ottenuto il permesso da re Enrico VIII di appropriarsi di alcune delle propriet\u00e0 confiscategli e per questo decise di impegnarsi maggiormente affinch\u00e9 i suoi diritti fossero rispettati. Le questioni di politica interna vennero abbandonate ed il conte di Arran con la sua rivale Maria di Guisa, si riconciliarono grazie col conte di Angus e suo fratello George Douglas di Pittendreich al Parlamento di Scozia nel dicembre del 1544, quando i Douglas vennero ufficialmente perdonati per il loro precedente tradimento a favore dell'Inghilterra.\nL'esercito scozzese era composto inizialmente da soli 300 uomini e da 1000 \"lance\" al comando del conte di Angus, come pure ve n'erano un numero simile a Fife al comando di George Leslie, IV conte di Rothes e di Norman Leslie. A questi si aggiunsero gli Scott di Buccleuch, le cui terre pure avevano subito le devastazioni di sir Eure. Questo gruppo insieme si spost\u00f2 per confrontarsi con gli inglesi presso Jedburgh.\nLa battaglia.\nL'esercito inglese era composto da 3000 mercenari tedeschi e spagnoli, 1500 soldati inglesi al comando di sir Brian Layton e da 700 dissidenti scozzesi. Posero il loro accampamento appena sotto il Gersit Law e vennero subito dopo attaccati dalle forze scozzesi che poi retrocedettero a sud di Palace Hill. I soldati inglesi si diedero ad inseguire il nemico ma quando giunsero dall'altra parte della collina si accorsero che ad attenderli si trovava l'intero esercito scozzese. Godendo dell'effetto a sorpresa, gli scozzesi ebbero la meglio sugli inglesi.\nUna carica di picchieri scozzesi respinse i loro nemici essendo queste di quattro volte pi\u00f9 lunghe rispetto alle picche inglesi, motivo per cui esse si presentavano pi\u00f9 sicure in battaglia. L'irregolarit\u00e0 del terreno di battaglia, inoltre, peggior\u00f2 i movimenti degli inglesi.\nIl conte di Arran in visita al campo di battaglia.\nSecondo un rapporto inglese, il conte di Arran si port\u00f2 sul campo di battaglia e si congratul\u00f2 col conte di Angus per la riuscita dell'operazione in battaglia. Chiese poi a un prigioniero di identificare il corpo di Ralph Eure. Quando l'ebbe trovato, il conte di Arran, piangendo, disse;\"Che Dio abbia piet\u00e0 di lui, per quanto fosse un uomo crudele pi\u00f9 d'ogni altri, colpevole di ogni nefandezza [...] di cui un cristiano non sarebbe capace.\" La visita del conte di Arran al campo venne riportata anche nella cronaca del XVI secolo degli scrittori scozzesi John Lesley e Robert Lindsay di Pitscottie. Lo storico militare Marcus Merriman ha notato come, malgrado le condizioni invernali nelle quali si svolse lo scontro, l'esercito inglese fosse straordinariamente grande rispetto ad altri scontri.\nConseguenze.\nGli inglesi persero in battaglia 800 uomini (inclusi i comandanti, sir Eure e sir Layton) e 1000 di loro vennero fatti prigionieri dagli scozzesi. Questo fatto temporaneamente blocc\u00f2 le scorribande inglesi in Scozia. La notizia della vittoria indusse inoltre Francesco I di Francia ad inviare nuove truppe in aiuto agli scozzesi. La guerra, ad ogni modo, si sarebbe conclusa di li a breve con la morte di Enrico VIII.\nMonumento.\nSul sito della battaglia, sin da subito, venne eretto un monumento noto come Lilliard's Edge, che riporta ancora oggi i versi poetici:\nFair maiden Lilliard\nlies under this stane\nlittle was her stature\nbut muckle was her fame\nupon the English loons\nshe laid monie thumps\nand when her legs were cuttit off\nshe fought upon her stumps.\n- AD 1544 \nIl monumento attuale \u00e8 stato eretto nel XIX secolo anche se ha certamente rimpiazzato uno precedente con la medesima inscrizione che qui si trovava ancora nel 1743, ma era gi\u00e0 a pezzi. L'inscrizione sul monumento parla di Lilliard, una donna scozzese che la leggenda vuole sepolta in quel luogo e che abbia preso parte agli scontri a seguito della morte del suo amato."}
{"id": "9152143", "revid": "439868", "url": "https://it.wikipedia.org/wiki?curid=9152143", "title": "Sannes (disambigua)", "text": ""}
{"id": "9152146", "revid": "300067", "url": "https://it.wikipedia.org/wiki?curid=9152146", "title": "Nikola Miskovic", "text": ""}
{"id": "9152148", "revid": "439868", "url": "https://it.wikipedia.org/wiki?curid=9152148", "title": "Ellingsen", "text": ""}
{"id": "9152149", "revid": "131145", "url": "https://it.wikipedia.org/wiki?curid=9152149", "title": "Progressione del record italiano dei 3000 metri siepi maschili", "text": "La voce seguente illustra la progressione del record italiano dei 3000 metri siepi maschili di atletica leggera.\nIl primo record italiano femminile su questa distanza venne ratificato il 20 maggio 1923."}
{"id": "9152150", "revid": "439868", "url": "https://it.wikipedia.org/wiki?curid=9152150", "title": "Hedenstad", "text": ""}
{"id": "9152151", "revid": "300067", "url": "https://it.wikipedia.org/wiki?curid=9152151", "title": "Ranko Simovic", "text": ""}
{"id": "9152154", "revid": "228587", "url": "https://it.wikipedia.org/wiki?curid=9152154", "title": "Teatro Civico (Vercelli)", "text": "Il Teatro Civico \u00e8 il principale teatro della citt\u00e0 di Vercelli. Sorge nel centro storico, a pochi passi dalla centrale piazza Cavour, in via Monte di Piet\u00e0. Ricostruito nel 1931 sulle ceneri del precedente teatro completamente distrutto da un incendio, ospita importanti manifestazioni e rappresentazioni teatrali, musicali e liriche, tra le quali si segnalano il Concorso Internazionale di Musica \"Giovan Battista Viotti\" e il Viotti Festival. \nStoria.\nVenne inaugurato nel 1815 su progetto dell'architetto Nicola Nervi, sostituendo l'antico Teatro dei Nobili, che il 14 agosto 1798 sub\u00ec il crollo del tetto, causando 16 vittime e una quarantina di feriti tra le 150 persone che si trovavano al suo interno. \nNel 1842 l\u2019edificio viene acquistato dal Comune di Vercelli, assumendo l\u2019attuale denominazione. Nel 1855 divent\u00f2 uno dei primi teatri del Piemonte ad essere dotato di un impianto di illuminazione a gas. \nIn agosto del 1923 un incendio devast\u00f2 l'edificio e solo nel 1931 fu ricostruito dal Comune con una grande platea e un solo ordine di palchi in luogo dei quattro del progetto iniziale. Venne inaugurato con una rappresentazione dell\u2019\"Aida\" di Giuseppe Verdi. \nIl salto di qualit\u00e0 della produzione teatrale si ebbe per\u00f2 solo verso gli anni '60, quando inizia la collaborazione con il Teatro Stabile di Torino e successivamente con la fondazione \u201cCircuito Teatrale\u201d di Torino.\nAccanto al Ridotto al primo piano del teatro \u00e8 situato il Museo del Teatro Civico, inaugurato nel febbraio 2014 in occasione della rappresentazione de \"Il barbiere di Siviglia\" di Rossini. \nOggi ospita la stagione del teatro di prosa e viene utilizzato anche per concerti e conferenze.\nIl teatro ospita ogni anno, a partire dal 1950, il Concorso internazionale di musica Viotti."}
{"id": "9152157", "revid": "6923", "url": "https://it.wikipedia.org/wiki?curid=9152157", "title": "Plebiscito in Canada del 1942", "text": "Il plebiscito in Canada del 1942 si svolse il 27 aprile 1942, durante la seconda guerra mondiale, per chiedere il parere degli elettori sulla coscrizione.\nSi tenne in risposta alle pressioni del partito liberale guidato da William Lyon Mackenzie King che voleva introdurre il servizio militare obbligatorio all'estero, seppure il governo avesse precedentemente promesso di non introdurlo nel 1940.\nIl risultato \u00e8 stato un voto favorevole del 66%, con il Qu\u00e9bec quale unica provincia ad avere una maggioranza di voti contrari. La forte maggioranza del Qu\u00e9bec contro il rilascio dell'impegno ha spinto William Lyon Mackenzie King a non approfondire la questione fino a quando gli eventi bellici successivi non portarono a un cambiamento di posizione.\nContesto.\nSebbene il Canada fosse il pi\u00f9 antico dominio del Commonwealth britannico, era per la maggior parte riluttante ad entrare in guerra. Ciononostante, le forze armate canadesi entrarono nella seconda guerra mondiale nel settembre 1939, dopo che la Corona canadese in Consiglio dichiar\u00f2 guerra alla Germania nazista. Il parlamento canadese sostenne la decisione del governo di dichiarare guerra alla Germania il 10 settembre, una settimana dopo del Regno Unito e della Francia. In seguito il Canada dichiar\u00f2 guerra anche all'Italia (11 giugno 1940), al Giappone (7 dicembre 1941) e alle altre potenze dell'Asse, sancendo il principio che lo Statuto di Westminster conferiva questi poteri sovrani al Canada.\nIl Canada, con una popolazione dell'epoca tra gli 11 e i 12 milioni di abitanti, alla fine raccolse forze armate molto consistenti: circa il 10% dell'intera popolazione canadese si arruol\u00f2 nell'esercito, con solo una piccola parte di coscritti. Allo scoppio della guerra, l'impegno del Canada nella guerra in Europa fu limitato dal governo a una sola divisione, mentre una divisione di riserva fu destinata alla difesa interna. Tuttavia, la dimensione finale delle forze armate canadesi super\u00f2 di gran lunga quelle previste nei cosiddetti \"schemi\" di mobilitazione del periodo prebellico: nel corso della guerra furono arruolate 1,1 milioni di persone (l'esercito 730.000 persone, l'aviazione 260.000 e la marina 115.000); peraltro, circa la met\u00e0 dell'esercito canadese e tre quarti del personale dell'aviazione non lasciarono mai il paese, in confronto al dispiegamento oltremare di circa tre quarti delle forze di Australia, Nuova Zelanda e Stati Uniti.\nNel 1941 c'erano abbastanza volontari per organizzare cinque divisioni d'oltremare. Nel frattempo, i conservatori stavano facendo pressione su King per consigliare al governatore generale di introdurre la coscrizione oltremare. La perdita di due battaglioni a Hong Kong aveva scioccato l'opinione pubblica canadese e c'era la richiesta che il Canada facesse di pi\u00f9 per vincere la guerra. Gli attacchi di Meighen a King cominciarono a risuonare, e nel gennaio 1942 Meighen si dimise dal suo seggio al Senato per entrare alla Camera dei Comuni attraverso un'elezione suppletiva nella zona di Toronto York South, sostenuta dal premier liberale anti-King dell'Ontario Mitchell Hepburn e un \"Comitato di 200\" che rappresentava 200 dei cittadini pi\u00f9 influenti di Toronto. I liberali non presentarono un candidato a causa di una convenzione che permetteva al leader dell'opposizione di entrare alla Camera, tuttavia fu dato un tacito sostegno al candidato del CCF Joseph W. Noseworthy con lo storico Frank Underhill, che normalmente lavorava per i liberali, scrivendo i discorsi per Noseworthy. Poich\u00e9 l'acerbo e pungente Meighen tendeva ad avere la meglio su King nei dibattiti, il primo ministro temeva il ritorno del suo arcinemico alla Camera dei Comuni, e per privare Meighen della sua firma, annunci\u00f2 che avrebbe indetto un referendum per liberarlo dalla sua promessa fatta nel settembre 1939 che non ci sarebbe stata la coscrizione oltremare. Arthur Meighen fu sconfitto nelle elezioni suppletive del 9 febbraio 1942 da Noseworthy del CCF.\nIn un'intervista con due giornalisti del \"Winnipeg Free Press\" nel febbraio 1942, King dichiar\u00f2 che lo scopo della forza di spedizione canadese allora in addestramento nel Regno Unito era solo quello di difendere la Gran Bretagna in caso di invasione tedesca, e che non avrebbe inviato le cinque divisioni della forza di spedizione in Medio Oriente come richiesto dagli inglesi. King disse a Grant Dexter del \"Winnipeg Free Press\" il 28 febbraio 1942 che lo scopo dell'esercito canadese in Gran Bretagna era \"difendere il cuore dell'Impero\", e critic\u00f2 Ralston per aver detto alla Camera dei Comuni che voleva \"costruire una forte forza d'attacco in Gran Bretagna perch\u00e9 alla fine avremmo usato la Gran Bretagna come trampolino per la nostra spinta sul continente\". King disse a Dexter che \"il problema era con Ralston e lo staff generale. Ralston ha preso le difese dei generali, ha combattuto il gabinetto per loro conto\". King espresse l'opinione che Ralson era troppo sotto l'influenza dei generali e che \"i generali sono quasi invariabilmente sbagliati\". Nella stessa intervista, King dichiar\u00f2 la sua convinzione che i giapponesi avrebbero invaso la Columbia Britannica \"non appena i giapponesi avessero potuto raccogliere gli uomini e il materiale\".\nI successi dei giapponesi nel teatro del Pacifico asiatico portarono all'inizio del 1942 ad un diffuso timore che presto i giapponesi sarebbero potuti sbarcare nella Columbia Britannica. I giapponesi pianificarono di annettere la Columbia Britannica una volta vinta la guerra, ma nella primavera del 1942 i giapponesi erano in gran parte preoccupati dai piani di invasione dell'Australia e delle Hawaii, e dalla continua guerra con la Cina. Rispondendo a un'isteria razzista secondo cui i nippo-canadesi erano una \"quinta colonna\" fedele al Giappone che avrebbe presto condotto una campagna di terrorismo contro i bianchi, il governo King intern\u00f2 tutti i nippo-canadesi; la RCMP aveva infatti riferito al governo che la maggior parte dei nippo-canadesi erano fedeli al Canada, e non c'era bisogno dell'internamento. Gli stessi timori di un'invasione giapponese portarono King a creare due divisioni, la 6\u00aa e l'8\u00aa, composte in gran parte da Zombie, che furono dislocate a guardia della costa del Pacifico mentre un'altra divisione di Zombie, la 7\u00aa, fu creata per sorvegliare la costa atlantica contro un'invasione tedesca, giusto per dimostrare che il governo non era indifferente alle province marittime, attraverso i militari avevano consigliato al governo che c'era poco pericolo di un'invasione giapponese e ancor meno di un'invasione tedesca.[33]\nCampagna.\nIl governo liberale di William Lyon Mackenzie King si interess\u00f2 molto all'opinione pubblica e al discorso della stampa franco-canadese. Un sondaggio condotto da Gallup trov\u00f2 poco consenso tra i francofoni canadesi per il coinvolgimento nella Seconda Guerra Mondiale, cos\u00ec King istitu\u00ec il \"Bureau de l'information publique\" (BIP), incaricato di rendere l'opinione pubblica del Quebec pi\u00f9 favorevole alla guerra. I discorsi di Mackenzie King e del suo braccio destro quebecchese Ernest Lapointe si rivelarono inefficaci, cosicch\u00e9 il BIP dovette lanciare una campagna di propaganda (invio di opuscoli, manifesti, ecc.) basata su slogan in lingua francese e messaggi chiari ed emotivi. Sapendo che i franco-canadesi erano all'epoca molto legati ai valori clericali, il governo federale chiese al cardinale Villeneuve di pubblicare una lettera episcopale che invitasse i quebecchesi a sostenere maggiormente l'aumento del personale militare.\nIl governo stanzi\u00f2 denaro solo per informare la popolazione sul plebiscito e si astenne dal sostenere la promozione di opinioni, poich\u00e9 somme uguali dovevano essere pagate agli schieramenti del \"s\u00ec\" e del \"no\", essendo quest'ultimo contro gli interessi dello Stato. Il governo non sostenne la coscrizione della popolazione francofona, ma vari gruppi di interesse e attori politici discussero a favore o contro la possibilit\u00e0 per il governo di stabilire la coscrizione.\nSostenitori.\nArthur Meighen, leader del partito conservatore, sollecit\u00f2 i liberali di Mackenzie King ad aumentare gli sforzi militari attraverso l'introduzione della coscrizione. Il precursore del movimento \"Total War Effort\", l'uomo dietro la crisi della coscrizione del 1917 fu sostenuto dalla stampa conservatrice, in particolare dal Toronto Daily Star, che trasmetteva le cattive notizie dal fronte ad un ansioso Canada inglese. A Toronto, il Comitato per la guerra totale ora, composto da duecento delle personalit\u00e0 pi\u00f9 ricche, emerse a sostegno dei conservatori e aveva il capitale per pubblicare pesantemente sui pi\u00f9 influenti giornali in lingua inglese.\nContrari.\n\"Nata dal divorzio tra l'opinione ufficiale e la reazione popolare nel Canada francese\", secondo uno dei suoi fondatori Andr\u00e9 Laurendeau, la Lega per la difesa del Canada fu fondata da influenti personalit\u00e0 del Qu\u00e9bec (Henri Bourassa, Jean Drapeau e altri) con l'obiettivo di mobilitare tutte le opinioni anticonservatrici. Il suo manifesto fu pubblicato per la prima volta su \"Action nationale\" e vennero distribuiti volantini stampati in entrambe le lingue massicciamente in tutta la provincia. Il gruppo di pressione usava la radio, la stampa scritta e le riunioni pubbliche per far conoscere i suoi discorsi e i suoi argomenti. Sebbene la Lega sostenesse di rappresentare l'intera gamma di opinioni contro la coscrizione, ebbe poca risonanza al di fuori del Canada francese.\nI politici anticonservatori erano sotto pressione per esprimere le loro opinioni. Ad esempio, Ad\u00e9lard Godbout, governatore del Qu\u00e9bec e leader del Partito Liberale del Qu\u00e9bec, fu richiamato all'ordine dai suoi omonimi federali dopo aver parlato pubblicamente a favore del \"no\" durante un discorso a Montr\u00e9al. A Ottawa, la maggior parte dei ministri federali francofoni ha difeso il No, pur non facendone campagna apertamente.\nRuolo dei media e censura.\nAttraverso il \"War Measures Act Order in Council\" che stabiliva la censura, il governo federale richiese la cooperazione della stampa allo sforzo bellico, inclusa la censura dei contenuti politicamente critici. Il governo di King invi\u00f2 un \"Censorship Order in Council\" ai media canadesi e un \"Memorandum riguardante i pericoli derivanti dalla pubblicazione di certe notizie nella stampa canadese \" ai vari giornali, invitandoli ad adeguarsi alle regole di censura in vigore. Per migliorare la percezione della guerra da parte dei quebecchesi, il governo commission\u00f2 dei film di propaganda al National Film Board, come ad esempio \"Qu\u00e9bec, tremplin strat\u00e9gique\", che sottolineava la necessit\u00e0 del massimo sforzo per combattere la minaccia nazista. Timoroso, Mackenzie King disse \"coscrizione se necessario, ma non necessariamente coscrizione\", il che significa che il governo insisteva ancora nel legittimare qualsiasi aumento degli sforzi di guerra con i canadesi francesi, mentre prometteva ai canadesi inglesi di agire se necessario.\nAlla vigilia del plebiscito, diversi giornali ed emittenti private criticarono la coscrizione. Spinta da investimenti privati, questa stampa partigiana trasmetteva le ideologie e i discorsi dei gruppi che la finanziavano. In Qu\u00e9bec, le idee della Lega furono pubblicate su \"Le Devoir\", di cui il direttore Georges Pelletier era membro, e su \"Action nationale\". La stampa in lingua inglese (\"Montr\u00e9al Gazette\", \"Montr\u00e9al Star\" e \"Quebec Chronicle Telegraph\") era riluttante a pubblicare discorsi che andavano contro le idee coscrizioniste condivise dalla maggioranza degli anglo-canadesi. I giornali liberali (\"Le Canada\", \"Le Matin de Montr\u00e9al\" e \"La Tribune de Sherbrooke\") sostennero apertamente il \"s\u00ec\". Alcuni quotidiani del Qu\u00e9bec, come \"La Presse\" e \"L'action catholique\", non mostrarono il sostegno che Mackenzie King si aspettava da loro, poich\u00e9 le opinioni coscrizioniste degli editori divergevano da quelle dei giornalisti e dei lettori.\nAltrove in Canada, la stampa in lingua inglese esort\u00f2 il governo del Re a intensificare le misure di guerra e a smettere di \"imporre la volont\u00e0 della minoranza alla maggioranza canadese.\nIl ruolo della Canadian Broadcasting Corporation, la prima emittente pubblica, il cui contratto di servizio imponeva la neutralit\u00e0 politica e l'assenza di affiliazione ai partiti, fu messo in discussione quando la Lega, non essendo un partito politico ufficiale ma l'unica entit\u00e0 che esprimeva opinioni anticonservatrici, fu esclusa dalla campagna informativa della CBC. La Lega accus\u00f2 la CBC di essere un organo governativo oppressivo e propagandistico. Le radio private furono molto richieste dai vari gruppi di pressione: non potendo trasmettere gratuitamente sull'etere pubblico, la Defence League of Canada sollecit\u00f2 la raccolta di fondi tra i suoi membri per affittare lo spazio di trasmissione nelle stazioni private, come CKAC o CHRC.\nRisultati.\nRisultati per provincia.\nIl referendum si \u00e8 tenuto in 245 distretti elettorali, che coprono le nove province dell'epoca e solo uno dei due territori. I residenti dei Territori del Nord-Ovest non poterono votare a causa della mancanza di una circoscrizione elettorale.\nI risultati del plebiscito mostrarono le differenze nell'opinione pubblica tra i canadesi francofoni (che votarono al 72,9% contro la liberazione del governo dalla promessa di non imporre la coscrizione) e i canadesi anglofoni (che votarono al 64,2% a favore). Oltre al Qu\u00e9bec, anche sei circoscrizioni in gran parte franco-canadesi del New Brunswick e dell'Ontario hanno votato \"No\", cos\u00ec come diverse circoscrizioni di lingua tedesca e ucraina come Vegreville (Alberta) e Rosthern (Saskatchewan).\nConseguenze.\nKing, che si aspettava che tutte le nove province avrebbero votato s\u00ec, fu scioccato dal \"No\" del Qu\u00e9bec, e spieg\u00f2 che d'ora in poi la sua politica sarebbe stata: \"Non necessariamente la coscrizione, ma la coscrizione se necessario\". Il governo approv\u00f2 quindi il Bill 80, che abrogava le sezioni della NRMA che non permettevano la coscrizione oltremare, passando poi alla Camera dei Comuni con 158 voti contro 58. Tuttavia, molti canadesi ancora non sostenevano la coscrizione immediata; ci furono alcune rivolte a Montr\u00e9al, anche se queste non furono della stessa portata di quelle del 1917 e 1918.\nIn seguito al plebiscito, il ministro dei Lavori Pubblici Pierre Joseph Arthur Cardin lasci\u00f2 il governo King per protestare contro la possibilit\u00e0 che gli \"zombie\" potessero andare oltremare. Anche un certo numero di altri deputati liberali del Qu\u00e9bec lasciarono il partito nel 1942 per la questione della coscrizione, molti dei quali si unirono al \"Bloc populaire canadien\" quando fu formato nell'autunno del 1942 per fare campagna contro il governo. Il ministro della Difesa, il colonnello James Ralston si dimise per protestare contro la riluttanza di King a mandare gli \"zombie\" oltremare, ma King rifiut\u00f2 di accettare le sue dimissioni."}
{"id": "9152167", "revid": "203463", "url": "https://it.wikipedia.org/wiki?curid=9152167", "title": "Teatro Civico di Vercelli", "text": ""}
{"id": "9152174", "revid": "363629", "url": "https://it.wikipedia.org/wiki?curid=9152174", "title": "Italia Trasporto Aereo", "text": ""}
{"id": "9152179", "revid": "780783", "url": "https://it.wikipedia.org/wiki?curid=9152179", "title": "Giro del Benelux", "text": ""}
{"id": "9152184", "revid": "1067855", "url": "https://it.wikipedia.org/wiki?curid=9152184", "title": "Salle Gaston M\u00e9decin", "text": "La Salle Gaston M\u00e9decin (conosciuta anche come Salle Omnisports o Stade Louis II Salle Omnisports Gaston M\u00e9decin), \u00e8 un'arena multifunzionale, situata a Fontvieille, nel Principato di Monaco.\nL'arena viene utilizzata per gare di pallacanestro, pallavolo e pallamano, per incontri di judo e scherma oltre alle competizioni di ginnastica e sollevamento pesi. L'impianto fa parte del complesso sportivo Stade Louis II.\nStoria.\nNel 1979, il principe Ranieri III decide di far edificare un nuovo complesso sportivo a Fontvieille, cos\u00ec da ammodernare il vecchio Stade Louis II. I lavori iniziano nel 1982 e vengono terminati due anni dopo; il complesso viene inaugurato dal principe stesso il 25 gennaio 1985, alla presenza di Juan Antonio Samaranch, presidente del Comitato Olimpico Internazionale.\nL'arena deve il suo nome all'atleta monegasco Gaston M\u00e9decin, il quale ha partecipato alle Olimpiadi estive del 1924 e del 1928, gareggiando nel decathlon e nel salto in lungo.\nNel 1992, il ha giocato un'amichevole contro la nazionale francese in vista delle Olimpiadi estive del 1992; grazie alle giocate di Michael Jordan, Magic Johnson e Larry Bird, gli USA vincono la partita per 111-71.\nNel 2021, l'AS Monaco si qualifica per la stagione 2021-22 di EuroLeague, grazie alla vittoria della Eurocup nella stagione precedente. La struttura per\u00f2 inizialmente non rientrava nei parametri della EuroLeague stessa, in quanto l'arena ha meno di 5000 posti a sedere. Il 23 settembre 2021, la EuroLeague Basketball concede alla squadra monegasca l'utilizzo della Salle Gaston M\u00e9decin per le gare interne, grazie anche all'ampliamento dei posti a sedere a 4.090."}
{"id": "9152187", "revid": "300067", "url": "https://it.wikipedia.org/wiki?curid=9152187", "title": "David Miladinovic", "text": ""}
{"id": "9152189", "revid": "439868", "url": "https://it.wikipedia.org/wiki?curid=9152189", "title": "Planches (disambigua)", "text": ""}
{"id": "9152190", "revid": "300067", "url": "https://it.wikipedia.org/wiki?curid=9152190", "title": "Radovan Djokovi\u0107", "text": ""}
{"id": "9152191", "revid": "203463", "url": "https://it.wikipedia.org/wiki?curid=9152191", "title": "Teatro civico di Vercelli", "text": ""}
{"id": "9152192", "revid": "300067", "url": "https://it.wikipedia.org/wiki?curid=9152192", "title": "Radovan Djokovic", "text": ""}
{"id": "9152193", "revid": "300067", "url": "https://it.wikipedia.org/wiki?curid=9152193", "title": "Radovan Dokovic", "text": ""}
{"id": "9152195", "revid": "140509", "url": "https://it.wikipedia.org/wiki?curid=9152195", "title": "The Last Domino? Tour", "text": "The Last Domino? Tour \u00e8 il titolo di una tourn\u00e9e intrapresa dal gruppo musicale britannico Genesis nel 2021-22.\nDescrizione.\nIl titolo del \"tour\" deriv\u00f2 dall'omonima sezione del brano \"Domino\", incluso nell'album \"Invisible Touch\" del 1986, e alludeva al fatto che questa sarebbe stata l'ultima tourn\u00e9e in assoluto dei Genesis, come poi pubblicamente conferm\u00f2, nel settembre 2021, il frontman del gruppo Phil Collins; l'aggiunta del punto interrogativo fu un'idea del tastierista del gruppo, Tony Banks. In contemporanea con la partenza del tour, il 17 settembre, la UMG pubblic\u00f2 in tutto il mondo l'omonima compilation in CD e vinile.\nPer quanto riguarda la formazione, oltre al chitarrista Daryl Stuermer, collaboratore fisso dei Genesis dal vivo fin dal 1978, i concerti videro il debutto tra le fila della band dei coristi Daniel Pearce e Patrick Smyth e di Nic Collins nel ruolo di batterista che fino ad allora era stato del padre Phil, definitivamente costretto da problemi fisici a ricoprire solo quello di cantante.\nIl \"The Last Domino? Tour\" si svolse in tre riprese: nel Regno Unito dal 20 settembre al 7 ottobre; negli Stati Uniti e in Canada dal 15 novembre al 16 dicembre e in Europa dal 7 al 22 marzo 2022, pi\u00f9 tre date conclusive a Londra (24, 25 e 26 marzo). La prima \"tranche\", che inizialmente comprendeva anche l'Irlanda, era gi\u00e0 stata annunciata ufficialmente a marzo del 2020 e fissata per novembre-dicembre di quell'anno ma fu rinviata per ben due volte a causa delle restrizioni agli spettacoli dal vivo conseguenti alla pandemia di COVID-19; a farne definitivamente le spese, concerti previsti a Dublino (due serate) e a Belfast. Le ventuno date americane furono invece confermate solo all'inizio del 2021 e le undici europee, per ultime, a fine ottobre dello stesso anno.\nIl 7 ottobre 2021, in piena tourn\u00e9e nel Regno Unito, il gruppo dovette improvvisamente annullare gli ultimi quattro concerti \u2013 quello dell'indomani all'SSE Hydro di Glasgow dove il gruppo aveva gi\u00e0 suonato una prima volta la sera stessa e tre consecutivi alla O2 Arena di Londra \u2013 dopo che \u00abmembri della band\u00bb (sul momento non meglio specificati, per ragioni di \"privacy\") erano risultati positivi al test per il SARS-CoV-2. Le date londinesi furono quindi recuperate alla fine di marzo del 2022, in coda al tour europeo, mentre quella scozzese fu cancellata definitivamente.\nA inizio novembre del 2021, subito prima dell'inizio del tour americano, il chitarrista/bassista Mike Rutherford rivel\u00f2 al quotidiano \"USA Today\" di esser stato fra i contagiati a Glasgow e, nella stessa intervista, ribad\u00ec assieme a Tony Banks quanto gi\u00e0 anticipato da Collins a settembre, cio\u00e8 che i tre concerti a Londra nel 2022 sarebbero stati gli ultimi in assoluto nella carriera dei Genesis.\nScaletta.\n\"Medley:\"\n\"Acoustic set:\"\n\"Encore:\""}
{"id": "9152196", "revid": "300067", "url": "https://it.wikipedia.org/wiki?curid=9152196", "title": "Marko Radovanovic", "text": ""}
{"id": "9152198", "revid": "4175", "url": "https://it.wikipedia.org/wiki?curid=9152198", "title": "Newcastle Arena", "text": ""}
{"id": "9152200", "revid": "265038", "url": "https://it.wikipedia.org/wiki?curid=9152200", "title": "CERH European League 2012-2013", "text": ""}
{"id": "9152201", "revid": "265038", "url": "https://it.wikipedia.org/wiki?curid=9152201", "title": "CERH European League 2013-2014", "text": ""}
{"id": "9152202", "revid": "265038", "url": "https://it.wikipedia.org/wiki?curid=9152202", "title": "CERH European League 2014-2015", "text": ""}
{"id": "9152203", "revid": "265038", "url": "https://it.wikipedia.org/wiki?curid=9152203", "title": "CERH European League 2015-2016", "text": ""}
{"id": "9152204", "revid": "265038", "url": "https://it.wikipedia.org/wiki?curid=9152204", "title": "CERH European League 2016-2017", "text": ""}
{"id": "9152205", "revid": "2039387", "url": "https://it.wikipedia.org/wiki?curid=9152205", "title": "Collegio elettorale di Terracina (Camera dei deputati)", "text": "Il collegio di Terracina fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Lazio 2 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Terracina era uno dei 43 collegi uninominali in cui era suddiviso il Lazio e, come previsto dal D.Lgs. del 20 dicembre 1993 n. 536, era interamente compreso nella provincia di Latina e comprendeva i seguenti comuni: Fondi, Monte San Biagio, Priverno, Prossedi, Roccasecca dei Volsci, Sabaudia, San Felice Circeo, Sonnino e Terracina."}
{"id": "9152209", "revid": "203463", "url": "https://it.wikipedia.org/wiki?curid=9152209", "title": "Giovambattista Viotti", "text": ""}
{"id": "9152210", "revid": "290948", "url": "https://it.wikipedia.org/wiki?curid=9152210", "title": "International Protection", "text": ""}
{"id": "9152214", "revid": "2039387", "url": "https://it.wikipedia.org/wiki?curid=9152214", "title": "Collegio elettorale di Formia (Camera dei deputati)", "text": "Il collegio di Formia fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Lazio 2 e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Formia era uno dei 43 collegi uninominali in cui era suddiviso il Lazio e, come previsto dal D.Lgs. del 20 dicembre 1993 n. 536, era compreso nelle provincie di Frosinone e di Latina e comprendeva i seguenti comuni: Ausonia, Campodimele, Castelforte, Castelnuovo Parano, Coreno Ausonio, Formia, Gaeta, Itri, Lenola, Minturno, Ponza, Santi Cosma e Damiano, Sperlonga, Spigno Saturnia e Ventotene."}
{"id": "9152216", "revid": "158913", "url": "https://it.wikipedia.org/wiki?curid=9152216", "title": "Wireless Local Loop", "text": ""}
{"id": "9152223", "revid": "633110", "url": "https://it.wikipedia.org/wiki?curid=9152223", "title": "Alzabandiera a Iwo Jima", "text": ""}
{"id": "9152228", "revid": "123542541", "url": "https://it.wikipedia.org/wiki?curid=9152228", "title": "Abbazia di Montmartre", "text": "L' abbazia reale di Notre-Dame de Montmartre era un'abbazia di monache benedettine fondata dal re Luigi VI nel 1133-1134 al posto di un priorato cluniacense sotto Saint-Martin-des-Champs rue des Moines a Parigi.\nStoria.\nNel VII secolo\u00a0esisteva sul sito un borgo intorno a una cappella. Nell'835 dovettero essere sostituite le travi della cappella che erano state attaccate dalle termiti. Nel 1096, i monaci del priorato di Saint-Martin-des-Champs ricevettero la cappella e il suo cimitero, la piccola cappella del \"Martirio\" che si trovava a met\u00e0 della collina di Montmartre.\nAdelaide di Savoia chiese al marito Luigi VI di fondare un convento femminile. Quest'ultimo realizz\u00f2 uno scambio con i monaci del priorato di Saint-Marin-des-Champs, che cedettero la loro propriet\u00e0 a Montmartre in cambio della chiesa di Saint-Denis-de-la-Chartre, nel 1133 portando da Reims i benedettini dell'abbazia di Saint-Pierre-les-Dames, che era appena stata fondata. Adelaide di Savoia vi si ritir\u00f2 dopo la morte di Luigi VI, dove mor\u00ec il 18 novembre 1154 e fu sepolta davanti all'altare maggiore della chiesa di Saint-Pierre.\nL'atto di fondazione inizia con: \nSituata a Montmartre, fu dotata, alla sua creazione, di terreni agricoli siti nei dintorni, di un borgo, di resti paleocristiani, della chiesa di Saint-Pierre de Montmartre, di un'antica necropoli a mezza collina e di una piccola cappella dedicata al martirio di San-Denis, la \"Sanctum Martyrium\". I suoi edifici formavano, con i giardini e i vigneti, un insieme di 13 ettari.\nCostituita da una badessa, Signora del luogo, e da circa 55 monache, comprese le suore laiche, godeva di 30\u00a0000\u00a0lire di rendite, e questa signoria amministrava una \"giustizia signorale\" alta, media e bassa.\nLa cappella del \"Martirio\" fu ricostruita nel 1134. Era costituita da una cripta sotto la quale si trovava una volta a cui si accedeva da una scala di 60 gradini ma che era stata resa inaccessibile a seguito di un crollo. Papa Innocenzo II, su richiesta del re e di sua moglie Adelaide, conferm\u00f2 la regola e i possedimenti di questo monastero nell'ottobre 1136.\nDi fronte all'attrazione delle giovani donne nel voler entrare in questo monastero, il re Luigi VII il Giovane fu costretto, nel 1175, a limitare il numero delle suore della comunit\u00e0 a 60 \nIl 15 agosto 1534, in questa cappella Ignazio di Loyola, allora professore di filosofia al collegio di Beauvais, Pietro Favre, sacerdote savoiardo, il navarrese Francesco Saverio, gli spagnoli Alfonso Salmer\u00f3n, Diego La\u00ednez, Nicol\u00e1s Bobadilla e il portoghese Sim\u00e3o Rodrigues, prima della comunione, fecero un:\nChiamarono questo ordine Compagnia di Ges\u00f9 nel 1537, approvato con bolla di Paolo III, nel 1540.\nL'abbazia fu gravemente danneggiata da un incendio nel 1559.\nDurante l'assedio di Parigi, nel 1590, il cedimento morale dell'abbazia fu tale che fu soprannominata dai parigini, la \nNel 1611 vi fu scoperta una cripta sotterranea, la cripta del martirio di Saint Denis, con alcune iscrizioni. Si stim\u00f2 che fosse il luogo del martirio di Saint Denis.\nNe \"Le C\u0153ur admirable de la tr\u00e8s sacr\u00e9e m\u00e8re de Dieu\" pubblicato nel 1681, Giovanni Eudes indicava che l'abbazia era consacrata a Maria e\ne che la badessa, Fran\u00e7oise-Ren\u00e9e de Lorraine, avesse fatto istituire la \n celebrata ogni 8 febbraio.\nL'abbazia fu soppressa nel 1790, venduta nel 1794 e demolita, tranne la chiesa, di cui rimane l'unica vestigia. I cavatori scavarono il terreno per estrarre il gesso.\nA Parigi, la Place des Abbesses e l'omonima stazione della metropolitana sono state nominate in memoria delle 46\u00a0badesse che guidarono l'abbazia, cos\u00ec come le strade che portavano all'antica abbazia, come rue Catherine-de-La-Rochefoucauld, o vicino all'abbazia, come boulevard Marguerite-de-Rochechouart e rue Marie-\u00c9l\u00e9onore-de-Bellefond.\nDescrizione degli edifici.\nPrigione.\nLa prigione dell'abbazia si trovava in rue de la Heaumerie e nel cul-de-sac chiamato \"For-aux-Dames\". Le suore avevano l\u00ec il loro auditorio e la loro prigione, il che era legale.\nLa campana della Cappella dei Martiri: un ricordo del passato religioso.\nL'antica storia di Montmartre risale alle origini di Parigi. Alcune opere appartenenti alla Soci\u00e9t\u00e9 du Vieux Montmartre testimoniano questo passato. Nel 2007 questa societ\u00e0 ha acquistato la campana che sormontava la cappella dell'abbazia, la \"Sanctum Martyrium\". La campana, che risale al 1623, fu commissionata dalla badessa Marie de Beauvilliers per la Cappella dei Martiri (non pi\u00f9 presente) e scand\u00ec gli eventi importanti della vita di Montmartre. La campana \u00e8 diventata oggi una silenziosa testimonianza del quotidiano passato religioso della Butte. Nell'ambito di una collaborazione con la parrocchia di Saint-Pierre, \u00e8 stata collocata nel coro della chiesa di Saint-Pierre a Montmartre.\nImmobili e rendite.\nTerre e signorie.\nIl 24 gennaio 1674, "}
{"id": "9152232", "revid": "290023", "url": "https://it.wikipedia.org/wiki?curid=9152232", "title": "Diego Murgia", "text": "Nato a Sassari era stato consigliere comunale, consigliere provinciale e presidente della Provincia di Sassari. \nFu eletto deputato due volte nel 1919 e nel 1921, nello schieramento liberale, che a Sassari faceva capo a Giuseppe Abozzi e a Cagliari Francesco Cocco-Ortu. \nDa ingegnere si era occupato di opere pubbliche, in particolare di strade ferrate. Fu lui che Negli anni Trenta progett\u00f2 e costru\u00ec gran parte della ferrovia Sassari-Tempio-Palau. \nLa casa colonica di s'Aspru.\nL\u2019ingegnere, nonostante vivesse a Roma con la consorte M. Annunziata Vivanet, in territorio di Siligo, sull'altopiano di s'Aspru aveva costruito un grande immobile. Probabilmente con l'intenzione di ospitarvi degli orfani e per fare formazione professionale, ma non si fece niente. Diego Murgia mor\u00ec nel 1938 e l'edificio e le terre di S'Aspru e dintorni passarono alla moglie; a sua volta, quest'ultima le leg\u00f2 in eredit\u00e0 all'arcivescovo di Sassari.\nUna volta in possesso della Curia di Sassari, l\u2019arcivescovo Paolo Carta, utilizz\u00f2 la casa come colonia estiva per i bambini, ma verso la fine degli anni '70 l'edificio era gi\u00e0 in stato di abbandono. Negli anni ottanta l'arcivescovo accolse la richiesta del padre francescano Salvatore Morittu, fondatore nel 1980 dell\u2019associazione di volontariato senza fini di lucro \"Mondo X - Sardegna\". Nel maggio del 1982, preso possesso della villa e dei terreni, l'associazione cre\u00f2 la comunit\u00e0. \nDal punto di vista istituzionale, quella di s'Aspru, \u00e8 una comunit\u00e0 terapeutica residenziale per tossicodipendenti, che fa parte del sistema socio-sanitario regionale."}
{"id": "9152233", "revid": "300067", "url": "https://it.wikipedia.org/wiki?curid=9152233", "title": "Alen Hodzic", "text": ""}
{"id": "9152246", "revid": "300067", "url": "https://it.wikipedia.org/wiki?curid=9152246", "title": "Luka Igrutinovic", "text": ""}
{"id": "9152250", "revid": "767487", "url": "https://it.wikipedia.org/wiki?curid=9152250", "title": "Amori pericolosi", "text": "Amori pericolosi \u00e8 un film a episodi del 1964 diretto da Alfredo Giannetti, Carlo Lizzani e Giulio Questi."}
{"id": "9152255", "revid": "6923", "url": "https://it.wikipedia.org/wiki?curid=9152255", "title": "Melek Ahmed Pasci\u00e0", "text": "Biografia.\nPrimi anni.\nSecondo una fonte, suo padre era un capitano di mare di nome Pervane. Durante il regno di Murad IV, fu nominato beilerbei di Diyarbekir. Durante il regno di Ibrahim, fu nominato beilerbei di Erzurum, Mossul, Aleppo e Damasco. Nel 1644 si spos\u00f2 con Kaya Sultan, la figlia di Murad, e ottenne il titolo di \"damat\" (sposo). Ma tutti gli Eyalet (anche Erzurum una parte della Turchia) che gli furono assegnate, erano abbastanza lontane da Istanbul, la capitale, e durante la maggior parte dei suoi incarichi, sua moglie rimase a Istanbul. Durante il regno di Mehmed IV, torn\u00f2 finalmente a Istanbul come visir. Ma nel 1650, con sgomento della moglie, fu nominato beilerbei di Baghdad, un altro incarico lontano da Istanbul. Kaya Sultan cerc\u00f2 di convincere la sultana reggente a revocare la decisione. Ma non ci riusc\u00ec, segno del caos nel palazzo ottomano. Tuttavia, prima che Melek Ahmed lasciasse Istanbul, il gran visir Kara Dev Murad Pasci\u00e0 si dimise, lamentandosi degli intrighi della gente di palazzo. La sultana reggente offr\u00ec il posto a Melek Ahmed, che accett\u00f2 l'offerta a condizione che la gente di palazzo non si intromettesse nel governo dello stato il 5 agosto 1650.\nEra il cognato di Haydarzade Mehmed Pasci\u00e0, il beilerbei dell'Egitto dal 1646 al 1647, che spos\u00f2 sua sorella.\nGran visierato.\nQuando Melek Ahmed entr\u00f2 in carica, si rese conto che l'impero era quasi in bancarotta. La Guerra di Candia era molto costosa, e le entrate fiscali dall'Anatolia erano molto inferiori al previsto a causa delle rivolte Celali. Tent\u00f2 di equilibrare il bilancio, ma senza una reale conoscenza degli affari finanziari, le sue misure economiche peggiorarono l'economia invece di migliorarla. Tra le sue misure c'era la svalutazione della moneta riducendo il contenuto di oro. Ci\u00f2 provoc\u00f2 reazioni sia tra i mercanti che tra i soldati, i cui stipendi erano pagati con le nuove monete. Il sultano fu costretto a sollevarlo dall'incarico il 22 agosto 1651.\nAnni seguenti.\nDopo il 1651, fu nuovamente assegnato come governatore provinciale, ma questa volta a Silistra (nella attuale Bulgaria), molto pi\u00f9 vicino alla capitale. Presto fu in grado di tornare a Istanbul. Nel 1654, \u0130p\u015firi Mustafa Pasci\u00e0 era stato nominato Gran Visir, ma ritard\u00f2 il suo arrivo a Istanbul. Durante questo periodo, Melek Ahmed lavor\u00f2 come suo vice. Questo suscit\u00f2 i sospetti di \u0130p\u015firi Mustafa Pasci\u00e0, e Melek Ahmed fu esiliato a Van e Malkara. Dopo che \u0130b\u015fir Pasha fu deposto, Melek Ahmed Pasci\u00e0 fu in grado di riottenere i suoi precedenti titoli. Dopo aver lavorato in alcune province nella parte europea dell'impero, si spos\u00f2 per la seconda volta con Fatma Sultan (la figlia del defunto sultano Ahmed I) nel 1662. Secondo Evliya \u00c7elebi, il matrimonio fu infelice e forzato per entrambe le parti; Fatma Sultan avrebbe minacciato Melek Ahmed Pasci\u00e0 di divorziare e di ritirare la sua dote (che avrebbe avuto il valore di un intero anno di entrate fiscali dell'Eyalet d'Egitto).\nMelek Ahmed Pasci\u00e0 mor\u00ec nel 1662, pochi mesi dopo aver sposato Fatma Sultan.\nConseguenze.\nNell'impero ottomano, la coniazione di monete svalutate continu\u00f2 dopo il 1651 e forn\u00ec la ragione principale per una ribellione su larga scala, l'incidente di \u00c7\u0131nar, nel 1656.\nEvliya \u00c7elebi and Melek Ahmed Pasci\u00e0.\nEvliya \u00c7elebi e Melek Ahmet Pasci\u00e0 erano fratelli di latte, di conseguenza capit\u00f2 che fossero molto vicini l'uno all'altro. Anche se non fu un Gran Visir di particolare successo, i dettagli sia su Melek Ahmed Pasci\u00e0 che su sua moglie Kaya Sultan (cos\u00ec come il suo successivo matrimonio con Fatma Sultan) sono ben noti grazie ai libri di Evliya \u00c7elebi. Evliya \u00c7elebi era uno dei pi\u00f9 importanti scrittori di viaggi turchi del suo tempo, e sua madre era la balia di Melek Ahmed Pasci\u00e0, ed Evliya \u00c7elebi sfrutt\u00f2 questa opportunit\u00e0 per viaggiare con Melek Ahmed Pasci\u00e0."}
{"id": "9152257", "revid": "93436", "url": "https://it.wikipedia.org/wiki?curid=9152257", "title": "Cultura di Praga-Kor\u010dak", "text": "La cultura di Praga-Kor\u010dak era una cultura archeologica attribuita ai Protoslavi. L'altra principale cultura protoslava contemporanea era quella di Praga-Penkovka posizionata pi\u00f9 a sud, con la quale costituisce il gruppo \"di ceramiche di tipo Praga\". La maggior parte dei siti archeologici risale alla fine del V secolo e all'inizio del VI, secondo quanto suggeriscono le fibule di ferro tardoromane ivi reperite. Gli insediamenti erano di norma disposti lungo i fiumi, vicino a fonti d'acqua a cui attingere, e tipicamente non erano fortificati, con 8-20 abitazioni famigliari provviste di cortili. Le sepolture avvenivano sia in fosse superficiali sia in tumuli (kurgan), e la cremazione era predominante.\nLo studioso Michel Kazanski ha identificato la cultura di Praga del VI secolo (Praga-Kor\u010dak) e il gruppo di Sukow-Dziedzice come le culture archeologiche degli Sclaveni, e quella di Penkovka (Praga-Penkovka) \u00e8 stata identificata con gli Anti."}
{"id": "9152260", "revid": "93436", "url": "https://it.wikipedia.org/wiki?curid=9152260", "title": "Cultura di Praga", "text": ""}
{"id": "9152262", "revid": "757396", "url": "https://it.wikipedia.org/wiki?curid=9152262", "title": "Panath\u012bna\u00efkos Athl\u012btikos Omilos 2013-2014 (pallacanestro maschile)", "text": "Questa voce raccoglie le informazioni riguardanti il Panath\u012bna\u00efkos B.C. nelle competizioni ufficiali della stagione 2013-2014.\nStagione.\nLa stagione 2013-2014 del Panath\u012bna\u00efkos \u00e8 la 63\u00aa nel massimo campionato greco di pallacanestro, l'A1 Ethniki.\nRoster.\n\"Aggiornato al 11 ottobre 2021.\""}
{"id": "9152263", "revid": "61051", "url": "https://it.wikipedia.org/wiki?curid=9152263", "title": "Chiesa di Santa Maria Assunta (Ameno)", "text": "La chiesa di Santa Maria Assunta, nota anche come chiesa di Maria Vergine Assunta, \u00e8 la parrocchiale di Ameno, in provincia e diocesi di Novara; fa parte dell'unit\u00e0 pastorale di Gozzano.\nStoria.\nL'originaria cappella di Ameno sorse nel IV secolo ad opera di san Giulio, il quale mor\u00ec qualche anno dopo sulla vicina isola che gli venne in seguito dedicata; tuttavia la prima citazione che ne certifica la presenza risale al 1217.\nNel XIV secolo fu costruita la nuova chiesa a tre navate; retta sino al 1460 da un curato dipendente dalla Basilica di San Giulio, nel 1499 ottenne il privilegio del fonte battesimale, per poi venir eretta a parrocchiale nel 1507. Intanto, nel 1505 la prima pietra del vicino campanile era stata posta; la torre fu ultimata nel 1525.\nDescrizione.\nEsterno.\nLa facciata a capanna della chiesa, rivolta a ponente, tripartita da contrafforti e anticipata dal protiro sorretto da colonne doriche sopra le quali si impostano degli archi a sesto ribassato, presenta al centro il portale d'ingresso e un rosone oppilato e ai lati due finestrelle ovali.\nAnnesso alla parrocchiale \u00e8 il campanile in pietra a base quadrata, che misura un'altezza di 60 metri; la cella presenta su ogni lato una trifora ed \u00e8 coronata dalla guglia piramidale.\nInterno.\nL'interno dell'edificio si compone di tre navate; qui sono conservate diverse opere di pregio, tra le quali la pala ritraente la \"Discesa dello Spirito Santo sulla Beata Vergine e sugli Apostoli\", il crocifisso, l'ottocentesca cantoria, abbellita dai dipinti eseguiti da Agostino Comerio, e due candelabri bronzo donati dalla Compagnia di Milano."}
{"id": "9152264", "revid": "1687355", "url": "https://it.wikipedia.org/wiki?curid=9152264", "title": "BNP Paribas Open 2021 - Doppio femminile", "text": "Elise Mertens e Aryna Sabalenka erano le detentrici del titolo, ma Sabalenka ha deciso di non partecipare, mentre Mertens ha fatto coppia con Hsieh Su-wei.\nIn finale, Mertens e Hsieh hanno sconfitto Veronika Kudermetova e Elena Rybakina con il punteggio di 7-6(1), 6-3."}
{"id": "9152265", "revid": "4252", "url": "https://it.wikipedia.org/wiki?curid=9152265", "title": "Trichinella", "text": "Trichinella \u00e8 un genere di vermi parassiti del phylum Nematoda che comprende gli agenti eziologici della trichinellosi, anche conosciuta come \"trichinosi\", poich\u00e9 dopo la loro scoperta nel 1835 Richard Owen li denomin\u00f2 \"Trichina\" malgrado questo nome fosse gi\u00e0 assegnato a un genere di ditteri.\nDescrizione.\nCome il resto dei nematodi, presentano un pseudoceloma (cavit\u00e0 corporale costituita da un ectodermo e un endodermo) e un tratto digestivo unico, ma che presenta un esofago ghiandolare molto lungo, formato da esticociti, che permette di differenziarli facilmente da altri nematodi con cui potrebbero essere confusi. \nLe specie di Trichinella sono tutte morfologicamente molto simili a quella scoperta nel 1835 da James Paget, e fino al 1972 si considerava valida soltanto la specie \"Trichinella spiralis\". Attualmente si possono differenziare grazie a tecniche di biologia molecolare (multiplex PCR, RAPD, ecc.).\nCiclo vitale.\nIl parassita adulto si localizza nell'intestino tenue di mammiferi, volatili o rettili, a seconda della specie, ma le larve che producono si disseminano nel flusso ematico e parassitano la muscolatura scheletrica. \nTassonomia.\nAttualmente sono accettate le seguenti specie e relativi genotipi:"}
{"id": "9152266", "revid": "339392", "url": "https://it.wikipedia.org/wiki?curid=9152266", "title": "Secondo viaggio di Diogo C\u00e3o", "text": ""}
{"id": "9152267", "revid": "53508", "url": "https://it.wikipedia.org/wiki?curid=9152267", "title": "Primo viaggio di Diogo C\u00e3o", "text": ""}
{"id": "9152271", "revid": "2056951", "url": "https://it.wikipedia.org/wiki?curid=9152271", "title": "Centro diurno", "text": ""}
{"id": "9152273", "revid": "2730", "url": "https://it.wikipedia.org/wiki?curid=9152273", "title": "Cultura di Kolo\u010din", "text": "La cultura di Kolo\u010din era una cultura archeologica che fior\u00ec nella Russia occidentale tra i secoli V e VII. Costituiva l'elemento pi\u00f9 orientale del gruppo culturale di Praga-Penkov-Kolo\u010din. \nLa cultura di Kolo\u010din \u00e8 attestata in un centinaio di siti, la maggior parte dei quali sono situati lungo il corso del Dnepr e dei suoi affluenti. Questi insediamenti non erano fortificati ed erano composti da casette rotonde con un unico ambiente interno. Come rito funebre si praticava la cremazione. \nLa cultura \u00e8 stata identificata alternativamente con i Balti e con gli Slavi. La presenza di nomi baltici di fiumi nella zona ha dato supporto alla prima teoria. In ogni caso, si ritiene che i popoli che vivevano a sud della cultura di Kolo\u010din fossero slavi. Sembra che la cultura di Kolo\u010din abbia avuto dei rapporti con questi Slavi a sud, e che questo possa essere stata l'origine degli scambi linguistici tra gli idiomi baltici e quelli slavi."}
{"id": "9152275", "revid": "93436", "url": "https://it.wikipedia.org/wiki?curid=9152275", "title": "Cultura di Kolochin", "text": ""}
{"id": "9152279", "revid": "110157", "url": "https://it.wikipedia.org/wiki?curid=9152279", "title": "Stadio Neapoli", "text": "Lo stadio Neapoli (in greco \u0393\u03ae\u03c0\u03b5\u03b4\u03bf \u039d\u03b5\u03ac\u03c0\u03bf\u03bb\u03b7\u03c2) \u00e8 un impianto sportivo greco di Nikaia, comune situato presso la periferia dell'Attica.\n\u00c8 utilizzato dallo per i suoi incontri interni, e ha una capienza di circa posti.\nStoria.\nFu inaugurato nel 1965 e il record di presenze si ebbe nel 1990, in occasione di un incontro di campionato tra Ionikos e , cui assistettero spettatori.\nIl 13 giugno 2009 lo stadio fu scelto come sede per ospitare le finali di rugby a 7 dalla federazione ellenica di rugby."}
{"id": "9152287", "revid": "599013", "url": "https://it.wikipedia.org/wiki?curid=9152287", "title": "David Paez Picon", "text": ""}
{"id": "9152289", "revid": "93436", "url": "https://it.wikipedia.org/wiki?curid=9152289", "title": "Cultura di Praga-Korchak", "text": ""}
{"id": "9152290", "revid": "1463849", "url": "https://it.wikipedia.org/wiki?curid=9152290", "title": "Al Lupo!", "text": ""}
{"id": "9152332", "revid": "181699", "url": "https://it.wikipedia.org/wiki?curid=9152332", "title": "Io non ci sto!", "text": ""}
{"id": "9152334", "revid": "984120", "url": "https://it.wikipedia.org/wiki?curid=9152334", "title": "Ita Airways", "text": ""}
{"id": "9152338", "revid": "122246", "url": "https://it.wikipedia.org/wiki?curid=9152338", "title": "Gennaro Clemente Francone", "text": "Biografia.\nNacque il 23 novembre 1728 a Portici da Paolo, principe di Ripa Francone e marchese di Salcito, e Imara Ruffo dei principi di Castelcicala.\nIl 17 aprile 1768 fu ordinato presbitero. \nIl 14 dicembre 1772 papa Clemente XIV lo nomin\u00f2 arcivescovo metropolita di Cosenza. La consacrazione avvenne il successivo 20 aprile per opera dl cardinale Lazzaro Opizio Pallavicini, co-consacranti Francesco Carafa della Spina di Traetto, arcivescovo titolare di Patrasso, e Francesco Saverio de Zelada, arcivescovo titolare di Petra. Aveva in realt\u00e0 gi\u00e0 preso possesso dell'arcidiocesi l'11 novembre.\nNel corso del suo episcopato cosentino convoc\u00f2 due sinodi, uno diocesano nel 1780 e uno provinciale nel 1786.\nIl 27 febbraio 1791 papa Pio VI lo trasfer\u00ec alla sede vescovile di Gaeta, confermandogli per\u00f2 la dignit\u00e0 arcivescovile. Il 28 maggio 1793 riconsacr\u00f2 la cattedrale, di cui Ferdinando IV di Borbone aveva promosso un radicale restauro a partire dal 1788.\nIl 18 dicembre 1797 fu trasferito dallo stesso Pio VI alla diocesi di Troia.\nIl 22 gennaio 1799 fu proclamata la Repubblica Napoletana; Troia ne entr\u00f2 a far parte il successivo 8 febbraio. Ne seguirono sommosse tra i reazionari e i rivoluzionari. Sentendosi minacciato, mons. Francone si rifugi\u00f2 presso suo fratello Tommaso Maria, arcivescovo di Manfredonia.\nTornato a Troia, vi mor\u00ec poco dopo, il 7 maggio 1799.\nGenealogia episcopale.\nLa genealogia episcopale \u00e8:"}
{"id": "9152345", "revid": "757396", "url": "https://it.wikipedia.org/wiki?curid=9152345", "title": "Panath\u012bna\u00efkos Athl\u012btikos Omilos 2014-2015 (pallacanestro maschile)", "text": "Questa voce raccoglie le informazioni riguardanti il Panath\u012bna\u00efkos B.C. nelle competizioni ufficiali della stagione 2014-2015.\nStagione.\nLa stagione 2014-2015 del Panath\u012bna\u00efkos \u00e8 la 64\u00aa nel massimo campionato greco di pallacanestro, l'A1 Ethniki.\nRoster.\n\"Aggiornato al 11 ottobre 2021.\""}
{"id": "9152350", "revid": "767487", "url": "https://it.wikipedia.org/wiki?curid=9152350", "title": "Gli eroi di Podrute", "text": "Gli eroi di Podrute \u00e8 un film italiano del 2006 diretto da Mauro Curreri.\nIl film \u00e8 tratto dal diario del vice di Venturini, il colonnello Ilio Venuti, e racconta la storia dell'Eccidio di Podrute avvenuto il 7 gennaio 1992.\nTrama.\nIl 7 gennaio 1992 un elicottero dell'Aviazione Leggera dell'Esercito Italiano in missione di monitoraggio europea nei cieli della ex Jugoslavia viene abbattuto da un Mig dell'aviazione serba nei pressi di Podrute. Muoiono quattro militari italiani e un ufficiale francese.\nConseguenze del film.\nIl 21 ottobre 2011 il regista fu ucciso con due colpi di pistola sparati da un ufficiale dell'esercito in congedo per il mancato pagamento della consulenza effettuata durante le riprese del film."}
{"id": "9152351", "revid": "203463", "url": "https://it.wikipedia.org/wiki?curid=9152351", "title": "Alberto Nodolini", "text": "Biografia.\nSi \u00e8 diplomato all\u2019Istituto d\u2019arte Paolo Toschi di Parma (sezione grafica) e ha frequentato la facolt\u00e0 di pittura all\u2019Accademia di Brera a Milano. Assistente dell\u2019editore Franco Maria Ricci con il ruolo di grafico per due anni, nel 1964 viene assunto come assistente alla direzione artistica per la rivista \"Vogue\" dal gruppo editoriale Cond\u00e8 Nast.\nNei primi anni '60 ha vinto il premio internazionale San Fedele per giovani pittori, organizzato dalla Fondazione culturale San Fedele di Milano. \nNel 1969/70 cura il restyling del periodico bimestrale \u201cConfezione Italiana\u201d, dal 1971 al 1994 diviene direttore artistico del gruppo Cond\u00e9 Nast e ne cura i periodici (\"Vogue, L'Uomo Vogue, Casa Vogue, Vogue Gioiello, Vogue Pelle, Vogue Bambino, Vanity\" e \"Glamour)\".\nPer il Teatro Regio di Parma ha progettato la scenografia per le opere liriche \"Werther, Cavalleria rusticana, Attila, La Boh\u00e8me, I pagliacci, L'elisir d'amore\". Per il Teatro nazionale Ivan Vazov di Sofia ha curato la scenografia di \"Attila\" e \"Aida\". Per il teatro di prosa ha curato la scenografia del \"Dio\" di Woody Allen e di \"Le serve\" di Genet.\nCuratore di diverse mostre per le Terme Berzieri di Salsomaggiore, ne ha curato anche i cataloghi. Per il Gruppo Costa Crociere ha realizzato e progettato i costumi storici e i costumi gioiello dedicati alle \u201cEroine Maledette\u201d di opere, esposti in 8 vetrine; inoltre ha realizzato sulla nave Costa Serena l\u2019atrio \u201cOlimpo Spettacoloso\u201d, dedicato al Pantheon greco. Per i musei senesi presso la sede del Monte dei Paschi di Siena di Milano ha progettato e realizzato tre eventi museali dedicati al territorio (\u201cLa Terra\u201d, \u201cL'Arte\u201d, e \u201cL'Archeologia\u201d), con i rispettivi cataloghi.\nHa collaborato con fotografi famosi come Richard Avedon, Irving Penn, Oliviero Toscani, e artisti come Andy Warhol, Antonio Lopez, Mario Schifano e tanti altri.\nOggi si occupa prevalentemente di direzione e editoria artistica di preziosi volumi, attivit\u00e0 che svolge fin dal 1994. Nominato dal Ministero dei Beni Culturali \u201cAccademico di Belle Arti\u201d insieme ad Alda Jucci Ugolotti e Aurelio Cortesi, ultimamente \u00e8 stato inserito nel consiglio direttivo del Teatro Regio di Parma.\nNel 2016 ha ricevuto dal Comune di Parma l'attestato di civica benemerenza del Premio Sant'Ilario.\nNell'ambito delle manifestazioni per Parma capitale italiana della cultura 2020-21, nel febbraio 2020 ha presentato al Ridotto del Teatro Regio, presente tra gli altri il sindaco Federico Pizzarotti, il suo volume \"Parma My Love\"."}
{"id": "9152352", "revid": "933835", "url": "https://it.wikipedia.org/wiki?curid=9152352", "title": "Collegio elettorale dell'Aquila (Camera dei deputati)", "text": "Il collegio dell'Aquila fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Abruzzo e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio dell'Aquila era uno degli 11 collegi uninominali in cui era suddiviso l'Abruzzo e, come previsto dal D.Lgs. del 20 dicembre 1993 n. 536, era interamente compreso nella provincia dell'Aquila e comprendeva i seguenti comuni: Acciano, Barete, Barisciano, Cagnano Amiterno, Calascio, Campotosto, Capitignano, Caporciano, Carapelle Calvisio, Castel del Monte, Castelvecchio Calvisio, Collepietro, Fagnano Alto, Fontecchio, Fossa, L'Aquila, Lucoli, Magliano de' Marsi, Massa d'Albe, Montereale, Navelli, Ocre, Ofena, Ovindoli, Pizzoli, Poggio Picenze, Prata d'Ansidonia, Rocca di Cambio, Rocca di Mezzo, San Benedetto in Perillis, San Demetrio ne' Vestini, San Pio delle Camere, Sante Marie, Sant'Eusanio Forconese, Santo Stefano di Sessanio, Scoppito, Tornimparte, Villa Santa Lucia degli Abruzzi e Villa Sant'Angelo."}
{"id": "9152354", "revid": "1745361", "url": "https://it.wikipedia.org/wiki?curid=9152354", "title": "Pilotaggio marittimo", "text": ""}
{"id": "9152355", "revid": "2139195", "url": "https://it.wikipedia.org/wiki?curid=9152355", "title": "Episodi di The Sinner (quarta stagione)", "text": "La quarta e ultima stagione della serie televisiva The Sinner, composta da 8 episodi, \u00e8 trasmessa sulla rete televisiva USA Network dal 13 ottobre 2021 al 1 dicembre 2021. \nin Italia arriver\u00e0 nel corso del 2022 su Netflix. \n\"Parte I\".\nTrama.\nAncora scossi dal caso Burns, Harry e Sonya si recano sull'isola di Hannover, nel Maine. La sua amica artista, Greta, organizza per loro un alloggio sulla costa. Allontanandosi dal pranzo, Harry si avventura vicino a un molo e incontra Percy Muldoon, che lavora per l'azienda di pesca della sua famiglia. Percy menziona la sua stretta connessione con la natura e che l'oceano presto \"parler\u00e0\" con lei. Pi\u00f9 tardi quella notte, Harry fa una passeggiata, dopo aver visto Percy discutere con una figura ignota e scappare nei boschi la insegue; tutt'un tratto vede Percy gettarsi dal bordo di una scogliera verso l'oceano sottostante. Il capo della polizia Lou Raskin, la nonna di Percy, Meg, e lo zio Colin arrivano in seguito sulla scena dove non viene rinvenuto alcun corpo: i Muldoon sono sospettosi di Harry. Il giorno dopo, Harry torna nel bosco, dove la notte aveva sentito piangere, dove trova vari gingilli, tra cui un pezzo di corda annodata. Poi, visita l'impresa di pesca della famiglia Muldoon e vede Meg discutere con Mike Lam, un uomo asiatico che Harry scopre possiede una compagnia di pesca rivale a quella dei Muldoon. Pi\u00f9 tardi, Harry \u00e8 invitato a casa Muldoon, dove Meg gli permette di perquisire la stanza di Percy. Trova un altro ciondolo di corda e Meg dice che Percy voleva tenere vecchie corde del molo. Pi\u00f9 tardi, mentre guarda le riprese notturne della videosorveglianza del molo, Harry vede Percy inginocchiata per terra, prima che fugga da una figura oscura. In seguito, Harry ha una visione in cui Percy gli chiede di trovarla. \n\"Parte II\".\nTrama.\nL'auto di Percy viene trovata e le impronte digitali all'interno portano Harry e Lou da CJ Lam, figlio di Henry Lam, che inizialmente ammette di aver avuto bisogno di un passaggio da Percy pochi mesi prima. Dopo aver visto un gingillo simile a quello trovato con la corda e le gomme dell'auto di CJ sporche di un terriccio rosso (trovato solo vicino all'auto di Percy) fanno di CJ il loro primo sospetto. Harry interroga l'unico residente nelle vicinanze dell'auto di Percy, uno spacciatore di nome Diez, che dice che CJ era l\u00ec la notte in cui Percy \u00e8 scomparsa. Questo insospettisce ancora di pi\u00f9 Colin Muldoon, che minaccia fisicamente CJ. Ammettendo di avere avuto una relazione selvaggia e segreta con Percy, alimentata dalla droga, CJ dice che hanno litigato la notte in cui \u00e8 scomparsa, e lei si \u00e8 ferita accidentalmente alla testa a seguito di una spinta, ma che i due si sono separati subito dopo l'accaduto. Harry e Lou trasmettono queste informazioni a Meg, che dice di aver visto lei stessa la ferita alla testa di Percy quella notte. Mentre si allontana, Harry ricorda che Meg ha detto di aver visto Percy l'ultima volta intorno alle cinque di quel pomeriggio, ovvero prima che Percy si ferisse: Harry deduce che Meg sta mentendo.\n\"Parte III\".\nTrama.\nHarry segue segretamente Meg sulla terraferma, dove la vede ricevere una busta di denaro e litigare con una donna sconosciuta fuori casa. Dopo che Meg se ne va, Harry segue la donna, che si scopre essere la madre biologica di Percy. Gli dice che, nove mesi prima, Percy era venuta da lei per scappare da Meg. In seguito, Harry visita Caroline, la coinquilina di Percy nell'entroterra fino a quando Percy, spaventata da una figura ignota, ritorn\u00f2 immediatamente da Meg sull'isola. Harry e Sonya visitano la casa dei Muldoon per fare alcune domande a Meg e finiscono per restare a cena. Harry confronta i Muldoon con ci\u00f2 che \u00e8 venuto a sapere, continuando a pensare che gli abbiano mentito. Al termine della cena, lui e Sonya tornano a casa, dove Sean conferma ad Harry che la famiglia gli sta mentendo. Pi\u00f9 tardi, un cadavere viene visto galleggiare a pancia in gi\u00f9 vicino alla spiaggia.\n\"Parte IV\".\nTrama.\nViene confermato che il cadavere \u00e8 quello di Percy, e il medico legale conferma anche che non c'\u00e8 stato alcuna violenza fisica sul corpo . Dopo che la loro casa \u00e8 stata saccheggiata, Sonya decide di lasciare l'isola, ma Harry sceglie di rimanere per continuare con le indagini. Il pap\u00e0 di CJ dice a Harry che ha visto spesso Colin e Percy litigare e poi uscire da soli sulla barca. Ma quando Harry affronta Colin su questo, Colin nega e afferma in modo credibile che stava cercando di instillare in lei una fede pi\u00f9 forte in Dio. Pi\u00f9 tardi, Harry ricorda che Sonya gli ha letto della \"Leggenda di Bazegw\", un racconto popolare originario dell'isola di Hannover, che Harry ora pensa possa fornire un aiuto per risolvere il mistero della morte di Percy.\n\"Parte V\".\nTrama.\nHarry scopre l'indirizzo di Em Castillo. Va a trovarla, ma, dal momento che non \u00e8 in casa, irrompe e trova un taccuino con dettagli personali su Percy. Harry torna a casa e scopre che Em lo sta aspettando nella sua casa. Em confida ad Harry che Percy le ha chiesto aiuto per affrontare la sua vita, cos\u00ec Em ha cercato di aiutarla. Percy aveva detto a Em di essere responsabile della morte di qualcuno e che questo fatto la perseguitava da tempo. Harry poi parla con Sonya, che gli dice che un intruso ha rubato alcune delle sue fotografie. Per fortuna Sonya ha il backup d le foto e Harry mostra alcune di queste fotografie a Meg. Meg identifica una delle barche come appartenente a Brandon Keyser, uno degli ex fidanzati di Percy. Quando vanno al molo per vedere Brandon, scoprono che la sua barca, che sta rientrando nel molo, ha il pilota automatico e nessuno la sta guidando. Meg e Harry fermano la barca e ripescano dall\u2019acqua il corpo di Brandon, che ha un proiettile nel cranio.\n\"Parte VI\".\nTrama.\nPoich\u00e9 l'omicidio di Brandon \u00e8 di cos\u00ec grande risonanza, la polizia di Portland interviene per occuparsi delle indagini. Harry accusa la polizia di essersi concentrati su Mike Lam (secondo Harry innocente), il che costringe il capo della polizia ad emarginare Harry dal caso. Tuttavia, Harry continua le indagini da solo e scopre che Brandon sembrava essere immischiato in alcune cose illegali al cantiere navale. Quando Harry raggiunge il cantiere navale, scopre che \"Valerie\" \u00e8 in realt\u00e0 il nome di una nave, non di una persona. Durante la sua ricerca, due uomini armati lo inseguono. Harry si nasconde, accoltella uno degli uomini alla gamba e scappa. Harry \u00e8 ferito, ma Meg lo trova lungo la strada e lo salva. Quando Meg riporta Harry a casa sua, Sean li spia e fa una chiamata, dicendo al destinatario della chiamata che Harry \u00e8 a casa loro e chiedendo cosa dovrebbe fare. Nel frattempo, la nave \u201cValerie\u201d viene data alle fiamme per distruggere le prove.\n\"Parte VII\".\nTrama.\nHarry visita il ristorante \"The Golden Fish\", dove la signora Lam gli rivela che una notte suo marito ha visto un gruppo di uomini e donne essere frettolosamente trasferiti dalla barca di Brandon a un'altra. Harry sospetta si possa trattare di traffico illegale di esseri umani e visita il proprietario del negozio che ha creato documenti d'identit\u00e0 falsi per queste persone, che gli dice di aver visto solo una barca nera con delle strisce rosse. Con le informazioni di quest'uomo, Em rintraccia il proprietario della barca, Verne Novak, un cinquantaduenne che vive su un'isola a largo di Hannover. Harry decide di far visita a Verne, ma quando gli si avvicina, ne consegue uno scontro a fuoco e Harry gli spara per difesa. Mentre giace l\u00ec sanguinante, Verne Novak dice a Harry che non ci si pu\u00f2 fidare della polizia, dal momento che la notte della sua scomparsa, Percy avrebbe chiesto aiuto alla centrale. Harry viene arrestato e afferma che Novak \u00e8 colui che ha ucciso Brandon. Quando la polizia si allontana, Harry ruba il telefono di Novak dalle prove, chiama uno dei numeri e vede che \u00e8 il numero del poliziotto Josh, ovvero il poliziotto corrotto. In un flashback, Percy visita Josh alla stazione di polizia rivelando ci\u00f2 che aveva visto riguardo il traffico di persone. Ma invece di portarla dal capo Raskin, Josh la porta a casa sua, dove viene restituita a Colin e Sean.\n\"Parte VIII\".\nTrama.\nBo Lam, il figlio maggiore dei Lam che appare per la prima volta tramite flashback, viene accidentalmente ucciso da Percy, che cerca di interrompere una rissa tra Sean e Bo sulla barca Valerie. Per mantenere i Lam tranquilli, i Muldoon danno ai Lam uno dei loro permessi di pesca, cos\u00ec come una piccola isola dove i Lam seppelliscono Bo. Harry, venuto a sapere ci\u00f2, ricostruisce la vicenda, e Sean finalmente ammette tutto, andando volontariamente alla polizia per confessare. Alla fine, si scopre che la morte di Percy \u00e8 un suicidio, poich\u00e9 nutriva un profondo senso di colpa per quello che era successo a Bo, e lui era la figura misteriosa che lei continuava a \"vedere\" dopo la sua morte. Harry, cos\u00ec, si trova sulla scogliera da dove Percy \u00e8 saltata e, dopo aver avuto una conversazione immaginaria con Percy, riflette alla domanda fattagli da Percy: \"Vedi un altro modo?\", riferita a come uscire dal suo dolore."}
{"id": "9152356", "revid": "1745361", "url": "https://it.wikipedia.org/wiki?curid=9152356", "title": "Pilotaggio degli aeroplani", "text": ""}
{"id": "9152358", "revid": "1123126", "url": "https://it.wikipedia.org/wiki?curid=9152358", "title": "Yves-Georges-Ren\u00e9 Ramousse", "text": ""}
{"id": "9152360", "revid": "124485258", "url": "https://it.wikipedia.org/wiki?curid=9152360", "title": "Campionatul Na\u0163ional de Fotbal American 2014", "text": "Il Campionatul Na\u021bional de Fotbal American 2014 \u00e8 la 6\u00aa edizione del campionato di football americano di primo livello, organizzato dalla FRFA.\nStagione regolare.\nClassifiche.\nLe classifiche della regular season sono le seguenti:"}
{"id": "9152371", "revid": "6923", "url": "https://it.wikipedia.org/wiki?curid=9152371", "title": "Prisciano Prisciani", "text": "Biografia.\nFu un funzionario del duca di Ferrara Borso d'Este dal 1458 al 1463 e membro del Consiglio segreto. Si occup\u00f2 delle bonifiche del territori del Polesine chiamate \"Le Presciane\", ricevendo dal principe numerosi possedimenti terrieri. Nel 1462 contribu\u00ec a riedificare la Chiesa di Santa Margherita nella frazione Presciane di San Bellino.\nEbbe un figlio, Pellegrino, architetto alla corte degli Estensi. Questi, dopo morte del padre, commission\u00f2 allo scultore Sperandio Savelli il sarcofago in marmo, conservato nelle sale di Palazzo Schifanoia a Ferrara."}
{"id": "9152373", "revid": "36426", "url": "https://it.wikipedia.org/wiki?curid=9152373", "title": "Piero Gambacorti", "text": ""}
{"id": "9152374", "revid": "1875018", "url": "https://it.wikipedia.org/wiki?curid=9152374", "title": "Schola (unit\u00e0 romana)", "text": ""}
{"id": "9152376", "revid": "1924342", "url": "https://it.wikipedia.org/wiki?curid=9152376", "title": "Faking Love", "text": "Faking Love \u00e8 un singolo della cantante brasiliana Anitta, pubblicato il 14 ottobre 2021 come terzo estratto dal quinto album in studio \"Girl from Rio\".\nIl brano vede la partecipazione della rapper statunitense Saweetie.\nVideo musicale.\nIl video musicale, diretto da Bradley &amp; Pablo, \u00e8 stato reso disponibile un giorno dopo l'uscita dell'estratto."}
{"id": "9152398", "revid": "599013", "url": "https://it.wikipedia.org/wiki?curid=9152398", "title": "Miquel Masoliver Valdivieso", "text": ""}
{"id": "9152399", "revid": "547034", "url": "https://it.wikipedia.org/wiki?curid=9152399", "title": "Alda Jucci Ugolotti", "text": "Biografia.\nHa studiato all'Accademia di Brera, dove \u00e8 stata allieva di Marino Marini e Alik Cavaliere. Dopo circa un decennio dedicato alla docenza, nel 1980 ha presentato la sua prima personale presso la Galleria Niccoli di Parma. Per le sue caratteristiche plastico-strutturali si \u00e8 orientata verso la realizzazione di opere pubbliche, prediligendo le grandi dimensioni, con esperienze di restauro, recupero e rifacimento di sculture monumentali. \nHa partecipato a mostre collettive e presentato mostre personali, in Italia e all'estero, alternando materiali preziosi come marmi e bronzi a materie povere come terracotta e gessi, compiendo anche sperimentazioni materico-cromatiche in campo ceramico. L\u2019origine della sua costante ricerca \u00e8 la radice espressionistica-figurativa, che evidenzia nelle caratteristiche del personale modellato e del segno grafico.\nNel 1995, assieme all'architetto Aurelio Cortesi, \u00e8 stata nominata \"Accademico di Belle Arti\" dal Ministero dei Beni Culturali. Nel 2010 ha allestito il Museo personale di scultura presso il Palazzo Ducale di Sala Baganza. Era presente alla 56\u00b0 Biennale Internazionale d'Arte di Venezia.\nMolto presente nel suo territorio, ha proposto progetti di recupero scultoreo di opere monumentali di Parma, facendo esperienze di restauro e riproduzioni su calco del monumento a Ercole e Anteo di Teodoro Vanderstruck e del ciclo marmoreo di Jean-Baptiste Boudard nel Parco Ducale di Parma, con la realizzazione del \"Vaso a Testa d'Ariete\", della \"Venere Nascente dalle acque\" e dell\"'Apollo Citaredo\"."}
{"id": "9152401", "revid": "203463", "url": "https://it.wikipedia.org/wiki?curid=9152401", "title": "Jucci Ugolotti", "text": ""}
{"id": "9152403", "revid": "339392", "url": "https://it.wikipedia.org/wiki?curid=9152403", "title": "Viaggio di Bartolomeo Diaz", "text": ""}
{"id": "9152406", "revid": "339392", "url": "https://it.wikipedia.org/wiki?curid=9152406", "title": "Viaggio di Vasco da Gama", "text": ""}
{"id": "9152407", "revid": "1544939", "url": "https://it.wikipedia.org/wiki?curid=9152407", "title": "Bernini (famiglia)", "text": "La famiglia Bernini \u00e8 stata una nobile famiglia romana, originaria di Sesto Fiorentino, discendente dal celebre artista Gian Lorenzo. Inserita nel 1746 nell'elenco delle famiglie patrizie romane sancito dalla bolla Urbem Romam, continu\u00f2 a partecipare al governo dell'Urbe fino alla sua estinzione, avvenuta in linea maschile nel 1841 per il ramo primogenito e nel 1858 per quello secondogenito.\nStoria.\nLe origini: i Bernini artisti.\nPietro.\nIl capostipite della famiglia, di umile estrazione, \u00e8 Lorenzo di Bernardo Bernini, ciabattino di Sesto Fiorentino. Dal suo matrimonio con Camilla Boccapianola nacque Pietro, noto scultore e primo artefice delle fortune della famiglia. Costui studi\u00f2 inizialmente con Ridolfo Sirigatti e poi, trasferitosi a Roma, si leg\u00f2 agli ambienti del Cavalier d'Arpino. Lavor\u00f2 successivamente a Napoli (1584-1594), Firenze (1594-1596) e di nuovo Napoli (1596-1605), dove spos\u00f2 la popolana Angelica Galante e dove nacque il figlio Gian Lorenzo, prima di stabilirsi definitivamente a Roma. Qui riusc\u00ec ad ottenere un certo numero di commissioni sotto il pontificato di Paolo V Borghese, tra cui varie sculture per la Cappella Paolina e per la sacrestia nuova di Santa Maria Maggiore, basilica accanto alla quale fece edificare la sua dimora romana. Nel 1623 fu nominato dal neoeletto papa Urbano VIII, amico del figlio, architetto dell'Acqua Vergine: sotto questo incarico fabbric\u00f2 la fontana della Barcaccia, su probabile progetto di Gian Lorenzo. Mor\u00ec il 29 agosto 1629 e fu seppellito nella tomba in Santa Maria Maggiore; il Baglione, che gli dedic\u00f2 una \"Vita\", disse di lui che:\nGian Lorenzo.\nIl membro pi\u00f9 celebre della famiglia \u00e8 il figlio Gian Lorenzo, scultore e architetto di fama universale e uno dei massimi interpreti del Barocco. Tramite il padre conobbe il cardinal Maffeo Barberini (per il quale Pietro aveva scolpito un San Giovanni Battista per la cappella Barberini in Sant'Andrea della Valle), con cui strinse una sincera amicizia, e il cardinal nepote Scipione Borghese, che diede l'impulso decisivo alla sua carriera diventandone mecenate e commissionandogli, tra il 1618 e il 1623, prima dei busti ritratto e poi le quattro grandi opere scultoree ancora oggi conservate alla Galleria Borghese (Enea, Achise e Ascanio, il Ratto di Proserpina, il David e l'Apollo e Dafne) che gli valsero l'appellativo di \"Michelangelo del nostro secolo\" da parte di Fulvio Testi. Sotto il breve pontificato di Gregorio XV ebbe altissimi riconoscimenti per la posizione ormai raggiunta: nel 1621 fu eletto Principe dell'Accademia di San Luca e nel 1623, per alcuni ritratti commissionatigli dal papa, fu nominato cavaliere dell'Ordine Supremo del Cristo. Con l'elezione al soglio pontificio dell'amico Maffeo Barberini, il Bernini divenne figura cardine del programma artistico neo-rinascimentale del nuovo papa. La stima di cui il Bernini godeva \u00e8 testimoniata dalle parole dello stesso pontefice, che lo defin\u00ec:\nDurante il suo pontificato l'artista accumul\u00f2 varie cariche tra cui, nel 1629, quella di Architetto dell'Acqua Vergine, ereditata dal padre, e quella prestigiosissima di Architetto della Fabbrica di San Pietro, rimasta vacante alla morte di Carlo Maderno. Per il fratello Luigi ottenne la carica di Soprastante alla Fabbrica di San Pietro nel 1634. Per il papa Barberini esegu\u00ec alcune opere importantissime quali il baldacchino bronzeo, il sepolcro del papa e la statua del San Longino nella basilica di San Pietro e, per la famiglia, la sistemazione di piazza Barberini con le fontane del Tritone e delle Api e la prosecuzione dei lavori di Palazzo Barberini. Durante il pontificato di Innocenzo X, avverso ai Barberini, la carriera del Bernini ebbe inizialmente una battuta d'arresto, venendogli preferiti l'Algardi come scultore e il Borromini come architetto. Ci\u00f2 non gli imped\u00ec di ottenere comunque un'importante commissione papale, quella per la Fontana dei Quattro Fiumi, e altre commissioni private tra cui spicca la cappella Cornaro con l'Estasi di Santa Teresa. Per il successivo papa Alessandro VII l'artista progett\u00f2 alcune delle sue principali opere di architettura quali il Colonnato di San Pietro, la chiesa di Sant'Andrea al Quirinale, il complesso di Piazza di Corte ad Ariccia con la Collegiata di Santa Maria Assunta e la Collegiata di San Tommaso da Villanova a Castel Gandolfo. Per il fratello Luigi ottenne nuove cariche, tra cui quelle di Architetto delle Acque, custode vaticano e supervisore all'esecuzione della Cattedra di San Pietro e ai lavori della Piazza. Chiamato in Francia da Colbert nel 1665, dove per\u00f2 non trov\u00f2 fortuna, torn\u00f2 a Roma dove continu\u00f2 la sua carriera artistica sotto altri tre papi, Clemente IX, Clemente X e Innocenzo XI: nei suoi ultimi anni esegu\u00ec ancora opere di rilievo quali l'estasi della beata Ludovica Albertoni e gli angeli di Ponte sant'Angelo. Mor\u00ec nel suo palazzo a via della Mercede il 28 novembre 1680 e fu sepolto nella tomba di famiglia in Santa Maria Maggiore.\nLa discendenza di Gian Lorenzo e il patriziato.\nPaolo Valentino, Prospero, Mariano.\nDal matrimonio di Gian Lorenzo con Caterina Tezio, figlia dell'avvocato concistoriale Paolo, avvenuto il 15 maggio 1639, nacquero undici figli. Il primogenito Pietro Filippo fu canonico di Santa Maria Maggiore e prelato del Tribunale di Segnatura; si conserva di lui un buon ritratto di Domenico de Angelis del 1645. La prosecuzione della stirpe fu affidata ai fratelli Paolo Valentino e Domenico, il primo scultore e membro dell'Accademia di San Luca dal 1672, il secondo erudito e autore di una \"Vita\" di suo padre. La discendenza di Paolo Valentino, sposato con Maria Laura Maccarani, di antica e nobile famiglia romana, guadagn\u00f2 rapidamente una posizione nella nobilt\u00e0 municipale romana. Prospero Bernini, unico figlio della coppia, spos\u00f2 nel 1715 Ortenzia dei conti Manfroni, proveniente da una famiglia di recente nobilt\u00e0 ma dotata di grandissime sostanze (Ortenzia lascer\u00e0 in eredit\u00e0 al figlio Mariano un palazzo a via del Corso e oltre 120.000 scudi). Nel 1728 Prospero entr\u00f2 a far parte del patriziato romano, ricoprendo per la prima volta la carica di Conservatore. Nel 1735 la ricopr\u00ec una seconda volta e nel 1746, con la bolla Urbem Romam, la famiglia Bernini fu inserita nell'elenco delle famiglie patrizie romane; Prospero fu Conservatore un'ultima volta nel 1757. Il figlio Mariano fu Priore dei Caporioni nel 1752 e Conservatore nel 1755, 1764 e 1776. Si spos\u00f2 due volte: dal primo matrimonio con la nobile Cecilia Borgia di Velletri, nipote dell'arcivescovo Alessandro e del vescovo Fabrizio e sorella del futuro cardinale Stefano, origin\u00f2 il ramo primogenito, che prosegu\u00ec nell'esercizio delle magistrature civiche romane; dal secondo matrimonio con Lara Sacrati ebbe origine il ramo secondogenito, erede del palazzo dei Manfroni di Via del Corso e di parte delle collezioni artistiche dell'avo Gian Lorenzo. Entrambi i rami, comunque, ebbero vita breve, estinguendosi in linea maschile nell'arco di una generazione. Delle due sorelle di Mariano, una si fece suora e l'altra, Maria Laura, and\u00f2 in sposa al nobile Ottavio Del Bufalo.\nRamo primogenito.\nFrancesco, figlio di primo letto di Mariano, fu membro della Guardia Nobile e fu Priore dei Caporioni nel 1789, a soli vent'anni, e Conservatore nel 1806, 1815, 1822 e 1836. Delle sue sorelle, Marianna spos\u00f2 Girolamo Colonna e Maria Teresa il nobile Miletto Mileti. Dal suo matrimonio con Giulia Massimo, pittrice dilettante e accademica di San Luca figlia del marchese Francesco Camillo VII, nacque una sola figlia, Cecilia, andata in sposa al marchese Alessandro Lepri di Rota. La coppia ebbe cinque figli, ma i tre maschi morirono in giovane et\u00e0 e l'eredit\u00e0 del ramo primogenito dei Bernini fu cos\u00ec raccolta dai mariti delle due figlie femmine Maria Vienna e Maria Cristina Lepri: il conte Gaetano Andreozzi, patrizio di Foligno, e il conte Mario di Carpegna Gabrielli. Il conte Pietro Andreozzi, figlio di Gaetano, ottenne con Regio Decreto 25 gennaio 1900 di unire al suo il cognome della nonna Bernini, dando cos\u00ec origine al ramo degli Andreozzi Bernini, che ottenne con altro Regio Decreto 15 luglio 1923 il rinnovamento del titolo di Duca d'Assergio e dei predicati di Filetto e Pescomaggiore per eredit\u00e0 Caffarelli.\nRamo secondogenito.\nAnche Prospero Bernini, figlio del secondo matrimonio di Mariano, in continuit\u00e0 con la tradizione familiare partecip\u00f2 al governo del comune, venendo nominato Consigliere di Roma per effetto del Motu Proprio di Pio IX del 2 ottobre 1847. Dal suo matrimonio con Angela Santini nacque una sola figlia femmina, Concetta Caterina, andata in sposa a Vincenzo Galletti, che entr\u00f2 in possesso per via matrimoniale dell'eredit\u00e0 Bernini composta dal palazzo in via del Corso e di parte delle collezioni di Gian Lorenzo. L'eredit\u00e0, con il nome, pass\u00f2 poi per via matrimoniale ai Giocondi e infine ai Forti, che assunsero il cognome Forti Bernini.\nResidenze.\nIl primo palazzo dei Bernini, fatto costruire da Pietro, fu quello all'odierno civico 24 di Via Liberiana, abitato anche da Gian Lorenzo fino al 1642. Nel 1641 l'artista acquist\u00f2 dalla marchesa Fulvia Naro due palazzi costituenti un ampio isolato tra le odierne vie della Mercede, della Vite, Mario de' Fiori e di Propaganda, con facciate sulla prima: egli abit\u00f2 il resto della sua vita nel palazzo al civico 11, affittando quello al 12, su cui oggi figura una lapide erroneamente apposta nel 1898, con un busto del Bernini di Ettore Ferrari. Al primo piano del palazzo all'11, dove abit\u00f2 anche, come ricorda un'altra iscrizione, Sir Walter Scott, sono presenti due lunette con episodi della vita di Gian Lorenzo; nel salone vi \u00e8 un affresco con Giove e Vulcano.\nPer il matrimonio tra il nipote Prospero e Ortenzia Manfroni giunse ai Bernini anche il palazzo dei conti Manfroni, tra via del Corso, via Borgognona e via Frattina. Le varie residenze dei Bernini furono spartite all'inizio dell'Ottocento tra i due rami originati da Mariano: a Francesco, figlio di primo letto, andarono i palazzi in via della Mercede, passati poi tramite sua figlia Cecilia ai Lepri di Rota e successivamente agli Andreozzi Bernini; a Prospero, figlio di secondo letto, and\u00f2 il palazzo di Via del Corso passato poi, per l'estinzione del suo ramo, ai Galletti, ai Giocondi e infine ai Forti.\nSepoltura.\nLa famiglia Bernini ebbe sepoltura nella basilica papale di Santa Maria Maggiore. La tomba, sita a destra dell'altar maggiore, consta di una semplice lapide con incisi lo stemma, ora parzialmente cancellato, e l'epigrafe \"NOBILIS FAMILIA BERNINI / HIC / RESURRECTIONEM EXPECTAT\". Sul gradino soprastante un'altra epigrafe ricorda la sepoltura del celebre Gian Lorenzo: \"IOANNES LAURENTIUS BERNINI / DECUS ARTIUM ET URBIS / HIC HUMILITER QUIESCIT\".\nStemma.\nLo stemma dei Bernini \u00e8: d'azzurro, alla campagna pareggiata d'argento e del campo, con una fontana d'argento di due zampilli, uscente dal mare. Nello stemma riportato nel Libro d'Oro della Nobilt\u00e0 Romana gli zampilli nascono direttamente dal mare, senza la fontana."}
{"id": "9152408", "revid": "446353", "url": "https://it.wikipedia.org/wiki?curid=9152408", "title": "Chiesa di Saint-Denis-de-la-Chartre", "text": "La chiesa di Saint-Denis-de-la-Chartre o pi\u00f9 precisamente la chiesa del priorato di Saint-Denis-de-la-Chartre era un'antica chiesa di Parigi che si trovava sull'\u00cele de la Cit\u00e9.\nPosizione.\nLa chiesa di Saint-Denis-de-la-Chartre si trovava in rue de la Lanterne-en-la-Cit\u00e9 all'angolo nord di rue du Haut-Moulin di fronte a rue de la Pelleterie , all'ingresso del Pont Notre-Dame all'angolo tra l'attuale Quai de la Corse e rue d'Arcole.\nStoria.\nQuesta chiesa, che forse esisteva gi\u00e0 all'inizio dell'XI secolo, venne costruita nel XII o XIII\u00a0secolo in allineamento con la parte settentrionale delle antiche mura gallo-romane. Circondata da una piccola \"censive\", fu sede di una delle 14 parrocchie della Citt\u00e0 fondata a met\u00e0 XI secolo\u00a0.\nLa popolazione di questa piccola parrocchia intorno al priorato era stimata in base alle taglie a 1.060 abitanti intorno al 1300.\nLa parrocchia fu trasferita alla chiesa di San Sinforiano nel 1618 e fusa con la parrocchia di Sainte-Madeleine nel 1698\nLa chiesa fu ricostruita nel XIV secolo e demolita nel 1810."}
{"id": "9152412", "revid": "1442080", "url": "https://it.wikipedia.org/wiki?curid=9152412", "title": "Il libro del cielo", "text": "Il libro del cielo (cinese semplificato: \u5929\u4e66; cinese tradizionale: \u5929\u66f8; pinyin: \"Ti\u0101nsh\u016b\") \u00e8 un'opera dell'artista cinese Xu Bing che, esteticamente, ricorda i manoscritti storici realizzati durante la dinastia Song e Ming ma che, al tempo stesso, d\u00e0 l'impressione di non essere scritto in una lingua conosciuta. Per questo motivo il libro contiene caratteri privi di qualsiasi significato scritti asemicamente.\nTitolo dell'opera.\nOriginariamente, il libro era intitolato: \"Uno specchio per analizzare il mondo: Volume Finale del secolo\" (Cinese semplificato: \u6790\u4e16\u9274\uff0d\u4e16\u7eaa\u672b\u5377; Cinese tradizionale: \u6790\u4e16\u9373\uff0d\u4e16\u7d00\u672b\u5377; pinyin: \"X\u012b sh\u00ec ji\u00e0n\u2014Sh\u00ecj\u00ec m\u00f2ju\u00e0n\"); a detta dell'autore, il titolo aveva lo scopo di \"evocare un tropo attraverso la parola \"jian\" (\u9373) in onore del significato storico e filosofico che lo specchio aveva acquisito durante l'era imperiale\".\nNonostante questo, Bing ritenne che il titolo fosse \"esageratamente lungo\" e \"troppo influenzato dalla cultura occidentale moderna\", prefer\u00ec quindi chiamare la sua opera semplicemente \"Ti\u0101nsh\u016b\", termine che, storicamente, si riferiva ad alcuni tipi di testi sacri (\"Ti\u0101n sh\u016b\" significa, letteralmente, \"Scrittura divina\") ma che, oggi, viene comunemente utilizzato per indicare un tipo di linguaggio che risulta incomprensibile.\nStoria e produzione.\nIl libro contiene 604 pagine ed \u00e8 stato stampato tra il 1987 e il 1991, destinato ad essere esibito per la prima volta nel Museo d'arte nazionale della Cina.\nL'opera \u00e8 stata composta utilizzando circa 4000 caratteri, privi di qualsiasi significato, creati basandosi sui radicali Kangxi per \"dare l'impressione che non solo abbiano un significato, ma che, a prima vista, sembrino caratteri reali\"; inoltre, il numero di caratteri utilizzati per la realizzazione del libro (4000), corrisponde con il numero di caratteri maggiormenti utilizzati per scrivere la lingua cinese. Le pagine sono, invece, state numerate utilizzando un sistema numerico basato sul carattere cinese \"\u6b63\". \nBing cre\u00f2 la sua opera con un sistema di stampa a caratteri mobili, utilizzando dei fogli ricavati da alberi di pere e basandosi sulle stampe realizzante, in tempi antichi, durante le dinastie Song e Ming. Inizialmente l'artista fu costretto ad effettuare personalmente la stampa portando delle copie, da lui realizzate, nel villaggio di H\u00e1ny\u00edng.\nSuccessivamente, il libro venne stampato sulla base di un modello di riferimento creato dallo stesso artista; questo modello conteneva alcuni caratteri di stampa speciali (per esempio: \u2193\u2605\u25cb\u2612\u2756) che vennero poi sostituiti in corrispondenza biunivoca con i caratteri pseudo-cinesi.\nPareri della critica.\nInizialmente, il libro del cielo ricevette delle critiche molto aspre. Un articolo pubblicato su un giornale di Pechino, descrisse l'opera come \"insensata\" e che \"cerca di essere criptica solo per una questione stilistica, senza avere un valido motivo per esserlo davvero\". Di preciso, venne utilizzato il termine \"gu\u01d0 d\u01ce qi\u00e1ng\" ovvero: \"Essere occulto, giusto per il gusto di voler essere occulto\" (Letteralmente: \"Muri costruiti da fantasmi\"). Le critiche sembrarono essere negative anche da parte dei movimenti \"New Wave\", che ritennero l'opera \"Troppo tradizionale e accademica\". \nCon il passare del tempo, le critiche migliorarono ed oggi il libro \u00e8 definito, dalla maggior parte dei critici, come \"uno dei simboli principali del movimento di liberalizzazione che ha caratterizzato gli anni precedenti al massacro di Tiananmen.\" \nPer il modo con cui sembra affrontare il tema della relazione tra linguistica e mente umana, l'opera di Bing \u00e8 stata spesso paragonata al libro di James Joyce \"Finnegans Wake\"; nonostante questo, lo stesso Xu Bing, ha dichiarato che il vero scopo della sua opera sia quello di far comprendere quanto la letteratura cinese possa, spesso, risultare \"noiosa\" e \"tediosa\". \nL'artista produrr\u00e0, successivamente, altre due opere simili: \"Il libro della terra\" e \"La calligrafia quadrata.\""}
{"id": "9152413", "revid": "124086875", "url": "https://it.wikipedia.org/wiki?curid=9152413", "title": "Semiotica del gender", "text": "Semiotica del gender (genere) \u00e8 lo studio semiotico che riguarda l'attribuzione del genere identificativo nella societ\u00e0. Per il genere si intende il sesso con cui una persona nasce e successivamente si identifica: maschile, femminile o no binary (non binario).\nIl termine \"gender\" viene coniato a livello scientifico per la prima volta da Gayle Rubin nel 1975. \nSemiotica del gender.\nCosa \u00e8 il gender.\nCon il termine \"gender\" (genere) si intende la costruzione della nostra identit\u00e0 individuale, sociale, culturale e soggettiva legata o no all'appartenenza di un sesso.\nLa nascita del \"concetto di genere\" \u00e8 correlata con la storia del femminismo. Il termine fa la sua prima apparizione scritta nel saggio \"Il Secondo Sesso\" di Simone de Beauvoir, ma solo nel 1975 viene analizzato scientificamente e linguisticamente per via di Gayle Rubin. Lo studio del \"gender\", chiamati anche Women's studies, nelle Universit\u00e0 avviene grazie alle teorie di Rosi Braidotti, Judith Butler, Teresa de Lauretis e Donna Haraway.\nUso del gender nella lingua comune.\nPer capire cosa \u00e8 il \"gender\" all'interno della semiotica bisogna capire il suo uso nella lingua comune perch\u00e9 \"la lingua inscrive e simbolizza all'interno della sua stessa struttura la differenza sessuale, in forma gi\u00e0 gerarchizzata e orientata\".\nTradizionalmente si tende a unire il sesso con cui si nasce all'obbligo di essere rappresentati con quel sesso nelle societ\u00e0: donna o uomo.\nLa societ\u00e0 \u00e8 una \"societ\u00e0 EE\" e non accetta gli Altri.\nTuttavia, il progresso ha fatto s\u00ec che si ribaltasse la concezione del sesso biologico portando alla luce la concezione dell\"'identit\u00e0 di genere\", cio\u00e8 il sesso con cui un soggetto si sente rappresentato, che pu\u00f2 essere uguale o diverso dal sesso con cui una persona nasce.\nQuesto \u00e8 possibile per via dell'esistenza delle persone androgine che nel corso della crescita tendono a identificarsi come persone da identit\u00e0 sessuale non binaria.\n\"[...] l'Uomo [...] \u00e8 mostruoso anche per la sua pretesa di includere al contempo le donne pur nominandosi al maschile. [...] l'Uomo \u00e8 contemporaneamente l'intera specie umana e uno dei suoi due generi. \u00c8 neutro e maschile. \u00c8 tutt'e due, nessuno dei due e uno dei due\".\nSemiotica del gender.\nLouis Hjelmslev, Roland Barthes e Algirdas J. Greimas danno forma alla semiotica strutturale: il linguaggio \u00e8 un sistema, una struttura portatrice di un significato specifico che viene inteso nell'atto della decodifica. Charles Sanders Peirce definisce il segno come \u201cqualcosa che per qualcuno sta per qualcosa sotto qualche aspetto o capacit\u00e0\u201d. Umberto Eco, invece, sostiene una concezione di segno come rinvio basato su un meccanismo interpretativo inferenziale, che funziona all'interno dell\"'enciclopedia\" di cui \u00e8 fatta una cultura. Questo significa che ciascuno interpreta una parola con la propria enciclopedia. Tuttavia, nonostante la variet\u00e0 delle menti, ogni enciclopedia mentale interpreta \"uomo\" e \"donna\" nello stesso modo. In effetti, per Jurij Lotman, gli elementi che definiscono la cultura sono due: il fatto che essa contenga informazioni e il fatto che queste informazioni siano tramandate. Questo accade anche perch\u00e9 la nostra capacit\u00e0 di pensare i concetti \u00e8 basata su etichette linguistiche: \"la letteratura, la musica, la religione, la moda, danno forma al modo di pensare delle persone grazie alla loro capacit\u00e0 di organizzare e rendere comprensibile la realt\u00e0.\" Ognuno ha un'interpretazione propria del significato dovuto alla posizione sociale in cui uno si trova e alla sua esperienza.\nPer quanto riguarda il significato del segno \"gender\", da quando \u00e8 stato coniato a livello scientifico, ha aperto una nuova porta sulla visione della sessualit\u00e0. Il termine apre un dibattito su cosa \u00e8 femminile e maschile, categorie in cui si tende a dividere qualsiasi professione, abbigliamento, modo di comportarsi, il salario e altro. Si arriva alla conclusione che il genere \u00e8 una costruzione sociale per quanto riguarda i modi in cui un essere umano \u00e8 obbligato a vivere per via del sesso con cui \u00e8 nato. \"Il testo \u00e8 dunque intessuto di spazi bianchi, di interstizi da riempire [...] perch\u00e9 un testo \u00e8 un meccanismo pigro (o economico) che vive sul plusvalore di senso introdottovi dal destinatario [...] un testo vuole lasciare al lettore l'iniziativa interpretativa, anche se di solito desidera essere interpretato con un margine sufficiente di univocit\u00e0. Un testo vuole che qualcuno lo aiuti a funzionare\". Dunque, semiotica studia il gender per capire in che modo i media e la realt\u00e0 sociale interagiscono tra loro nella costruzione di significati. Questo studio si \u00e8 anche soffermato sulla rappresentazione del genere all'interno delle opere cinematografiche. Questo perch\u00e9 nel modello greimasiano le strutture discorsive esistono come attualizzazione delle strutture semio-narrative. Sono il livello in cui la parte pi\u00f9 manifesta del testo prende forma, per esempio attraverso la messa in scena di tempi, luoghi e attori. Ma nel mondo registico \u00e8 necessario trasformare la narrazione astratta in tematica e figurativa attraverso significati semantici di facile comprensione.\n\"Il cinema \u00e8 una macchina che interpreta l'immaginario, lo produce/riproduce in forme molteplici e ne amplifica la diffusione e la penetrazione sociale, \u00e8 un grande produttore/riproduttore di finzioni e di figure, di scene e di stereotipi.\"\nEsempi.\nPer dare un'idea pi\u00f9 concreta del gender \u00e8 bene prendere l'esempio portato da Teresa de Lauretis. La scrittrice ha ipotizzato l'esistenza di un soggetto \u201ceccentrico rispetto al campo sociale, ai dispositivi istituzionali, al simbolico, allo stesso linguaggio\u201d. Questo soggetto eccentrico, per de Lauretis, si aliena alle formazioni culturali dominanti, tra cui, principalmente, l'ideologia del genere che prevede la scelta rappresentativa del proprio io in due generi accettabili socialmente: maschile e femminile.\nLa modalit\u00e0 attraverso cui \u00e8 possibile sfuggire a questa ideologia, secondo de Lauretis, \u00e8 l'allontanamento da un soggetto unitario, unicamente diviso tra mascolinit\u00e0 e femminilit\u00e0.\n\"The construction of gender is both the product and the process of its representation.\"\nI personaggi cinematografici non sono dei token ma \"type\", entit\u00e0 astratte che si utilizzano per la rappresentazione di qualcosa di reale. Per questo motivo, come scrivono Laplanche e Pontalis, riprendendo il discorso sulla fantasia di Freud, non vi dovrebbero esserci dei limiti basati sul sesso biologico, del genere e della preferenza sessuale.\nStefano Alpini in uno dei suoi libri scrive dell'importanza della percezione visiva \"come chiave del modo in cui gli individui apprendono e si sviluppano [...]\".\nCristina De Maria con Aura Tiralongo nel loro libro sulle teorie del genere hanno ripercorso \"le teorie sulla spettatrice cinematografica e televisiva [...]\" arrivando alla conclusione che \"le rappresentazioni cinematografiche vengono contestualizzate nell'ambiente sociale in cui sono fruite\".\nAd esempio, un film come Titanic contiene in s\u00e9 non solo la storia di una nave, ma anche lo scambio identificativo del personaggio femminile Rose. Sempre in Titanic vi \u00e8 un'inquadratura che riprende una scena di Via col vento, un film che utilizza la deumanizzazione dell'identit\u00e0 delle donne africane. Anche in questo caso vi \u00e8 uno scambio identificativo, implicito, degli africani con gli animali. Questo atto di deumanizzazione avviene per via del periodo storico in cui viene ambientata la pellicola.\nStudiare l'etimologia della parola \"gender\" attraverso il cinema \u00e8 inevitabile e necessario perch\u00e9 \"l'immagine [...] ha assunto la forza propria della concretezza della verit\u00e0.\" \nTitanic.\n\u201cIl risultato \u00e8 che non abbiamo pi\u00f9 di fronte un personaggio come individuo unico, irriducibile, ma un personaggio come elemento codificato: esso diventa una \"parte\", o meglio ancora un ruolo, che punteggia e sostiene la narrazione.\u201d \nL'analisi dell'opera di Cameron e del personaggio di Rose non si concentra sulle sfumature caratteriali dell'eroina ma sugli atteggiamenti che lei assume e le azioni che compie: sottomissione alla madre, tentato suicidio, tradimento della fiducia familiare, cambio dell'identit\u00e0.\nDa un punto di vista storico, il film \u00e8 un racconto romanticizzato della tragedia del transatlantico RMS Titanic; da un punto di vista semiotico, invece, l'opera mostra attraverso la similitudine l'inabissamento sia della nave sia della vita prestigiosa di Rose.\nTitanic \u00e8 la rappresentazione del valore profondo come la libert\u00e0 e per questo motivo \"viene prima tematizzato nell'evasione e nel viaggio e poi figurativizzato in una nave che solca l'oceano Atlantico\": come Rose che scappa dalla sua vita nobile grazie a Jack. \"Molto spesso le storie sono la messa in scena di trasformazioni nei ruoli tematici degli attori: vittime che diventano carnefici, buoni che diventano cattivi, prigionieri che diventano uomini (o donne) liberi.\"\nThe Front Page.\nDopo l'arrivo del sonoro nel cinema, i censori divennero pi\u00f9 stretti con ci\u00f2 che poteva essere mostrato per prevenire le depravazioni del cinema. Tuttavia, la sessualit\u00e0 veniva dimostrata attraverso il travestimento. C'\u00e8, quindi, un modo di vedere un sesso in base a ci\u00f2 che indossa. Prima dell'introduzione del Codice Hays la \"classica definizione degli omosessuali come sissy frivoli e asessuati era pi\u00f9 valida che mai\". Nel 1934 il Codice subisce una modifica rigida per via della Chiesa cattolica che voleva bandire qualsiasi rappresentazione omosessuale. Questo \u00e8 potuto accadere perch\u00e9 negli anni trenta vi era l'idea di una sola sessualit\u00e0 e di due soli generi, ma i diritti li possedeva solo chi nasceva maschio. I registi, tuttavia, non vollero smettere di rappresentare l'omosessualit\u00e0 e continuarono con la visione sissy dell'uomo portando cos\u00ec allo scherno gli uomini che provano un'attrazione sessuale verso gli uomini o preferivano indossare i capi femminili.\nQuesto fenomeno potrebbe essere spiegato attraverso la rappresentazione di Bensinger in The Front Page e His Girl Friday.\nMilestone rappresenta Bensinger \u00e8 rappresentato come una \"violetta\", termine che veniva usato per indicare l'omosessualit\u00e0 bannata nel 1933.\nHis Girl Friday.\nNella rappresentazione di Hawks, Bensinger fa da damigella, sviene quando sente gli spari e parla delle proprie poesie e, per quegli anni un comportamento prettamente \"da donna\", \u00e8 mostrato come Bensinger pulisce la cornetta del telefono personale dopo che qualcun altro ne ha fatto l'uso. \"Nessuno tentava di parlare apertamente di omosessualit\u00e0 nei film prima del 1960\", disse Gore Vidal a riguardo del lavoro di sceneggiatore.\nJust Imagine e The Warrior's Husband.\nLa semiotica del gender fa ricorso anche allo studio cinematografico perch\u00e9 il cinema \u00e8 un professore non qualificato che insegna. Durante gli anni il cinema ha insegnato a denigrare e prendere in giro chi non si comporta nel modo in cui si deve comportare in base al proprio sesso biologico. Tutto ci\u00f2 \u00e8 accaduto perch\u00e9 il cinema era creato dalle menti maschili che vedevano tutto ci\u00f2 che \u00e8 femminile brutto e, soprattutto, sinonimo di debole. Per cui, analizzare il linguaggio del genere attraverso il cinema e la sua comunicazione \u00e8 uno dei primi passi per spiegare per quale motivo quando si parla del sesso biologico si creano dei disagi. \"La societ\u00e0 eterosessuale ha interesse a mantenere in una posizione indefinita e indefinibile i rapporti omosessuali perch\u00e9 nella realt\u00e0 sono considerati una minaccia al sistema di vita basato sulla famiglia.\"\nJust Imagine e The Warrior's Husband sono due film fantasy sia perch\u00e9 sono ambientati in epoche e pianeti differenti sia perch\u00e9 sono film matriarcali: sono le donne ad avere il pieno potere."}
{"id": "9152415", "revid": "1875018", "url": "https://it.wikipedia.org/wiki?curid=9152415", "title": "Scholae", "text": ""}
{"id": "9152416", "revid": "53508", "url": "https://it.wikipedia.org/wiki?curid=9152416", "title": "Capo delle tempeste", "text": ""}
{"id": "9152418", "revid": "309289", "url": "https://it.wikipedia.org/wiki?curid=9152418", "title": "Vorja", "text": "La Vorja () \u00e8 un fiume della Russia europea, affluente di sinistra della Kljaz'ma (bacino del Volga). Scorre nell'Oblast' di Mosca. \nNon va confuso con l'omonimo affluente dell'Ugra.\nDescrizione.\nNella parte superiore ha un flusso indefinito, il fiume si forma solo dopo aver attraversato il lago Ozereckoe e le paludi circostanti (nel Dmitrovskij rajon). Attraversa le citt\u00e0 di Chot'kovo e Krasnoarmejsk, nella citt\u00e0 di Losino-Petrovskij sfocia nel fiume Kjaz'ma, a 551 km dalla sua foce. Il fiume ha una lunghezza di 108\u00a0km. L'area del suo bacino \u00e8 di 1\u00a0220\u00a0km\u00b2.\nTra gli affluenti, tutti di piccole dimensioni: Torgo\u0161a (42\u00a0km), Pa\u017ea, Pru\u017e\u00ebnka e Ljuboseevka. "}
{"id": "9152420", "revid": "124950615", "url": "https://it.wikipedia.org/wiki?curid=9152420", "title": "Ennio Lorenzini", "text": "Biografia.\nHa lavorato a numerosi cortometraggi di Gian Vittorio Baldi e ha iniziato una proficua carriera come documentarista nel 1961, concentrandosi su tematiche relative all'industria. Il suo primo film ad uscire nelle sale \u00e8 stato il documentario \"Les algerins\", una coproduzione con l'Algeria. Nel 1968 \u00e8 stato realizzato il primo film per la televisione \"Cronaca di un gruppo\".\nNel 1975 ha diretto \"Quanto \u00e8 bello lu murire acciso\", la storia del patriota Carlo Pisacane, in cui forniva uno sguardo sul Risorgimento. \nGrazie a questo film ha vinto tre prestigiosi premi: il David di Donatello - premio speciale per la regia, il Nastro d'argento al migliore regista italiano esordiente e il Globo d'oro alla miglior opera prima.\nLorenzini \u00e8 morto dopo una lunga malattia nel 1982."}
{"id": "9152423", "revid": "62748", "url": "https://it.wikipedia.org/wiki?curid=9152423", "title": "Abbazia di Saint-Pierre-les-Dames", "text": "L'abbazia di Saint-Pierre-les-Dames era un'antica abbazia benedettina femminile di Reims ora scomparsa. La sua fondazione \u00e8 attribuita a San Remigio, all'inizio del VI secolo e le prime costruzioni significative a San Nivardo nel secolo successivo.\nStoria.\nMedioevo.\nIl primo monastero femminile di Reims, dovuto a Santa Clotilde e San Remigio, risale agli inizi del VI\u00a0secolo. Fu probabilmente li che San Beuve inizi\u00f2 la sua carriera religiosa un secolo dopo con l'appoggio del fratello San Baudry. Essendo questo monastero fuori le mura, fece costruire una casa intramurale per proteggere le monache dagli attacchi. Intorno al 655, San Nivardo, vescovo di Reims e cognato di Childerico II, ricostru\u00ec l'abbazia dedicata alla Vergine e a San Pietro.\nAlla sua morte, suo fratello, San Gomberto, fond\u00f2 un altro monastero di Saint-Pierre, anch'esso femminile, in un'altra estremit\u00e0 della citt\u00e0 chiamato monastero \"di sotto\" rispetto al precedente. Nonostante il lavoro dedicato alla questione, gli storici faticano ancora a dissociare i destini delle due istituzioni. Tuttavia, la storia conserva solo un'abbazia di Saint-Pierre tra le tre abbazie benedettine di Reims nel Medioevo accanto a quelle di San Remigio e San Nicasio entrambe maschili.\nNonostante queste incertezze, le fonti concordano nel nominare Santa Beuve, poi sua nipote Santa Doda come le prime due badesse del monastero.\nTempi moderni.\nIl corpo di Maria di Guisa, regina di Scozia, morta a Edimburgo, venne riportato in Francia e sepolto nella chiesa abbaziale. Sua figlia Maria Stuarda vi si ritir\u00f2 dopo la morte (5 dicembre 1560) del marito, Francesco II, re di Francia, mentre sua zia, Ren\u00e9e de Lorraine, ne era la badessa. \u00c8 da l\u00ec che part\u00ec per imbarcarsi definitivamente per la Scozia da Calais il 15 agosto 1561.\nAveva espresso il desiderio di essere sepolta a Saint-Pierre-les-Dames ma, dopo la sua ascesa al trono, suo figlio Giacomo VI di Scozia la fece trasferire nell'Abbazia di Westminster dove riposa a dieci metri dalla cugina Elisabetta.\nCaterina di Lorena (1552-1596) fu sepolta nella chiesa abbaziale.\nEpoca contemporanea.\nLa chiesa abbaziale fu distrutta durante la Rivoluzione per costruire l'attuale rue Marie-Stuart. Una nuova rue Saint-Pierre-les-Dames, aperta nel 1798, conduce a quella che oggi \u00e8 Place Godinot,\u00a0dedicata al canonico Godinot, gi\u00e0 Place Saint-Pierre-les-Dames. Questa apertura distrusse l'edificio principale del palazzo abbaziale e i vasti giardini. Rimangono solo i due padiglioni angolari, oltre a parte degli edifici conventuali dove \u00e8 insediata una filanda. Il padiglione ovest fu acquistato dalle suore della Congregazione Notre-Dame che vi istituirono una scuola (ora Collegio Cattolico privato di Notre-Dame). Tutte queste vestigia vennero distrutte dai bombardamenti tedeschi della prima guerra mondiale. Oggi non rimane nulla dell'antica abbazia di Saint-Pierre.\nL'abbazia era situata a circa 300\u00a0metri a sud-est della Cattedrale di Reims.\nAl Palazzo del Tau sono conservati due magnifici pezzi di oreficeria provenienti dal tesoro dell'abbazia: il reliquiario della Sacra Spina e una croce in cristallo di rocca offerti da Maria Stuarda alla zia Ren\u00e9e de Lorraine.\nPossedimenti.\nFin dal Medioevo, l'abbazia ebbe una signoria a Hermonville, composta nel 1749 da 24 a 25 case sparse in luoghi diversi e mescolate con le altre signorie. La chiesa rientrava nell'ambito della sua giurisdizione, cos\u00ec come la piazza antistante e il cimitero e la casa padronale, a sinistra della chiesa ."}
{"id": "9152425", "revid": "125008518", "url": "https://it.wikipedia.org/wiki?curid=9152425", "title": "Lo\u0161inj Open", "text": "Il Lo\u0161inj Open \u00e8 un torneo professionistico di tennis maschile giocato sulla terra battuta, che fa parte dell'ATP Challenger Tour. Si gioca dal 2021 in Lussingrande, nell'isola di Lussino in Croazia.\nL'evento \u00e8 stato voluto dal coach ed ex n\u00ba 3 del tennis mondiale Ivan Ljubi\u010di\u0107, fondatore della Ljubicic Tennis Academy dove si svolge. L'ex campione croato lo ha organizzato con alcuni partner con l'obiettivo di promuovere il tennis e il turismo nell'isola. \u00c8 il primo importante torneo di tennis organizzato a Lussingrande."}
{"id": "9152426", "revid": "478814", "url": "https://it.wikipedia.org/wiki?curid=9152426", "title": "Losinj Open", "text": ""}
{"id": "9152445", "revid": "963244", "url": "https://it.wikipedia.org/wiki?curid=9152445", "title": "Suore missionarie del Sacro Cuore", "text": "Le Suore Missionarie del Sacro Cuore (in giapponese \"Mikokoro no Fuky\u014d Shimaikai\"; sigla \"S.M.C.J.\") sono un istituto religioso femminile di diritto pontificio.\nStoria.\nLa congregazione fu fondata da Therese Illerhues, in religione suor Leonissa, professa tra le Serve dello Spirito Santo, missionaria in Giappone dal 1913: nel 1919 lasci\u00f2 con due compagne il suo istituto per dedicarsi alla fondazione di una nuova congregazione di suore esclusivamente giapponesi dedite all'adorazione perpetua e a varie forme di apostolato.\nLa fondazione ebbe luogo ad Akita 30 maggio 1920, con l'approvazione e il sostegno del vescovo verbita Joseph Reiners, prefetto apostolico di Niigata; l'11 giugno 1920 le prime nove postulanti (le tre ex missionarie Serve dello Spirito Santo e sei giovani giapponesi) presero il velo.\nLe religiose fecero il noviziato presso le francescane di San Giorgio Martire a Sapporo ed emisero i primi voti il 1\u00ba giugno 1925; il vescovo Reiners eresse canonicamente la nuova congregazione il 2 luglio 1926.\nTherese Illerhues ottenne la cittadinanza giapponese e assunse il cognome Misono. Nel 1938 la casa generalizia e il noviziato furono trasferiti da Akita a Fujisawa, in diocesi di Yokohama.\nLa congregazione ricevette il pontificio decreto di lode 7 aprile 1949 e le sue costituzioni ottennero l'approvazione definitiva il 25 gennaio 1957.\nAttivit\u00e0 e diffusione.\nLe suore si dedicano alla cooperazione alla propagazione della fede mediante l'istruzione e l'educazione della giovent\u00f9 femminile, la cura di ammalati, orfani e anziani, l'aiuto nella cura d'anime, la diffusione della devozione al Sacro Cuore di Ges\u00f9.\nOltre che in Giappone, sono presenti in Germania; la sede generalizia \u00e8 a Fujisawa.\nAlla fine del 2015 l'istituto contava 157 religiose in 18 case."}
{"id": "9152447", "revid": "533444", "url": "https://it.wikipedia.org/wiki?curid=9152447", "title": "Enrico Plat\u00e9 (scuderia)", "text": ""}
{"id": "9152451", "revid": "963244", "url": "https://it.wikipedia.org/wiki?curid=9152451", "title": "Suore Missionarie del Sacro Cuore", "text": ""}
{"id": "9152456", "revid": "830939", "url": "https://it.wikipedia.org/wiki?curid=9152456", "title": "Dino Bonardi", "text": "Biografia.\nEra figlio di Edoardo Bonardi (1860-1919), medico e parlamentare socialista.\nDopo essersi laureato in giurisprudenza presso l'Universit\u00e0 di Milano, si dedic\u00f2 soprattutto al giornalismo e alla critica d'arte. Fu redattore teatrale al \u00abCorriere della sera\u00bb e per molti anni critico d'arte nei giornali \"Il secolo\" e \"La sera\". Collabor\u00f2 a numerosi periodici. Dal 1936 fino alla morte diresse la Biblioteca del Circolo filologico di Milano.\nFu autore di vari volumi sulla storia dell'arte e dell'estetica, nonch\u00e9 scrittore di romanzi, novelle e opere teatrali, tra cui \"Il Capitan Fortuna\", \"Milano\", \"Gorlini\"."}
{"id": "9152457", "revid": "181699", "url": "https://it.wikipedia.org/wiki?curid=9152457", "title": "Io non ci sto", "text": ""}
{"id": "9152458", "revid": "2121638", "url": "https://it.wikipedia.org/wiki?curid=9152458", "title": "Oh Yeong-su", "text": "Nel 2021 ha rappresentato l'anziano partecipante Oh Il-nam nel survival drama Netflix \"Squid Game\", per il quale si \u00e8 aggiudicato un Golden Globe.\nCarriera.\nTeatro.\nOh ha iniziato a recitare nel 1963 come membro di un gruppo teatrale chiamato \"The Square\". Fu un membro della National Theater Company of Korea dal 1987 al 2010, dove lavor\u00f2 con attori come Jang Min-oh che Oh considera il suo mentore. Durante la sua carriera ha fatto spettacoli di \"A confession for a black prostitute (\ud751\uc778 \ucc3d\ub140\ub97c \uc704\ud55c \uace0\ubc31, l'adattamento teatrale di Albert Camus del romanzo intitolato Requiem per una monaca di William Faulkner. Il cambio del titolo originale a uno pi\u00f9 esplicito provoc\u00f2 controversie)\", \"Re Lear\", \"Un tram che si chiama Desiderio\" e \"Il mercante di Venezia\". \nNei suoi trent'anni, interpret\u00f2 il Dottor Faust nel Faust. A posteriori, disse che probabilmente era troppo giovane per il ruolo a quei tempi. Nei suoi cinquant'anni, interpret\u00f2 il personaggio del titolo nel \"Riccardo III\". Disse che non fu mai soddisfatto della sua interpretazione perch\u00e9 si sentiva troppo vecchio per il ruolo. Nei suoi sessant'anni, espresse il desiderio di interpretare Willy Loman in \"Morte di un commesso viaggiatore\".\nNel 2014 Oh interpret\u00f2 Prospero nello spettacolo del Teatro Nazionale di Corea de \"La Tempesta\" di William Shakespeare per celebrare il 450\u00b0 anniversario della nascita di Shakespeare.\nOh interpret\u00f2 un Yeonguijeong nell'opera \"Prince Yeonsangun, the Problematic Figure\" a luglio 2015 e Vas\u00edly nell'opera \"Fathers and Sons\", basata sull'omonimo romanzo, ad agosto 2015.\nNel 2017 interpret\u00f2 il personaggio del titolo nel \"Re Lear\" in uno spettacolo con la Taegu Metropolitan Theater Company. Aveva precedentemente fatto uno spettacolo del \"Re Lear\" nel Daejeon Museum of Art nel 2010. Nel 2021 \u00e8 stato rivelato che avrebbe interpretato il ruolo di Sigmund Freud nell'opera \"Freud's Last Session\", il cui primo spettacolo si terr\u00e0 il 7 gennaio 2022 a Daehangno.\nCinema e televisione.\nHa spesso rappresentato monaci sul grande schermo. Grazie alla sua esperienza nelle opere teatrali buddhiste ha ottenuto ruoli simili per il cinema e la televisione. \nNel 2021 ha interpretato l'anziano partecipante Oh Il-nam nella serie originale Netflix \"Squid Game\". La serie, che \u00e8 diventato lo show pi\u00f9 visto al mondo su Netflix nel suo primo mese di distribuzione, ha portato nuova attenzione su Oh, che ne \u00e8 rimasto sorpreso ed entusiasta."}
{"id": "9152459", "revid": "6923", "url": "https://it.wikipedia.org/wiki?curid=9152459", "title": "Omicidi dello Stalag Luft III", "text": "Gli omicidi dello Stalag Luft III furono crimini di guerra perpetrati da membri della Gestapo in seguito alla \"Grande Fuga\" di prigionieri di guerra alleati dal campo di prigionia della Luftwaffe noto come Stalag Luft III il 25 marzo 1944. Dei 76 fuggitivi, 73 furono nuovamente catturati, la maggior parte entro diversi giorni dall'evasione, 50 di questi furono giustiziati per ordine personale di Adolf Hitler. Queste esecuzioni sommarie sono state condotte entro breve tempo dalla cattura.\nL'indignazione per le esecuzioni si manifest\u00f2 subito, sia nel campo di prigionia tra i compagni dei prigionieri evasi, sia nel Regno Unito, dove il ministro degli Esteri Anthony Eden si alz\u00f2 alla Camera dei Comuni per annunciare, nel giugno 1944, che i colpevoli avrebbero \"ricevuto una condanna esemplare\".\nDopo la capitolazione della Germania nazista, nel maggio 1945, la polizia della Royal Air Force, nel quale i 50 aviatori erano stati in servizio, ha iniziato un'indagine speciale sulle uccisioni; dopo aver visionato le fotografie l'atto \u00e8 stato considerato un crimine di guerra, nonostante i rapporti ufficiali tedeschi dichiarassero che gli aviatori erano stati colpiti mentre tentavano di fuggire dalla prigionia dopo la cattura. L'ampia indagine fu guidata dal Comandante di stormo della RAF Wilfred Bowes e dal Comandante di squadriglia Frank McKenna dello \"Special Investigation Branch\" per gli eventi successivi alla cattura dei 73 aviatori, indagine unica per essere stata la sola su cui avesse indagato un singolo corpo di forze armate di una nazione.\nOmicidi.\nIl giorno dopo la fuga di massa dallo Stalag Luft III, Hitler inizialmente diede ordine personalmente che ogni ufficiale catturato dovesse essere fucilato. Il Reichsmarschall Hermann G\u00f6ring, il SS-Reichsf\u00fchrer Heinrich Himmler e il feldmaresciallo Wilhelm Keitel, discusero sulle responsabilit\u00e0 della fuga. G\u00f6ring fece notare a Hitler che un massacro avrebbe potuto provocare rappresaglie contro i piloti tedeschi nelle mani degli Alleati. Hitler accett\u00f2, ma insistette che \"pi\u00f9 della met\u00e0\" dovevano essere fucilati, ordinando infine a Himmler di giustiziare pi\u00f9 della met\u00e0 dei fuggitivi, raggiungendo un accordo per un totale di 50 persone. Keitel ha dato ordine che gli ufficiali assassinati fossero cremati e le loro ceneri restituite al campo di prigionia come deterrente per ulteriori fughe. Himmler organizz\u00f2 la logistica per uccidere effettivamente gli uomini e la trasmise attraverso i suoi subordinati nella Gestapo. Gli ordini generali erano che gli ufficiali catturati sarebbero stati consegnati alla polizia criminale, e cinquanta sarebbero stati consegnati alla Gestapo per essere uccisi.\nMan mano che i prigionieri venivano catturati, venivano interrogati per cercare di ottenere ogni informazione utile e portati via in automobile, di solito due alla volta, con il pretesto di riportarli al loro campo di prigionia. La Gestapo li avrebbe fermati nel paese e avrebbe invitato gli ufficiali a fare i propri bisogni: in questo modo i prigionieri vennero uccisi a distanza ravvicinata con colpi di pistola o di mitragliatrice. I corpi vennero quindi lasciati sul posto per il successivo recupero, in seguito vennero cremati e restituiti allo Stalag Luft III.\nL'intelligence militare britannica \u00e8 stata informata degli eventi da lettere inviate a casa in seguito alle comunicazioni arrivate dalla Svizzera, che come parte neutrale ha riferito regolarmente sulle condizioni nei campi di prigionia ad entrambe le parti. Gli avvisi pubblicati nei campi di prigionia alleati il 23 luglio 1944 che \u00abla fuga dai campi di prigione non \u00e8 uno sport\u00bb sulla scia della fuga dello Stalag Luft III, cos\u00ec come la morte sospetta di cinquanta ufficiali, hanno portato il governo britannico a sospettare che si fosse verificato un crimine di guerra. Il giudice originariamente incolp\u00f2 il feldmaresciallo Keitel, ritenendo che la pubblicazione degli avvisi fosse collegato all'avviso di sparare ai prigionieri.\nIl governo britannico ha appreso inizialmente di 47 morti dopo una visita di routine da parte delle autorit\u00e0 svizzere, in qualit\u00e0 di potenza protettrice, a maggio; Il ministro degli Esteri Anthony Eden annunci\u00f2 questa notizia alla Camera dei Comuni il 19 maggio 1944. Poco dopo l'annuncio, l'ufficiale britannico anziano del campo, il capitano del gruppo Herbert Massey, fu rimpatriato in Inghilterra per motivi di salute. Al suo ritorno, inform\u00f2 il governo delle circostanze della fuga e della realt\u00e0 dell'omicidio dei fuggitivi catturati. Con le informazioni ricevute da Massey, insieme alla notifica ufficiale dei 50 morti da parte del governo tedesco, Eden aggiorn\u00f2 il Parlamento il 23 giugno, promettendo che, alla fine della guerra, i responsabili sarebbero stati assicurati alla giustizia.\nIndagine.\nL'indagine \u00e8 iniziata diciassette mesi dopo che i presunti crimini erano stati commessi, rendendo quindi l'episodio un cold case. Peggio ancora, secondo un resoconto delle indagini, gli autori \"appartenevano a un organismo, la Polizia segreta di Stato o Gestapo, che deteneva ed esercitava ogni facilitazione per fornire ai suoi membri false identit\u00e0 e documenti di identificazione falsi [;] gli fu ordinato di fuggire immediatamente al momento della resa nazionale\".\nIl piccolo gruppo di investigatori, composto da 5 ufficiali e 14 sottufficiali, \u00e8 rimasto attivo per 3 anni e ha identificato 72 uomini come colpevoli di omicidio o di associazione a delinquere finalizzata all'omicidio, dei quali 69 furono imputati. Di questi 69, 21 furono infine processati e giustiziati (alcuni per omicidi diversi dallo Stalag Luft III); 17 furono processati e imprigionati; 11 si suicidarono; 7 sono rimasti irreperibili, anche se 4 di questi sono stati presunti morti; 6 erano stati uccisi durante la guerra; 5 sono stati arrestati ma non accusati; 1 \u00e8 stato arrestato ma non accusato in modo da poter essere utilizzato come testimone; 3 sono stati incriminati, ma in seguito sono stati assolti o la sentenza stessa \u00e8 stata annullata in sede di revisione; 1 rimase al sicuro nella Germania dell'Est.\nNonostante i tentativi di insabbiare gli omicidi durante la guerra, gli investigatori furono aiutati dalla meticolosa contabilit\u00e0 della Germania, come ad esempio nei vari crematori, cos\u00ec come nei resoconti dei testimoni oculari volenterosi e nelle molte confessioni tra gli stessi membri della Gestapo, che sostennero solamente di eseguire gli ordini.\nProcessi.\nArthur Nebe, SS-Gruppenf\u00fchrer, che si ritiene abbia selezionato gli aviatori da fucilare, fu successivamente giustiziato dai nazisti stessi per il suo coinvolgimento nel complotto del 20 luglio per uccidere Hitler.\nIl colonnello americano Telford Taylor era il pubblico ministero degli Stati Uniti nel processo dell'Alto Comando al processo di Norimberga. L'accusa in questo caso prevedeva che lo Stato Maggiore dell'Esercito e l'Alto Comando delle forze armate tedesche fossero considerati alla pari delle organizzazioni criminali: a testimoniare sono stati chiamati diversi superstiti tra i marescialli e gli ufficiali di stato maggiore. Uno dei crimini tra i capi d'accusa era l'omicidio dei 50. Il colonnello della Luftwaffe Bernd von Brauchitsch, che prestava servizio nello staff del maresciallo del Reich Hermann G\u00f6ring, fu interrogato dal capitano Horace Hahn in merito agli omicidi.\nIl primo processo che trattava specificamente degli omicidi di Stalag Luft III inizi\u00f2 il 1\u00b0 luglio 1947, contro 18 imputati. Il processo si \u00e8 svolto davanti al Tribunale n. 1 per i crimini di guerra presso la Curio Haus di Amburgo, gli imputati si dichiararono tutti non colpevoli nei confronti dei capi indicati . I verdetti e le sentenze furono emessi dopo ben cinquanta giorni, il 3 settembre di quell'anno. Max Wielen \u00e8 stato riconosciuto colpevole di cospirazione e condannato all'ergastolo. Gli altri sono stati giudicati non colpevoli delle prime due accuse, ma colpevoli delle singole accuse di omicidio. Breithaupt e Boschert furono condannati all'ergastolo, Denkmann e Struve a dieci anni ciascuno. Gli altri 13 condannati furono impiccati nella prigione di Hameln nel febbraio 1948 dal boia britannico Albert Pierrepoint.\nUn secondo processo inizi\u00f2 ad Amburgo l'11 ottobre 1948, con verdetti e sentenze raggiunte entro il 6 novembre. Nel frattempo, Ernest Bevin, il ministro degli Esteri britannico, annunci\u00f2 la decisione del governo di non perseguire pi\u00f9 criminali di guerra dopo il 31 agosto 1948.\nNella cultura popolare.\nGli omicidi sono stati mostrati (come un singolo massacro piuttosto che di singoli individui o di piccoli gruppi assassinati) nel film del 1963 La grande fuga.\nLa ricerca dei colpevoli dell'omicidio dei 50 ufficiali alleati \u00e8 stata descritta nel film .\nUna drammatizzazione dell'indagine, scritta da Robin Brooks e Robert Radcliffe, \u00e8 stata presentata nella serie \"Saturday Drama\" di BBC Radio 4 e trasmessa per la prima volta il 13 aprile 2013."}
{"id": "9152466", "revid": "767487", "url": "https://it.wikipedia.org/wiki?curid=9152466", "title": "Neve nera", "text": "Neve nera (\"Nieve negra\") \u00e8 un film argentino-spagnolo del 2017, diretto da Mart\u00edn Hodara.\nTrama.\nAccusato di aver ucciso suo fratello durante una battuta di caccia in adolescenza (inverno 1978), Salvador vive isolato nel bel mezzo della Patagonia dove ha trascorso l'infanzia. Morto il padre, dopo diversi decenni senza vedersi, l'altro fratello Marcos e la cognata Laura arrivano per convincerlo a vendere le terre che condividono in eredit\u00e0. Questo incontro in mezzo al nulla riaccender\u00e0 la rivalit\u00e0, e i ruoli di vittima e carnefice si ribalteranno pi\u00f9 e pi\u00f9 volte.\nProduzione.\nLe riprese del film si sono svolte nel 2016 (fino al 26 maggio) in Patagonia (Argentina) e in Andorra (sui Pirenei, a simulare la Patagonia), pi\u00f9 precisamente nella valle di Ordino.\nPromozione.\nIl primo trailer del film \u00e8 stato pubblicato il 10 novembre 2016 da PampaFilms.\nDistribuzione.\nLa data di uscita del film nelle sale cinematografiche argentine \u00e8 stata il 19 gennaio 2017, in Spagna il 12 aprile, e in Italia il 24 agosto dello stesso anno (dopo un'uscita su Netflix il 10 giugno, come in Svezia e negli Stati Uniti d'America)."}
{"id": "9152469", "revid": "963244", "url": "https://it.wikipedia.org/wiki?curid=9152469", "title": "Figlie della Vergine dei Dolori", "text": "Le Figlie della Vergine dei Dolori (in spagnolo \"Hijas de la Virgen de los Dolores\"; sigla \"H.V.D.\") sono un istituto religioso femminile di diritto pontificio.\nStoria.\nLe origini della congregazione risalgono all'internato aperto a Trujillo da Antonia Hern\u00e1ndez Moreno con l'intento di fomentare le vocazioni religiose tra le alunne: attorno alla Hern\u00e1ndez Moreno si riun\u00ec una piccola comunit\u00e0 di collaboratrici che, sotto la direzione del sacerdote Juan Tena Fern\u00e1ndez, si costitu\u00ec in beaterio.\nIl vescovo di Plasencia elev\u00f2 il beaterio a pia unione nel 1923; l'erezione canonica dell'istituto in congregazione religiosa di diritto diocesano ebbe luogo il 12 ottobre 1926.\nLa prima filiale, il collegio di Miajadas, fu aperta nel 1928; a causa della guerra civile spagnola lo sviluppo della congregazione in patria sub\u00ec un arresto, mentre inizi\u00f2 a espandersi in Portogallo.\nL'istituto ricevette il pontificio decreto di lode il 15 marzo 1967.\nAttivit\u00e0 e diffusione.\nLe suore si dedicano all'istruzione e all'educazione cristiana della giovent\u00fa in collegi vocazionali e alla sua orientazione verso la vita religiosa.\nOltre che in Spagna, sono presenti in Angola, Argentina e Portogallo; la sede generalizia \u00e8 a Trujillo, in diocesi di Plasencia.\nAlla fine del 2015 l'istituto contava 109 religiose in 17 case."}
{"id": "9152474", "revid": "1784938", "url": "https://it.wikipedia.org/wiki?curid=9152474", "title": "Elisabetta Contarini Mosconi", "text": "Biografia.\nLa sua attivit\u00e0 si colloca all'interno del pi\u00f9 ampio panorama culturale femminile che la Repubblica di Venezia visse in quegli anni: insieme a Silvia Curtoni Verza infatti ospit\u00f2 uno dei salotti letterari pi\u00f9 importanti di Verona. Assieme ai pi\u00f9 importanti letterati veronesi fu allieva di Girolamo Pompei. Delle sue opere ci \u00e8 giunto solo un discreto numero di poesie, compensato per\u00f2 da una vasta corrispondenza intrattenuta con diversi intellettuali tra cui Saverio Bettinelli, Ippolito Pindemonte, Giovanni Cristofano Amaduzzi, Clementino Vannetti, la gi\u00e0 citata Curtoni Verza, Paolina Secco Suardo e con sua figlia Lauretta, nata da una relazione extra coniugale con il poeta Aurelio de' Giorgi Bertola di cui Contarini Mosconi ebbe tanta stima al punto di soprannominare la figlia da lui avuta \"la prediletta\". Le sue lettere mostrano la sua vena emotiva nel descrivere la sua vita e i rapporti con le sue amicizie ed i suoi amanti. In esse si riscontrano i temi tipici dell'epoca come le \"Eroidi\" di Ovidio, le cosiddette \"lacrimose\" e la letteratura amorosa di Laurence Sterne.\nSpos\u00f2 il conte Giacomo Mosconi de Fugardi. Alla sua morte sopraggiunta nel 1807 l'amico Ippolito Pindemonte le dedic\u00f2 una lirica all'interno dei suoi \"Sepolcri\". Altra sua figlia fu Clarina Mosconi, intellettuale tra la cui cerchia di amicizie vi fu Vincenzo Monti."}
{"id": "9152476", "revid": "101768", "url": "https://it.wikipedia.org/wiki?curid=9152476", "title": "Abbondanzio (vescovo)", "text": "Biografia.\nEssendo egli appartenuto a un periodo storico nel quale date e notizie sono alquanto rare e incerte, non sappiamo con esattezza l'inizio la fine del suo episcopato. Esiste per\u00f2 una data molto precisa, quella del 3 settembre 381, che costituisce in proposito un prezioso punto di riferimento e permette di ricostruire alcune informazioni essenziali. Nel corso di quest'anno, si tenne ad Aquileia il Concilio dei vescovi di Occidente, al quale anche Abbondanzio prese parte. Il Concilio tenutosi in Aquileia era presieduto dal vescovo di quella citt\u00e0, Valeriano, e dal vescovo di Milano Ambrogio. Quest'ultimo ricoprira un ruolo di importanza fondamentale per il piano di azione missionaria sul Trentino. L'assemblea era stata convocata per trattare un argomento allora di estrema attualit\u00e0, quello dell'arianesimo.\nSessant'anni prima, nel 321, ad Alessandria, era stata condannata l'eresia di Ario, che negava la consustanzialita tra il Padre e il Figlio e riduceva la figura di Cristo ad una funzione meramente profetica. Nel 325, la condanna contro Ario veniva rinnovata nel Concilio di Nicea. Ma il pensiero ariano, che si era gia abbondantemente diffuso presso le popolazioni dell'Europa orientale e dell'est, non tardava a propagarsi anche nella zona occidentale dell'Impero. Tre anni prima della seduta di Aquileia era morto nella battaglia di Adrianopoli l'imperatore Valente, che a lungo era stato accusato di rappresentare l'esponente pi\u00f9 illustre dell'arianesimo di quei tempi.\nAd Aquileia si discusse anche in merito alla posizione di due vescovi, Palladio e Secondiano, che abbracciarono l'eresia ariana e vennero scomunicati. Al termine della seduta, fu incaricato l'imperatore Graziano di curare l'applicabilita dei suoi disposti. Tutto il Concilio venne sapientemente orchestrato dalla regia di Ambrogio, vescovo di Milano, destinato poi a far parte del novero dei personaggi canonizzati dalla Chiesa.\nSenza nulla togliere alla dignit\u00e0 dell'operato pastorale del vescovo Abbondanzio, che lott\u00f2 contro una delle dottrine che minarono pi\u00f9 fortemente alla base l'unita della Chiesa in tutta la sua storia e che pertanto agi per riportare l'armonia tra la popolazione in un periodo di contrasti assai accesi, fu dunque Ambrogio il protagonista assoluto sulla scena ecclesiastica, risultando decisivo anche per le sorti della Chiesa di Trento. Al suo confronto, la figura di Abbondanzio risulta essere quella di un degno comprimario."}
{"id": "9152495", "revid": "606919", "url": "https://it.wikipedia.org/wiki?curid=9152495", "title": "So Happy It Hurts Tour", "text": "So Happy It Hurts Tour \u00e8 il tour mondiale a supporto dell'album \"So Happy It Hurts\" del cantante rock canadese Bryan Adams."}
{"id": "9152500", "revid": "300067", "url": "https://it.wikipedia.org/wiki?curid=9152500", "title": "Branko Sindjeli\u0107", "text": ""}
{"id": "9152501", "revid": "300067", "url": "https://it.wikipedia.org/wiki?curid=9152501", "title": "Mladjan \u0160ilobad", "text": ""}
{"id": "9152502", "revid": "300067", "url": "https://it.wikipedia.org/wiki?curid=9152502", "title": "Mladjan Silobad", "text": ""}
{"id": "9152503", "revid": "76963", "url": "https://it.wikipedia.org/wiki?curid=9152503", "title": "Michael Ennis", "text": "Biografia.\nNato a Pasadena in California, Michael ha studiato a Berkeley. \u00e8 storico e storico dell'arte, editore di riviste d'arte e critico. Ha pubblicato alcuni romanzi, fra cui \"La Duchessa di Milano, Byzantium\" e \"La congiura Machiavelli\"."}
{"id": "9152508", "revid": "2181294", "url": "https://it.wikipedia.org/wiki?curid=9152508", "title": "Referendum spagnolo sulla Costituzione Europea del 2005", "text": "Il referendum spagnolo sulla Costituzione europea (in spagnolo \"Refer\u00e9ndum sobre la Constituci\u00f3n Europea en Espa\u00f1a\") si \u00e8 svolto il 20 febbraio 2005 per decidere se la Spagna avesse dovuto ratificare la Costituzione europea redatta dalla Convenzione europea nel 2003. I risultati finali videro una netta vittoria del \"S\u00ec\" con l'81% dei voti con un'affluenza pari al 42% dei votanti.\nLa Spagna divent\u00f2 cos\u00ec il primo Paese ad approvare il trattato, seguita poi dal Lussemburgo.\nQuesito.\nIl quesito posto alla popolazione spagnola fu:"}
{"id": "9152511", "revid": "300067", "url": "https://it.wikipedia.org/wiki?curid=9152511", "title": "Slobodan Savovi\u0107", "text": ""}
{"id": "9152512", "revid": "300067", "url": "https://it.wikipedia.org/wiki?curid=9152512", "title": "Slobodan Savovic", "text": ""}
{"id": "9152516", "revid": "72396", "url": "https://it.wikipedia.org/wiki?curid=9152516", "title": "Companies House", "text": "Nel Regno Unito, Companies House \u00e8 il registro delle imprese al quale tutte le imprese britanniche o le imprese estere con sede o unit\u00e0 locale nel Regno Unito ed altri enti (quali ad esempio fondazioni e associazioni) che esercitano un'attivit\u00e0 economica rivolta a terzi sono tenuti ad iscriversi. Tutte le aziende iscritto al registro devono necessariamente e periodicamente fornire documenti quali il bilancio d'esercizio e dettagli sugli azionisti.\nCompanies House \u00e8 stata fondata il 5 settembre 1844 ed \u00e8 ora basata nella citt\u00e0 di Cardiff, nel Galles. Il registro delle imprese \u00e8 mantenuto in modalit\u00e0 informatica, ed \u00e8 consultabile telematicamente e gratuitamente sul sito ufficiale. "}
{"id": "9152517", "revid": "110157", "url": "https://it.wikipedia.org/wiki?curid=9152517", "title": "Assassinio di Rehavam Ze'evi", "text": "Il ministro del turismo israeliano Rehavam Ze'evi fu assassinato poco prima delle 7:00 di mercoled\u00ec 17 ottobre 2001 presso l'Hyatt Hotel di Gerusalemme da una squadra di palestinesi appartenenti all'organizzazione militante del Fronte Popolare per la Liberazione della Palestina.\nContesto.\nIl 28 settembre 2000, in seguito alla provocatoria visita dell'allora capo del Likud Ariel Sharon al Monte del Tempio scoppi\u00f2 la Seconda intifada, una serie di attentati che aumentarono rapidamente di intensit\u00e0 e proseguirono fino al 2005, assumendo i caratteri di una vera e propria guerra.\nZe'evi aveva rassegnato le proprie dimissioni due giorni prima del suo assassinio dalla carica di ministro del turismo, contestando le recenti decisioni del premier Sharon di ritirare le truppe dell'IDF da Hebron.\nPreparativi.\nNell'ottobre 2001 il Fronte Popolare per la Liberazione della Palestina decise di assassinare il ministro del turismo israeliano Rehavam Ze'evi come rappresaglia per l'uccisione del leader del FPLP Abu Ali Mustafa da parte di Israele nell'agosto 2001. Il FPLP inizi\u00f2 a raccogliere informazioni dettagliate su Ze'evi e scopr\u00ec che aveva una stanza permanente nell'hotel Hyatt di Gerusalemme, situato al confine tra i quartieri di French Hill e il Monte Scopus. Gli attentatori prenotarono una stanza nell'hotel fornendo un documento d'identit\u00e0 falso e vi giunsero la notte prima dell'assassinio.\nL'assassinio.\nIl 17 ottobre 2001, poco prima delle 7:00, Ze'evi e sua moglie Yael scesero in sala da pranzo per fare colazione. Uno degli attentatori, Hamdi Quran, era presente per assicurarsi che il ministro fosse l\u00ec come d'abitudine. A quel punto Quran torn\u00f2 immediatamente nella sua stanza, dove lo attendeva Bassel al-Asmar. I due assalitori prepararono le armi, si diressero verso la stanza di Ze'evi all'ottavo piano e lo attesero vicino alla scala antincendio. Quando la porta dell'ascensore si apr\u00ec, Ze'evi usc\u00ec e super\u00f2 i due assalitori, apprestandosi ad aprire la porta della sua stanza. Quran, a quel punto, grid\u00f2 e quando Ze'evi si volt\u00f2, gli spar\u00f2 due colpi in faccia. Un proiettile colp\u00ec la mascella di Ze'evi senza causare lesioni mortali, mentre un altro penetr\u00f2 nel cervello e causando danni irreversibili. Gli assassini fuggirono nel parcheggio interrato dell'hotel dove li aspettava Rimawi a bordo di una macchina a noleggio. Si nascosero presso l'abitazione di Tzalah Alawi appena fuori della citt\u00e0 Vecchia di Gerusalemme. Ze'evi fu trasportato d'urgenza all'Hadassah Medical Center di Gerusalemme in condizioni critiche. La morte fu dichiarata alle 10:00.\nRivendicazioni.\nIl FPLP rivendic\u00f2 la responsabilit\u00e0 dell'assassinio, dichiarando che fu una rappresaglia per l'uccisione del leader del FPLP Abu Ali Mustafa nell'agosto 2001.\nL'assedio israeliano della Moqata e l'Accordo di Ramallah.\nImmediatamente dopo l'assassinio, il governo israeliano avvi\u00f2 le indagini per rintracciare i responsabili. Nell'aprile 2002, durante l'operazione Scudo difensivo, le forze di sicurezza israeliane appresero che gli assassini si nascondevano nella Moqata, il complesso presidenziale di Yasser Arafat a Ramallah, che le truppe israeliane stavano assediando. Israele chiese all'Autorit\u00e0 Palestinese di consegnare gli assassini. L'Autorit\u00e0 Palestinese rifiut\u00f2. Alla fine, attraverso la mediazione internazionale, venne stipulato un accordo - noto come \"Accordo di Ramallah\" - per cui gli assassini di Ze'evi sarebbero stati detenuti in una prigione di Gerico sorvegliata da forze britanniche e americane. In cambio Israele avrebbe rimosso l'assedio del complesso di Yasser Arafat. Nel febbraio 2002, Arafat ordin\u00f2 di arrestare i responsabili dell'assassinio di Ze'evi e di condurli nella prigione di Gerico.\nTuttavia, dopo che l'organizzazione militante islamista Hamas vinse le elezioni palestinesi nel gennaio 2006, il leader di Hamas, Isma'il Haniyeh, annunci\u00f2 pubblicamente la sua intenzione di liberare palestinesi detenuti. Il 14 marzo 2006, le forze americane e britanniche abbandonarono la prigione di Gerico, accusando l'Autorit\u00e0 palestinese di non effettuare un reale controllo sulle visite, sull'utilizzo del telefono e della corrispondenza dei detenuti. Il giorno stesso Israele diede il via all'operazione \"Bringing Home the Goods\".\nOperazione \"Bringing home the goods\".\nIl 14 marzo 2006, le forze dell'IDF accerchiarono la prigione di Gerico per impedire che i detenuti fossero rilasciati dal governo di Hamas. Dopo un assedio durato circa 10 ore e mezza, le forze militari israeliane iniziarono ad abbattere le mura della prigione con l'utilizzo di bulldozer. Poco dopo i detenuti si arresero. Durante il raid fu arrestato anche Fuad Shubaki, un contrabbandiere di armi.\nProcesso in Israele.\nGli assassini di Ze'evi furono processati in Israele. Furono ritenuti responsabili:\nQuran ricevette una condanna a 100 anni di carcere, Asmar a 45, Majdi Rahima Rimawi a 105 e Ahed Abu Gholma a 30.\nInoltre, il 25 dicembre 2008, un tribunale militare israeliano condann\u00f2 Ahmed Saadat, leader del FPLP, a 30 anni di carcere per aver guidato un'\"organizzazione terroristica illegale\" e per la sua responsabilit\u00e0 in tutte le azioni compiute dalla sua organizzazione, compreso l'assassinio di Rehavam Ze'evi."}
{"id": "9152518", "revid": "287204", "url": "https://it.wikipedia.org/wiki?curid=9152518", "title": "Buone notizie dal Vaticano (racconto)", "text": "Buone notizie dal Vaticano (\"Good News from the Vatican\") \u00e8 un racconto umoristico di fantascienza del 1971 dello scrittore statunitense Robert Silverberg; nel 1972 ha vinto il Premio Nebula per il miglior racconto breve.\nStoria editoriale.\nNel febbraio del 1971 l'editore Terry Carr chiese a Silverberg di scrivere un racconto da pubblicare sul primo numero dell'antologia \"Universe\" ma l'autore, impegnato contemporaneamente nella stesura del suo romanzo \"Il libro dei teschi\" (\"The Book of Skulls\") non pot\u00e9 accontentare l'editore. Alcune settimane dopo Carr, proccupato per l'imminente invio in stampa del volume, ancora incompleto, convinse Siverberg a scrivere di getto il racconto che concluse in poche ore grazie alle sue conoscenze sui meccanismi del conclave. Infatti l'autore aveva maturato interesse nelle procedure di elezione del Papa anni prima, dopo aver letto il libro di Baron Corvo \"Adriano VII\". Questo interesse spinse Silverberg a \"candidarsi\" pi\u00f9 volte al seggio papale, inviando scherzosi curriculum al Vaticano ad \"ogni morte di Papa\". Da una velata allusione alla sua vita privata, nel racconto Silverberg immagina che la sua candidatura sia stata accettata e che un robot lo succeda sulla Cattedra di San Pietro alla sua morte.\nNel 1972 il racconto ha vinto il Premio Nebula per il miglior racconto breve.\nIn Italia il racconto \u00e8 stato pubblicato nel 1973 nell'omonima antologia di autori vari, nella collana Urania.\nLa storia ha avuto un seguito nel racconto di Mike Resnick \"Cattive notizie dal Vaticano\" (\"Bad News from the Vatican\"), pubblicato nel 2014, nel quale viene trattato il rapporto tra potere temporale e potere spirituale della Chiesa e della sua ingerenza sulla politica degli Stati.\nTrama.\nIl narratore in compagnia del rabbino Mueller del vescovo FitzPatrick delle signore Harshaw e Beverly con il giovane Kennet, si riuniscono da alcuni giorni in un bar a via Veneto, a Roma. Il papa \u00e8 morto e i cardinali provenienti da tutto il mondo sono riuniti in conclave per eleggere il nuovo papa. I ballottaggi indicano tra i \"papabili\" il cardinale Asciuga di Milano, il cardinale Carciofo di Genova e, inaspettatamente, un robot. Il gruppo si divide sull'opportunit\u00e0 che un automa possa ambire al seggio papale, anche se voci di corridoio indicano che il robot sia prossimo ad essere eletto, grazie alla sua capacit\u00e0 di raccogliere consensi tra la gente e tra i calcolatori elettronici che governano le finanze e le politiche delle maggiori religioni. Improvvisamente una fumata bianca segnala l'elezione del nuovo papa. Il robot \u00e8 stato eletto e si affaccia sul balcone della Basilica di San Pietro impartendo la benedizione \"Urbi et Orbi\", annunciando ai fedeli di aver assunto il nome di Sisto VII. Subito dopo l'automa, con un \"coup de th\u00e9\u00e2tre\", prende il volo sospinto da razzi."}
{"id": "9152520", "revid": "287204", "url": "https://it.wikipedia.org/wiki?curid=9152520", "title": "Canuto di Northumbria", "text": "Riconoscimento.\nNel 1840 venne scoperto il tesoro di Cuerdal, in Lancashire, composto da oltre 8000 pezzi. Circa 3000 monete d'argento portavano l'iscrizione latina \"\", attestando l'esistenza di un re di Northumbria vichingo prima altrimenti ignoto. Un certo numero di differenti iscrizioni nel retro di queste monete riporta \"\" (re Alfred), indicano che Cnut era contemporaneo di Alfredo il Grande. Anche il nome di un altro re prima altrimenti ignoto, Siefredus, figura tra le monete ritrovate a Cuerdale. La loro sequenza suggerisce che Cnut regn\u00f2 dopo Siefredus, all'incirca tra il 900 fino al 905. Il nome dei due re compare anche insieme in alcune monete, suggerendo che ci fu un periodo di co-reggenza.\nIdentit\u00e0.\n\u00c8 difficile stabilire l'identit\u00e0 di Cnut o i suoi dettagli bibliografici in quanto non \u00e8 menzionato da fonti coeve. Lo studioso Alfred Smyth ha ipotizzato che possa essere identificabile con un Cnut menzionato in alcune saghe norrene del XIII e del XIV secolo. In esse Cnut era un re dani attivo in Northumbria. Non si esclude che Cnut possa essere un altro nome di Guthred, che regn\u00f2 in Northumbria tra il 883 e il 895, del quale non sono mai state rinvenute monete. Un'altra ipotesi, avanzata dagli studiosi Cannon e Hargreaves, \u00e8 che Cnut sia da identificarsi con Siefredus.\nAltri regnanti.\nNel 900 l'anglo-sassone Aethelwald, in lotta per la successione con il cugino Edoardo il Vecchio, si fece proclamare re della Northumbria, ma che, nel 901 o 902, abbandon\u00f2 diretto a Essex, dove anche l\u00ec fu riconosciuto come re.\nNegli anni seguenti il destino della Northumbria \u00e8 fondamentalmente incerto. La \"Cronaca anglosassone\" riporta che i danesi vinsero una battaglia a Holme contro le forze congiunte del Wessex e Mercia il 13 dicembre 902 e \"mantennero il territorio dei carnefici\", ma con diverse perdite. \nAlmeno parte del territorio fu sotto controllo dei fratelli H\u00e1lfdan ed Eowils, entrambi menzionati dalla \"Cronaca anglosassone\", mentre il \"Chronicon\" di Etelverdo cita un terzo fratello, Ingw\u00e6r; tutti tre morirono nella Battaglia di Tettenhall nel 910. Dopo tale data la Northumbria pass\u00f2 sotto il dominio di Eadulf I, ma c'\u00e8 chi ha ipotizzato che quest'ultimo gi\u00e0 regnasse sulla Northumbria settentrionale (Benjamin Hudson), o solo al di sopra del fiume Tyne (David Rollason), o su tutta la Northumbria, fin dall'890. La storiografia tradizionale invece vede Eadulf I come regnante della parte settentrionale, dei territori corrispondenti al precedente Regno di Bernicia, solo dal 910 al 913."}
{"id": "9152540", "revid": "606039", "url": "https://it.wikipedia.org/wiki?curid=9152540", "title": "Amphipyra pyramidea", "text": "Amphipyra pyramidea \u00e8 un lepidottero notturno appartenente alla famiglia Noctuidae, diffuso nell'ecozona paleartica, in Eurasia e Nordafrica. La specie fu descritta per la prima volta da Carl Linnaeus nella 10\u00aa edizione del suo trattato \"Systema Naturae\" (\"10th edition of Systema Naturae\") del 1758.\nDistribuzione.\nQuesta specie pu\u00f2 essere trovata in tutta la regione paleartica, compresa l'Europa, il Nordafrica, il Vicino Oriente, l'Iran, la Siberia meridionale, l'India settentrionale, la Corea e il Giappone.\nDescrizione.\nLa specie ha un'apertura alare di 47-54 mm, la femmina di solito leggermente pi\u00f9 grande del maschio. Le ali anteriori sono marroni con una fascia pi\u00f9 chiara e uno stigma pallido e scuro al centro. Le ali posteriori sono di un ricco color rame brillante (da cui il nome comune in lingua inglese \"Copper Underwing\" (sottoala di rame).\nPur essendo molto simile alla \"Amphipyra berbera\", la sua identificazione \u00e8 di solito abbastanza semplice osservando alcune marcature sulle ali anteriori, il dettaglio dei palpi labiali e la parte inferiore delle ali posteriori. Questa specie ha una zona chiara al centro delle ali posteriori, che contrasta con aree marginali molto pi\u00f9 scure, mentre in \"A. berbera\" l'intera ala inferiore \u00e8 pi\u00f9 o meno uniforme nel colore. La larva \u00e8 caratterizzata dal colore verde con macchie bianche e dalla presenza di una gobba appuntita all'estremit\u00e0 posteriore.\nBiologia.\n\u00c8 una specie univoltina. La stagione della cova \u00e8 gi\u00e0 da giugno in alcuni climi, ma di solito si schiudono da luglio a ottobre. Le uova sono deposte in alberi decidui. La larva pu\u00f2 essere trovata gi\u00e0 in aprile in alcuni climi, ma di solito emerge in maggio-giugno. La \"A pyramidea\" vola di notte, da agosto a ottobre nelle isole britanniche ed \u00e8 attratta dalla luce e intensamente dallo zucchero. Si nutre di una variet\u00e0 di alberi e arbusti, tra cui frassino (\"Fraxinus\"), ligustro (\"Ligustrum\"), caprifoglio (\"Lonicera\"), melo (\"Malus\"), quercia (\"Quercus\"), \"Rhododendron\", rosa, sorbo selvatico (\"Sorbus\") e lill\u00e0 (\"Syringa\"). La specie sverna come uovo."}
{"id": "9152542", "revid": "287204", "url": "https://it.wikipedia.org/wiki?curid=9152542", "title": "Cattedrale di Santiago del Estero", "text": "La Cattedrale Basilica di Nostra Signora del Carmine (\"Catedral Bas\u00edlica Nuestra Se\u00f1ora del Carmen\" in spagnolo) \u00e8 il principale edificio di culto cattolico della citt\u00e0 argentina di Santiago del Estero, capoluogo della provincia omonima. \u00c8 sede della diocesi di Santiago del Estero. Fu dichiarata monumento nazionale con il decreto N\u00b0 12723 del 28 luglio 1953. \nStoria.\nIl 14 maggio 1570 Pio V, mediante la bolla \"Super specula militantis ecclesiae\", istitu\u00ec la diocesi del Tucum\u00e1n con sede nella citt\u00e0 di Santiago del Estero. Un primo rudimentale tempio fu aperto al culto il 18 novembre 1578 risultando cos\u00ec essere la prima cattedrale nel territorio dell'odierna Argentina. Nel primo decennio del XVII secolo l'edificio si trovava gi\u00e0 in condizioni talmente precarie da dover essere ricostruito nel 1612. Questa seconda chiesa per\u00f2 and\u00f2 distrutta in un incendio il 5 luglio 1615.\nLe autorit\u00e0 civili e religiose locali decisero di costruire una terza cattedrale che fu inaugurata il 30 gennaio 1617 e consacrata il 29 giugno 1621 da Pedro de Carranza, primo vescovo di Buenos Aires. Questa chiesa fu danneggiata da due inondazioni del r\u00edo Dulce, la prima nel 1630 e la seconda nel 1663. Nel 1670 la cattedrale croll\u00f2 a causa di una terza alluvione.\nDopo anni di abbandono, il 17 novembre 1677 venne posta la prima pietra di una nuova cattedrale, posta a due isolati pi\u00f9 ad ovest del vecchio edificio, alla presenza del governatore del Tucum\u00e1n Jos\u00e9 de Garro. Nel 1682 i lavori di costruzione si arrestarono per alcuni anni. Grazie allo sforzo del governatore del Tucum\u00e1n Tom\u00e1s F\u00e9lix de Argando\u00f1a la cattedrale pot\u00e9 essere ultimata e aperta al culto il 27 ottobre 1686. Il 15 ottobre 1696 il re Carlo II di Spagna autorizz\u00f2 il trasferimento della sede della diocesi nella citt\u00e0 di C\u00f3rdoba. Il 4 luglio 1817 parte della chiesa croll\u00f2 a causa di un terremoto. Due anni dopo fran\u00f2 anche il tetto che non fu pi\u00f9 sistemato.\nLa prima pietra dell'attuale edificio fu posta il 26 agosto 1868. Dopo nove anni di lavori la nuova chiesa fu consacrata al 13 gennaio 1877. Fu elevata dal rango di cattedrale da Pio X il 25 marzo 1907.\nDescrizione.\nLa facciata, presenta un pronao sorretto da sei colonne corinzie ed \u00e8 compresa tra due campanili. Sul frontone triangolare con bassorilievi, realizzati nel 1940, \u00e8 rappresentata la scena in cui Ges\u00f9 Cristo e gli apostoli. Sul fregio vi \u00e8 incisa l'iscrizione \"Instruid a todas las Naciones\".\nL'interno \u00e8 suddiviso in tre navate con cappelle laterali. La navata centrale attraversa la pianta a forma di croce latina ed \u00e8 coronata da una cupola coperta da azulejos francesi. Le navate laterali ospitano altari, immagini e ornamenti liturgici decorati con archi, volte e un'imponente cupola. Nella navata sinistra si trova la cappella del Santissimo Sacramento, il cui altare \u00e8 custodito da un Crocifisso della famiglia di Andr\u00e9s Chazarreta, chiamato \"Se\u00f1or de la Salud\" (Signore della Salute)."}
{"id": "9152545", "revid": "73843", "url": "https://it.wikipedia.org/wiki?curid=9152545", "title": "Simonetta Tassinari", "text": "Biografia.\nSimonetta Tassinari \u00e8 nata a Cattolica il 16 settembre 1956 ed \u00e8 cresciuta tra la costa adriatica e Rocca San Casciano, paese d\u2019origine della sua famiglia. Primogenita di quattro figli, \u00e8 ancora molto giovane allorch\u00e9 il padre Arnaldo, funzionario dell\u2019ENEL, decide di trasferirsi a Campobasso, ed \u00e8 in questa citt\u00e0, nella quale ancora dimora, che frequenta il Liceo classico \u201cMario Pagano\u201d, per poi laurearsi in Lettere e Filosofia a Bologna. \nSi \u00e8 occupata di didattica museale per la Soprintendenza archeologica del Molise ed \u00e8 stata insegnante a contratto di \u201cLaboratorio di didattica della filosofia\u201d presso l\u2019Universit\u00e0 del Molise e relatrice di Didattica e di Logica in corsi di formazione del personale docente. \u00c8 da tempo docente di Storia e Filosofia nei Licei.\nMadre di quattro figli, la sua primogenita e secondogenita, Giuliana e Valentina Santoro, hanno entrambe vinto il \u201cPremio Campiello giovani\u201d, rispettivamente nel 1997 e nel 1999. \u00c8 attiva come divulgatrice filosofica, organizza e conduce da oltre un triennio diversi \u201cCaff\u00e8 filosofici\u201d e tiene conferenze e incontri in tutta Italia.\nCarriera.\nDurante un periodo di lavoro presso la Regione Molise presso l'U\"fficio cultura popolare\", si interessa di storia locale e tradizioni popolari, interesse che si concretizza in una serie di pubblicazioni, tra queste il saggio antropologico \u201cCarnevale a Cercepiccola\u201d, Edizioni Enne.\nDopo gli iniziali interessi antropologici, si \u00e8 cimentata nel romanzo scrivendo \u201cGente di Pietra\u201d, proseguendo con saggi di argomento storico- filosofico, sceneggiature radiofoniche per la RAI, romanzi e opere divulgative. \nHa scritto inoltre saggi di argomento storico-filosofico e ha collaborato con il quotidiano \u201cRoma\u201d e riviste on-line come Il Libraio.it e Quarta dimensione. eu, editato romanzi e opere divulgative di filosofia per adulti e ragazzi. \nIl suo best seller \u201cIl filosofo che c\u2019\u00e8 in te\u201d, pubblicato da Feltrinelli nel 2019 \u00e8 stato pi\u00f9 volte ristampato e uscito in allegato per il quotidiano \u201cLa Repubblica\u201d . \nCon lo pseudonimo di Mary Jacqueline Fabbri compone romanzi rivolti agli Y. A. per Cosmo Iannone editore. Ha conseguito numerosi riconoscimenti in premi letterari nazionali, tra i quali il Premio Todaro- Faranda, nel 2006 per la raccolta di racconti \u201cEra il migliore dei tempi possibili\u201d, ambientati nel Molise, e il \u201cLago Gerundo\u201d 2015, il \u201cPagine di territorio 2016\u201d e \u201cIl Borgo italiano\u201d 2018 per \u201cLa casa di tutte le guerre\u201d. Con il romanzo \u201cM\u00e9xica. La Bambina serpente\u201d (Meridiano zero 2013) \u00e8 stata ospite dell\u2019Ambasciata messicana di Roma nel 2015."}
{"id": "9152548", "revid": "767487", "url": "https://it.wikipedia.org/wiki?curid=9152548", "title": "Il bar delle grandi speranze (film)", "text": "Il bar delle grandi speranze (\"The Tender Bar\") \u00e8 un film del 2021 diretto da George Clooney.\nLa pellicola, con protagonisti Ben Affleck e Tye Sheridan, \u00e8 l'adattamento cinematografico delle memorie \"Il bar delle grandi speranze\" (2005) di J. R. Moehringer.\nTrama.\nUn ragazzo di nome J.R. vive nella casa del nonno a Manahasset (Long Island), con la madre Dorothy, lo zio Charlie ed appunto il nonno e la nonna. Senza la figura del padre, lontano ed assente, che lavora ad una radio di New York e si fa chiamare \"La Voce\", J.R. deve cercare di cavarsela da solo tra gli studi ed i suoi talenti, nel frattempo aiutando anche lo zio Charlie al bar, che sar\u00e0 una grande figura di riferimento per la sua crescita personale.\nCrescendo, riesce ad essere ammesso alla Yale, dove sogna di diventare uno scrittore di autobiografie. Qui conoscer\u00e0 alcune persone fra cui Sydney, con cui avr\u00e0 una relazione altalenante e il suo amico Wesley, che gli sar\u00e0 spesso d'aiuto e prodigo di consigli.\nProduzione.\nNel 2013 il progetto era nelle mani di Sony Pictures e Chernin Entertainment, con Theodore Melfi nel ruolo di regista e sceneggiatore. Nel luglio 2020, con l'abbandono di Melfi, i diritti del film sono passati ad Amazon Studios.\nLe riprese del film sono iniziate il 22 febbraio e sono terminate il 14 aprile 2021.\nPromozione.\nIl primo trailer del film \u00e8 stato diffuso il 14 ottobre 2021.\nDistribuzione.\nIl film \u00e8 stato presentato al BFI London Film Festival il 10 ottobre 2021 e distribuito limitatamente nelle sale cinematografiche statunitensi a partire dal 17 dicembre 2021 e su Prime Video dal 7 gennaio 2022."}
{"id": "9152551", "revid": "309289", "url": "https://it.wikipedia.org/wiki?curid=9152551", "title": "Sudogda (fiume)", "text": "La Sudogda () \u00e8 un fiume della Russia europea, affluente di destra della Kljaz'ma (bacino del Volga). Scorre nell'Oblast' di Vladimir. \nDescrizione.\nIl fiume si forma vicino al villaggio di Lazarevka (distretto di Gus'-Chrustal'nyj). La corrente del fiume \u00e8 piatta e scorre fra boschi generalmente in direzione nord. Soprattutto nella parte alta scorre fra prati e le sponde sono paludose. Sfocia nel fiume Kjaz'ma a 275 km dalla sua foce, vicino al villaggio di Spas-Kupali\u0161\u010de (distretto di Sudogodskij). Il fiume ha una lunghezza di 116\u00a0km. L'area del suo bacino \u00e8 di 1\u00a0900\u00a0km\u00b2. Lungo il suo corso c'\u00e8 la citt\u00e0 di Sudogda e il villaggio di Lavrovo. L'affluente maggiore \u00e8 la Vojninga (lungo 55\u00a0km) proveniente dalla sinistra idrografica."}
{"id": "9152555", "revid": "1305887", "url": "https://it.wikipedia.org/wiki?curid=9152555", "title": "Raven Darkh\u00f6lme", "text": ""}
{"id": "9152559", "revid": "6923", "url": "https://it.wikipedia.org/wiki?curid=9152559", "title": "Giovanni Campiglio", "text": "Biografia.\nSe ne ipotizza un'origine milanese; una sua ricostruzione biografica \u00e8 stata tentata da Alessandro Visconti in \"A proposito della parentela e della discendenza di Giovanni Campiglio letterato milanese\".\nAttivo a Milano nella prima met\u00e0 del XIX secolo, fu autore di opere e romanzi storici di ambientazione prevalentemente milanese, fra questi si annoverano:"}
{"id": "9152560", "revid": "290351", "url": "https://it.wikipedia.org/wiki?curid=9152560", "title": "Chucky (serie televisiva)", "text": "Chucky \u00e8 una serie televisiva horror creata da Don Mancini e basata sul franchise de \"La bambola assassina\". La serie funge da sequel a \"Il culto di Chucky\", il settimo film del franchise ed \u00e8 interpretata da Brad Dourif, che riprende il suo ruolo di voce del personaggio titolare, insieme a Fiona Dourif, Alex Vincent, Christine Elise McCarthy e Jennifer Tilly che tornano per il loro ruoli dei film precedenti. Il cast include anche Zackary Arthur, Teo Briones, Alyvia Alyn Lind, Bj\u00f6rgvin Arnarson, Lexa Doig e Devon Sawa.\nInterpretata principalmente da adolescenti e pubblicizzata come una storia \"coming of rage\", la serie affronta temi legati alla sessualit\u00e0, al bullismo, alla vita domestica e all'omicidio.\nSviluppata da Syfy e USA Network, la serie segue Chucky mentre commette una serie di misteriosi omicidi in una tranquilla citt\u00e0 degli Stati Uniti. Il creatore della serie Mancini e lo scrittore David Kirschner sono entrambi produttori esecutivi della serie, insieme a Nick Antosca, Harley Peyton ed Alex Hedlund. La serie \u00e8 stata presentata in anteprima su Syfy e USA Network il 12 ottobre 2021. Ha ricevuto recensioni generalmente positive da parte della critica.\nA novembre 2021, la serie \u00e8 stata rinnovata per una seconda stagione che sar\u00e0 presentata in anteprima nel 2022.\nTrama.\nDopo gli eventi de \"Il culto di Chucky\", ritroviamo nella piccola citt\u00e0 natale di Charles Lee Ray un mercatino sul quale vi \u00e8 una bambola Good Guy acquistata da Jake, un ragazzino quattordicenne con problemi a relazionarsi coi compagni di scuola e in conflitto con il padre a causa della sua omosessualit\u00e0. Dopo una serie di avvenimenti che mettono il ragazzo in situazioni difficili, si scopre che il bambolotto, Chucky, \u00e8 vivo ed \u00e8 tornato nel posto in cui \u00e8 nato con uno scopo e con molta voglia di mietere vittime.\nAndy Barclay, sulle tracce delle bambole e della persona in cui Chucky ha trasferito parte della sua anima, torna assieme a Kyle con l'intento di ucciderlo una volta per tutte disposto a porre fine all'incubo. Anche Tiffany, amante e complice di Chucky, fa ritorno.\nIn ogni puntata c'\u00e8 una serie di flashback che mostra il passato di Charles Lee Ray e, in parte, di Tiffany.\nProduzione.\nSviluppo.\nIl 29 gennaio 2019, venne annunciato che la serie, creata da Don Mancini, era in sviluppo su Syfy. Mancini doveva anche fungere da produttore esecutivo insieme a David Kirschner e Nick Antosca. L'11 gennaio 2020, durante la presentazione di NBCUniversal al TCA Winter Press Tour a Pasadena, in California, \u00e8 stato annunciato che Syfy aveva dato alla produzione un ordine diretto alla serie, con Harley Peyton che doveva servire come produttore esecutivo insieme a Mancini, Kirschner e Antosca. La Universal Content Productions venne coinvolta nella produzione della serie. La serie \u00e8 stata presentata in anteprima il 12 ottobre 2021. Mancini ha scritto diversi episodi della prima stagione e ha diretto il primo episodio.\nMancini, che ha iniziato a lavorare per la televisione nella serie \"Hannibal\", ha voluto \"reinventare\" il franchise di \"Chucky\" portandolo in questo formato, e successivamente espandere il suo fandom. Egli ha adottato un approccio un po' autobiografico al personaggio di Jake, un adolescente gay il cui padre non accetta la \"fiorente identit\u00e0 sessuale e romantica\" del ragazzo. Il regista cita questo conflitto come riferito alla propria adolescenza. La serie \u00e8 un sequel diretto de \"Il culto di Chucky\" (2017), in cui il finale cliffhanger mette il personaggio titolare \"sulla strada di un'esplorazione sessuale\" dopo aver trasferito la sua anima in un corpo femminile. Come innovazione per il personaggio, Chucky \u00e8 anche usato come \"metafora\" del bullo della vita reale, fingendosi \"affascinante [e] divertente\" (quello che Mancini chiamava \"il bullo definitivo\"). Rendendolo vicino a Jake, le cui lotte sono legate a quelle della comunit\u00e0 LGBT, la serie riconosce anche che \"Chucky stesso ha un bambino queer\" (Glen/Glenda, da \"Il figlio di Chucky\"). Secondo Jon O'Brien di Decider, \"i personaggi queer sono stati un pilastro de \"La bambola assassina\" sin dallo sfortunato David (Gordon Michael Woolvett) de \"La sposa di Chucky\" del 1998\".\nCon otto ore per esplorare diversi lati della storia, Mancini ha visto l'opportunit\u00e0 di chiarire il passato dell'assassino e rispondere alle domande che i fan si erano posti, come chi era la sua prima vittima e come ha incontrato la sua sposa Tiffany. Mentre lavorava alla serie, Mancini era preoccupato per il potenziale impatto che il reboot del 2019 di \"La bambola assassina\" avrebbe potuto avere sul franchise, ipotizzando che, se fosse stato un successo, la Universal Pictures avrebbe potuto decidere di abbandonare l'originale continuit\u00e0 della serie. Fortunatamente per Mancini, il film reboot non \u00e8 stato il successo che la Universal si aspettava e non ne \u00e8 stato prodotto un sequel. \nIl 29 novembre 2021, USA Network e Syfy hanno rinnovato la serie per una seconda stagione che sar\u00e0 presentata in anteprima nel 2022.\nCasting.\nIl primo teaser dello show, pubblicato il 15 luglio 2020, ha rivelato che Brad Dourif avrebbe ripreso il suo ruolo nel doppiare Chucky. Tra marzo e aprile dell'anno successivo, \u00e8 stato confermato che molti altri attori gi\u00e0 legati al franchise avrebbero avuto ruoli ricorrenti nella serie, tra cui Jennifer Tilly nel ruolo di Tiffany Valentine, Alex Vincent in quello di Andy Barclay, Christine Elise in quelo di Kyle e Fiona Dourif in quello di Nica Pierce. Devon Sawa venne scelto per interpretare i ruoli dei gemelli Lucas e Logan Wheeler, mentre Barbara Alyn Woods e Lexa Doig sono stati scelti per altri personaggi ricorrenti. Alla lista si sono aggiunti anche quattro attori adolescenti: Zackary Arthur nel ruolo di Jake, Teo Briones nel ruolo di Junior, Alyvia Alyn Lind in quello di Lexy e Bj\u00f6rgvin Arnarson in quello di Devon. Arthur, i cui genitori non gli hanno permesso di guardare film vietati ai minori da bambino, ha avuto la sua prima introduzione alla saga in preparazione per il suo ruolo. Arnarson ha detto a Screen Rant che, verso la fine delle riprese, Mancini gli si \u00e8 avvicinato e gli ha detto che avrebbe voluto aver scritto una versione leggermente diversa del suo personaggio, e forse interessarlo ai cabaret. Riguardo a Lexy, che si evolve dalla \"classica ragazza cattiva\" a qualcuno che si preoccupa per gli altri, Alyn Lind ha dichiarato: \"Volevo solo assicurarmi che sapesse esattamente cosa voleva in ogni momento [...] Volevo rendere questo molto chiaro\".\nRiprese.\nLe riprese della serie dovevano iniziare nell'autunno del 2020, ma sono state ritardate a causa della pandemia di COVID-19. \nLe riprese sono iniziate ufficialmente il 29 marzo 2021 e si sono concluse l'11 agosto 2021 a Toronto, Ontario, Canada. \nIl parcheggio di Square One a Mississauga \u00e8 stato utilizzato come \"campo base\" per la produzione. Tony Gardner e Peter Chevako hanno sviluppato il look di Chucky con l'obiettivo di farlo sembrare esattamente come in \"La bambola assassina 2\". Questo perch\u00e9, dal punto di vista di Mancini, il primo sequel sembra essere il preferito in generale dai fan. Ci sono voluti un gruppo di sei o sette burattinai per far muovere Chucky, che rappresenta il 99,5% delle azioni della bambola, secondo Mancini, che ha espresso la sua preferenza per fare le cose praticamente rispetto all'utilizzo di immagini generate al computer. Gli effetti digitali sono stati usati solo per cancellare i burattinai dallo schermo o qualsiasi strumento richiesto dall'animatronic, come aste o cavi. Un bambino di nome Jacob a volte si esibiva come un sosia.\nPromozione e trasmissione.\nPubblicizzato come una storia di \"coming of rage\", \"Chucky\" \u00e8 stato presentato in anteprima contemporaneamente su Syfy e USA Network il 12 ottobre 2021. Prima della premiere, entrambi i canali hanno pubblicato diversi poster e video promozionali, incluso uno in cui Chucky ricostruisce il trailer del film \"Magic - Magia\" del 1978 con il suo classico canto voodoo a Damballa. A giugno, Syfy ha presentato la maratona \"Pride of Chucky\", composta da sei degli otto film de franchise \"La bambola assassina\", per celebrare il mese dell'orgoglio LGBTQ+. L'8 ottobre, Don Mancini, Zackary Arthur, Jennifer Tilly ed Alex Vincent hanno partecipato al New York Comic Con, dove \u00e8 stato esposto un camioncino dei gelati con il marchio \"Good Guys\". Nello stesso evento si \u00e8 tenuta anche la proiezione del primo episodio della serie.\nLa serie \u00e8 diventata disponibile per lo streaming su Peacock dopo il finale della prima stagione il 1 dicembre \n2021. Una settimana dopo la prima americana, \"Chucky\" ha debuttato su Showcase in Canada il 19 ottobre 2021. \u00c8 disponibile anche su Star+ per tutta l'America Latina, 9Now in Australia e su Sky Max nel Regno Unito e in Irlanda.\nIn Italia la serie va in onda in prima visione assoluta su Italia 1 dal 14 gennaio 2022.\nAccoglienza.\nCritica.\nSu Rotten Tomatoes, la serie ha un punteggio di approvazione del 90% basato su 31 recensioni della critica, con una valutazione media di 6,9/10. Il consenso critico del sito web recita: \"Un dannato buon momento che trae grande beneficio dal ritorno di Brad Dourif, \"Chucky\" potrebbe non suonare bene per i non fan, ma i devoti del franchise troveranno il suo umorismo assurdo e l'orrore creativo molto intatto sul piccolo schermo.\" Metacritic ha assegnato alla serie un punteggio medio ponderato di 70 su 100 basato su 10 recensioni critiche, indicando \"recensioni generalmente favorevoli\".\nRecensioni precedenti, che si sono concentrate sui primi quattro episodi che sono stati inviati alla critica, hanno commentato come il franchise \u00e8 stato adattato al formato televisivo. Alex McLevy di \"The A.V. Club\" ha detto che la serie \"conserva tutta la propensione [di Chucky] per le uccisioni grottesche e l'umorismo giovanile e acido\", e che \"quando lo strano mix di sensibilit\u00e0 funziona, [lo spettacolo] pu\u00f2 essere dafficamente divertente\".\nIl critico televisivo Daniel Fienberg trova il franchise \"pi\u00f9 divertente che spaventoso\", con questo installamento ancora inclinato verso questo; scrivendo per \"The Hollywood Reporter\", ha affermato che \"la serie offre solidit\u00e0\" quando si tratta di mostrare Chucky in azione, sebbene sia \"un po' snervante quando mostra come gli umani interagiscono con la bambola\". Allison Keene di \"Paste\" lo ha descritto come \"sorprendentemente caldo in termini di atmosfera e direzione\", mentre Steven Scaife di \"Slant\" l'ha definita una \"serie divertente e assurda che genera simpatia e shock\", affermando anche: \"Crea un mondo di ragazzi malleabili e alienati, rovinati in varia misura dai loro genitori, e quindi esprime il pericolo di ci\u00f2 che trovano una volta respinti\".\nGiudizi.\nSecondo Nielsen Media Research, nella sua prima settimana lo show ha attirato un totale di 4,4 milioni di telespettatori, met\u00e0 dei quali nella fascia demografica 18-49 anni. \u00c8 stata una delle prime pi\u00f9 apprezzate del 2021 nella televisione via cavo. Con gli episodi che in seguito hanno debuttato gratuitamente sui canali YouTube ufficiali di Syfy e USA Network, \"Chucky\" ha anche raccolto 2,9 milioni di visualizzazioni combinate negli Stati Uniti, entro il 25 ottobre. Sebbene fosse la seconda nuova serie TV pi\u00f9 richiesta alla fine di novembre, il sesto episodio ha registrato un calo del 10,9% delle visualizzazioni con l'avvicinarsi del periodo natalizio. Il penultimo episodio della prima stagione, \"Twice the Grieving, Double the Loss\", \u00e8 stato visto da 0,348 milioni di telespettatori su USA Network e 0,350 milioni su Syfy, il che significa un aumento delle visualizzazioni rispetto all'episodio precedente."}
{"id": "9152561", "revid": "110157", "url": "https://it.wikipedia.org/wiki?curid=9152561", "title": "La catena d'Adone", "text": "La catena d'Adone \u00e8 l'unica opera sopravvissuta del compositore italiano Domenico Mazzocchi. Fu commissionata dal cardinale Ippolito Aldobrandini e rappresentata per la prima volta a Palazzo Conti, Roma, il 12 febbraio 1626. Il libretto, in un prologo e cinque atti, \u00e8 di Ottavio Tronsarelli e si basa su episodi del poema epico Adone di Giambattista Marino (1623).\nImportanza storica.\n\"La catena d'Adone\" fu un passo importante nello sviluppo dell'opera romana. La demarcazione tra recitativo e aria divenne pi\u00f9 netta in quest'opera mentre Mazzocchi cercava di sfuggire a quella che chiamava la \"monotonia\" dell'opera fiorentina.\nRuoli.\nIl prologo include Apollo (tenore) e Ciclopi. Alla prima, Adone \u00e8 stato cantato dal contralto 'artificiale' (cio\u00e8 controtenore) Lorenzo Sances. Falsirena \u00e8 stata cantata dal compositore e castrato Loreto Vittori.\nTrama.\nNel prologo, Apollo discende dalle nuvole e racconta che Venere ha abbandonato il marito, il dio Vulcano, per il giovane Adone. Nell'opera propriamente detta (tratta dai Canti XII e XIII del poema di Marino), Adone deve fuggire dall'ex amante di Venere, il dio Marte, e si rifugia nella terra della maga Falsirena, che si innamora di lui. Falsirena lo tiene prigioniero nel suo regno per mezzo di una catena magica e invisibile. Chiede a Plutone di scoprire chi \u00e8 l'amore di Adone, poi finge di essere Venere. Ma arriva la vera dea, che libera Adone e lega Falsirena a una roccia con la sua stessa catena."}
{"id": "9152563", "revid": "1318658", "url": "https://it.wikipedia.org/wiki?curid=9152563", "title": "Panagi\u014dt\u012bs Toundas", "text": "Biografia.\n\u00c8 nato a Smirne nel 1886, durante l'amministrazione ottomana, da una famiglia benestante che gli ha dato l'opportunit\u00e0 di dedicarsi totalmente alla musica fin da giovane.\nHa frequentato la Smyrneiki Estudiantina, la prestigiosa scuola musicale di Smirne dove si formavano i migliori orchestrali dell'Asia Minore partecipando a vari gruppi di musicisti con i quali ha effettuato numerose tourn\u00e9e all'estero esibendosi in paesi in cui erano insediate delle comunit\u00e0 etniche greche come Egitto, Etiopia, Grecia continentale e altri.\nDopo la dissoluzione dell'impero ottomano alla quale sono seguiti nel 1922 episodi violenti contro la comunit\u00e0 greca di Smirne da parte della milizie nazionaliste turche, Panagiotis Toundas si trasfer\u00ec definitivamente ad Atene dove, nei primi anni, ha suonato il mandolino come orchestrale in vari locali.\nSuccessivamente, nel 1924, assunse la direzione della filiale di Atene dell'Odeon organizzando una produzione discografica per la prima volta in Grecia e da questa posizione ha poi collaborato anche con quasi tutte le altre case discografiche in Grecia. \nNel 1931 fu nominato direttore artistico della casa discografica His Master's Voice dove rimase fino al 1940.\nI brani incisi su disco in questo lungo periodo sono circa 350 e sono stati interpretati dai pi\u00f9 celebri cantanti dell'epoca del genere rebetiko \ntra i quali Rita Abatzi, Roza Eskenazi, Marika Frantzeskopoulou, Kostas Nouros, Stellakis Perpiniadis, Kostas Roukounas e numerosi altri.\nMolte delle canzoni da lui composte sono state riscoperte e riportate alla ribalta postume negli anni '70 e vengono tuttora\neseguite da cantanti contemporanei."}
{"id": "9152588", "revid": "713714", "url": "https://it.wikipedia.org/wiki?curid=9152588", "title": "Chiesa di San Francesco (Avezzano)", "text": ""}
{"id": "9152590", "revid": "300067", "url": "https://it.wikipedia.org/wiki?curid=9152590", "title": "Vasa Stojkovi\u0107", "text": ""}
{"id": "9152591", "revid": "300067", "url": "https://it.wikipedia.org/wiki?curid=9152591", "title": "Vasa Stojkovic", "text": ""}
{"id": "9152592", "revid": "300067", "url": "https://it.wikipedia.org/wiki?curid=9152592", "title": "Darko Vujacic", "text": ""}
{"id": "9152595", "revid": "228587", "url": "https://it.wikipedia.org/wiki?curid=9152595", "title": "Arrate", "text": "Arrate \u00e8 una collina pirenaica che si trova nel comune spagnolo di \u00c9ibar (provincia di Guip\u00fazcoa), nei Paesi Baschi e inquadrata all'estremit\u00e0 occidentale del territorio comunale. Ha un'altitudine di 531 metri.\nAccanto alla sommit\u00e0, coronata da una grande croce in pietra, si trova un'area ricreativa che circonda il Santuario della Vergine di Arrate, che ospita il santo patrono di \u00c9ibar. L'area ricreativa ha, oltre a tavoli da picnic, diversi bar e ristoranti, nonch\u00e9 un hotel a due stelle, il tutto circondato da un bosco di faggi mokadas."}
{"id": "9152596", "revid": "111433", "url": "https://it.wikipedia.org/wiki?curid=9152596", "title": "Eric Bloodaxe", "text": ""}
{"id": "9152605", "revid": "300067", "url": "https://it.wikipedia.org/wiki?curid=9152605", "title": "Markus Loncar", "text": ""}
{"id": "9152606", "revid": "1863966", "url": "https://it.wikipedia.org/wiki?curid=9152606", "title": "Antonio Grifo", "text": "Biografia.\nSulla sua vita si hanno scarse notizie. Visse a Padova, Venezia e Milano tra il tardo Quattrocento e il primo Cinquecento. Fu probabilmente originario di Venezia, dove \u00e8 attestato un casato Grifo gi\u00e0 dal secolo precedente. Scrisse varie composizioni amorose per una Laura.\nDopo il 1477 fu esiliato dalla Serenissima Repubblica di Venezia, forse per la sua frequentazione della famiglia Sanseverino, filomilanese. Dopo la morte di Roberto Sanseverino, avvenuta nel 1487, Antonio segu\u00ec forse uno dei suoi figli a Milano, presso la corte di Ludovico il Moro, dove si stabil\u00ec. Le fonti lo indicano come \"Mess. Antonio Gri venetiano chonpagno d'Antonio Maria\", fratello minore di Galeazzo Sanseverino, quando, in occasione della giostra tenutasi nel 1491 per le nozze del Moro con Beatrice d'Este, Leonardo da Vinci disegn\u00f2 un costume per lui.\nGaspare Visconti lo elogi\u00f2 come poeta dal \"canto dolce\" e \"virt\u00f9\", di cui seguire le \"sacre orme\".\nVincenzo Calmeta lo annovera tra i letterati di corte, scrivendo che per \"uno Antonio Grifo, uomo in quella facult\u00e0 prestantissimo\" si tenevano quotidiane letture e commenti della Divina Commedia per volont\u00e0 della duchessa Beatrice, la quale ne era molto appassionata. \nAl Grifo si attribuisce infatti l'illustrazione di un incunabolo miniato della Divina Commedia curato dal francescano Pietro da Figino e datato al 1491. L'incunabolo, che contiene ritratti dei due fratelli Galeazzo e Fracasso Sanseverino, induce a credere che Antonio fosse particolarmente legato a questi due. L'originale \u00e8 conservato presso la biblioteca della Casa di Dante in Roma.\nI componimenti del suo canzoniere seguono le vicende del Moro e di Beatrice fino alla morte di quest'ultima (1497), in seguito alla quale \u00abogni cosa and\u00f2 in ruina e precipizio, e di lieto paradiso in tenebroso inferno la corte se converse, onde ciascun virtuoso a prender altro cammino fu astretto\u00bb. Antonio fu forse fra questi se, a seguito della caduta del ducato di Milano in mano francese (1500), i suoi versi encomiastici in onore del Moro lasciano il posto al rancore."}
{"id": "9152607", "revid": "827058", "url": "https://it.wikipedia.org/wiki?curid=9152607", "title": "Madrasa Al-Ashrafiyya", "text": "La madrasa Al-Ashrafiyya () \u00e8 una madrasa islamica costruita nel 1480-1482 dal sultano mamelucco al-Ashraf Qaytbay situata sul lato occidentale del Monte del Tempio nella Citt\u00e0 Vecchia di Gerusalemme. Sebbene solo una parte della struttura originale sia ancora in piedi oggi, \u00e8 un notevole esempio di architettura mamelucca.\nStoria.\nUna prima madrasa fu costruita dal sultano Khushqadam nel 1465. L'attuale struttura, tuttavia, fu completamente ricostruita da uno dei suoi successori, il sultano Qaytbay, dal quale prende il nome.\nQaytbay fu uno degli ultimi sultani dell'impero mamelucco. Succedette a Timurbugha all'et\u00e0 di 54 anni e regn\u00f2 per quasi 29, dal 1468 al 1496. \u00c8 particolarmente noto per essere stato uno dei pi\u00f9 grandi mecenati nel periodo mamelucco. Almeno 85 strutture furono costruite o restaurate in Egitto, Siria, Palestina e La Mecca.\nQaytbay vide la madrasa di Khushqadam nel 1475 e non ne fu molto colpito. Nel 1478, stanzi\u00f2 dei fondi per due nuovi progetti: la nuova madrasa Al-Ashrafiyya e una moschea a Gaza. La nuova madrasa di Qaytbay, fu costruita tra il 1480 e il 1482. Qaytbay reput\u00f2 che l'artigianato locale non fosse all'altezza e incaric\u00f2 dei costruttori e artigiani del Cairo di lavorare a questo progetto. Appena tre mesi dopo il completamento della madrasa, Qaytbay ordin\u00f2 di ricostruire il sabil a nord-est, dove si trova ancora oggi.\nUn forte terremoto distrusse gran parte del piano superiore della madrasa nel 1496. Oggi sono sopravvissute solo parti dei piani inferiori della struttura originale.\nArchitettura.\nLa madrasa fu costruita su due piani sul lato occidentale del Monte del Tempio, di fronte alla Cupola della Roccia. La facciata dell'edificio \u00e8 larga 25 metri e sporge sul porticato che corre lungo il confine occidentale della spianata. La madrasa \u00e8 situata tra il minareto di Bab al-Silsisa e quello di Bab al-Qattarin.\nLa madrasa aveva un grande cortile rettangolare. Il lato orientale del cortile era occupato da una loggia a tre arcate che, grazie alla sua posizione sopraelevata, consentiva una splendida vista sulla Cupola della Roccia. Gli alloggi per gli studenti erano disposti intorno a una terrazza costruita sull'adiacente madrasa Baladiyya.\nSecondo Muj\u012br al-D\u012bn al-'Ulaym\u012b, uno storico dell'epoca, la madrasa era il terzo gioiello della Spianata delle Moschee, dopo la Moschea al-Aqsa e la Cupola della Roccia."}
{"id": "9152608", "revid": "729019", "url": "https://it.wikipedia.org/wiki?curid=9152608", "title": "Battaglia di Pinkie", "text": "La battaglia di Pikie, nota anche come battaglia di Pinkie Cleugh, fu uno scontro che ebbe luogo il 10 settembre 1547 sulle rive del fiume Esk nei pressi di Musselburgh, in Scozia. Questa fu l'ultima battaglia \"alla picca\" combattuta tra Inghilterra e Scozia prima dell'unione delle due Corone ad inizio Seicento. Fu parte del conflitto noto come \"brutale corteggiamento\" ed \u00e8 considerata la prima battaglia moderna nelle isole britanniche. Fu una sconfitta catastrofica per la Scozia, dove divenne nota col soprannome di \"sabato nero\". Un resoconto altamente dettagliato ed illustrato della battaglia venne composto da un testimone oculare inglese, lo storico William Patten, che lo pubblic\u00f2 a Londra come propaganda appena quattro mesi dopo lo svolgimento dello scontro.\nAntefatto.\nNegli ultimi anni del suo regno, re Enrico VIII d'Inghilterra tent\u00f2 di assicurarsi l'alleanza della Scozia tramite il matrimonio tra l'infante Maria di Scozia e suo figlio, il futuro re Edoardo VI. Quando la diplomazia fall\u00ec questo scopo e la Scozia punt\u00f2 invece sulla sua tradizionale alleanza con la Francia, il re d'Inghilterra lanci\u00f2 un assalto alla Scozia che divenne noto come \"brutale corteggiamento\". La guerra aveva anche degli aspetti religiosi; alcuni scozzesi si opponevano all'alleanza coi riformati inglesi. Nel corso della battaglia, infatti, spesso gli scozzesi invirono contro i loro nemici chiamandoli \"eretici\", \"senza Dio\". Il conte di Angus, il quale si disse che giunse sul campo in compagnia di monaci e picchieri dalle Lowlands, aveva al suo seguito almeno 18.000 uomini.\nQuando Enrico VIII mor\u00ec nel 1547, Edward Seymour, zio materno di Edoardo VI, divenne Lord Protettore e duca di Somerset con, almeno inizialmente, poteri illimitati. Questi persegu\u00ec una politica atta a cercare a tutti i costi un'alleanza con la Scozia richiedendo sia il matrimonio tra Maria ed Edoardo, sia l'adesione della chiesa scozzese all'anglicanesimo inglese. A settembre del 1547, venne chiamato aguidare in Scozia un esercito ben equipaggiato col supporto di una notevole flotta. Il conte di Arran, reggente scozzese a quel tempo, venne informato del fatto da diverse lettere inviategli da Adam Otterburn, suo rappresentante a Londra, che aveva notato i preparativi degli inglesi. Otterburn ebbe modo inoltre di vedere le armature per l'esercito inglese progettate nel laboratorio di Greenwich dall'artista italiano Niccol\u00f2 da Modena.\nLa campagna militare.\nL'esercito del duca di Somerset era in parte composto da soldati di leva armati con archi lunghi e picche come era accaduto per la battaglia di Flodden di tre anni prima. Ad ogni modo, fu lo stesso duca a ritenere necessario pagare anche diverse migliaia di mercenari tedeschi, in prevalenza archibugieri, e provvedere anche un ricco treno di artiglieria, oltre a un contingente di cavalieri spagnoli e italiani che si presentarono al comando di don Pedro de Gamboa. La cavalleria inglese, nel complesso, era sottoposta al comando di lord Grey of Wilton nelle sue funzioni di Gran Maresciallo, mentre la fanteria era comandata dal conte di Warwick, dal lord Dacre di Gillesland e dallo stesso Somerset. Lo storico William Patten, ufficiale all'epoca nell'esercito inglese, disse che questi uomini in tutto raggiungevano la cifra di 16.800 militari con al seguito 1400 tra pionieri e lavoratori.\nIl duca di Somerset avanz\u00f2 lungo la costa orientale della Scozia per mantenere il contatto con la sua flotta e ottenerne rifornimenti. Gli inglesi riuscirono a catturare il castello di Innerwick ed il castello di Thornton.\nAd ovest, un'altra forza inglese composta da 5000 uomini al comando di Thomas Wharton e dal dissidente scozzese conte di Lennox aveva intrapreso la sua marcia verso nord. L'8 settembre questi presero Castlemilk in Annandale e bruciarono Annan dopo una piccola schermaglia presso la chiesa locale che era stata fortificata.\nPer opporsi agli inglesi a sud di Edimburgo, il conte di Arran aveva raccolto personalmente un grande esercito, composto essenzialmente da picchieri e da arcieri delle Highlands. Il conte di Arran poteva contare anche su un certo numero di cannoni, ma questi erano apparentemente meno mobili di quelli del duca di Somerset, pur avendo dato prova di notevole efficienza all'assedio del castello di St Andrews.\nLa cavalleria degli scozzesi era composta da solo 2000 cavalli equipaggiati in maniera leggera, al comando del conte di Home. La fanteria ed i picchieri erano sottoposti al comando del conte di Angus, del conte di Huntly e dello stesso conte di Arran. Secondo Huntly, l'esercito scozzese era composto da 22.000-23.000 uomini, mentre le fonti inglesi giunsero a contarne 36.000 in tutto.\nArran occup\u00f2 le alture lungo la riva occidentale del fiume Esk per sbarrare l'avanzata al duca di Somerset. Il Firth of Forth si trovava sul fianco sinistro e vennero costruite delle fortificazioni per posizionare al meglio cannoni e archibugi. Alcuni cannoni vennero puntati sul Forth per mantenere a distanza le navi da guerra inglesi.\nPreludio.\nIl 9 settembre parte dell'esercito di Somerset occup\u00f2 Falside Hill (il castello di Falside oppose una leggera resistenza), a sole 3 miglia dalla posizione di Arran. In un gesto cavalleresco, il conte di Home condusse 1500 cavalieri nei pressi dell'accampamento inglese sfidando il comandante al combattimento con un numero eguale di uomini. Il duca di Somerset, ad ogni modo, si disse contrario a questo genere di accordi, mentre lord Grey accett\u00f2 la sfida e si antepose agli scozzesi con 1000 fanti pesantemente armati e 500 lancieri leggeri. I cavalieri scozzesi vennero pesantemente colpiti ed inseguiti per 3 miglia. In quest'azione il conte di Arran perse gran parte della sua cavalleria. Gli scozzesi persero circa 800 uomini. Lord Home venne pesantemente ferito ed i suoi figli vennero presi prigionieri.\nSul finire del giorno, il duca di Somerset invi\u00f2 un distaccamento dei suoi uomini con dei cannoni ad occupare le alture di Inveresk che dominavano la posizione degli scozzesi. Nel corso della notte, il duca ricevette altre due anacronistiche sfide da parte del conte di Arran: una era un duello personale, l'altra era la sfida tra venti campioni per parte. Il duca di Somerset rigett\u00f2 ancora una volta quelle proposte che, a parer suo, erano da considerarsi medievali e indegne di una guerra definibile moderna.\nLa battaglia.\nLa mattina di sabato 10 settembre, il duca di Somerset fece avanzare i propri uomini cercando la posizione migliore dove piazzare l'artiglieria al suo seguito. Per tutta risposta, il conte di Arran mosse il suo esercito lungo il fiume Esk ed avanz\u00f2 rapidamente per incontrare i suoi nemici, probabilmente pensando in maniera erronea che questi stessero cercando di raggiungere le loro navi di trasporto per ritirarsi. Il conte di Arran sapeva di essere superato dal nemico in quanto ad artiglieria e pertanto cerc\u00f2 di combattere gli inglesi prima che questi potessero predisporre i propri cannoni.\nL'ala sinistra del conte di Arran si trov\u00f2 cos\u00ec per\u00f2 esposta al fuoco delle navi inglesi dalla spiaggia. La loro avanzata li port\u00f2 inoltre troppo fuori dal raggio d'azione della propria artiglieria, che quindi non poteva pi\u00f9 proteggere gli scozzesi ora.\nSull'altro fronte, il duca di Somerset impieg\u00f2 la propria cavalleria per ritardare l'avanzata degli scozzesi. La cavalleria inglese era in svantaggio in quanto avevano lasciato le armature al campo per avere una maggiore mobilit\u00e0. I picchieri scozzesi li respinsero, infliggendo pesanti perdite. Lo stesso lord Grey venne ferito da una picca alla gola ed alla bocca. A un certo punto, i picchieri scozzesi circondarono sir Andrew Flammack, il portabandiera del re, e questi venne salvato solo per intervento di sir Ralph Coppinger.\nL'esercito scozzese era in stallo e sotto pesante fuoco nemico da tre fronti, dalle navi, dall'artiglieria da campo e dagli archibugieri e dagli arcieri inglesi, senza avere la possibilit\u00e0 di rispondere adeguatamente. Gli inglesi nel frattempo si riorganizzarono e piazzarono 300 soldati veterani al comando di Sir John Luttrell a fronteggiarli. Molti scozzesi vennero massacrati nella ritirata o annegarono cercando di attraversare a nuoto il fiume Esk.\nIl testimone oculare William Patten cos\u00ec descrisse le perdite subite dagli scozzesi:\nResoconto della battaglia da parte dell'ambasciatore imperiale.\nL'ambasciatore imperiale Fran\u00e7ois van der Delft si port\u00f2 alla corte di re Edoardo VI al palazzo di Oatlands dove seppe della notizia della battaglia da William Paget. Van der Delft scrisse a Maria d'Ungheria una propria versione dei fatti, datata al 19 settembre. Egli descrisse le schermaglie della cavalleria il giorno prima della battaglia. Aveva sentito dai testimoni che il giorno prima dello scontro, quando gli inglesi avevano avvistato la formazione scozzese, furono proprio i cavalieri scozzesi ad avanzare senza le proprie cavalcature, a piedi, e ad incrociare le lance col nemico in formazione compatta. Van der Delft riport\u00f2 di aver saputo dal conte di Warwick che questi tent\u00f2 di attaccare gli scozzesi dal retro utilizzando dei fuochi come diversivo. Quando venne attaccata anche la retroguardia, per\u00f2, gli scozzesi fuggirono.Il resto dell'esercito scozzese a quel punto abbandon\u00f2 il resto del campo di battaglia.\nVan der Delft scrisse una breve descrizione dello scontro per il principe Filippo di Spagna datata 21 ottobre. Nel suo racconto egli enfatizz\u00f2 come gli scozzesi avessero tentato sul campo di cambiare strategia per battere il nemico, passando il fiume con l'intento di occupare due colline per accerchiare il nemico, ma venne successivamente colto dal panico dall'avanzare degli inglesi e si diede alla fuga. Un'altra lettera da cui \u00e8 stato possibile derivare delle informazioni sulla battaglia venne inviata dal vescovo John Hooper in Svizzera, al predicatore riformato Henry Bullinger. Hooper menzion\u00f2 nel suo scritto di come gli scozzesi avessero dovuto abbandonare la loro artiglieria sul campo in quanto gli arcieri comandati dal conte di Warwick li minacciavano gravemente e quando questi cambiarono posizione perch\u00e9 avevano il sole nei loro occhi, il tutto fin\u00ec in una disfatta. 15.000 furono le perdite per gli scozzesi, con 2000 prigionieri e sempre secondo le sue stime 17.000 erano gli inglesi contro 30.000 soldati dell'esercito dei loro nemici. \u00c8 evidente come in quest'ultimo resoconto fossero notevoli le esagerazioni a fini propagandistici.\nConseguenze.\nPer quanto avessero subito una pesante sconfitta, gli scozzesi si rifiutarono di deporre le armi di fronte al nemico. La regina Maria, poco pi\u00f9 che infante, venne rapita e portata in Francia per essere consegnata al giovane delfino, Francesco di Francia. Il duca di Somerset occup\u00f2 coi suoi uomini diversi fortilizi scozzesi e gran parte delle Lowlands ma, senza una pace duratura, queste guarnigioni costituirono unicamente una spesa per il governo."}
{"id": "9152612", "revid": "287204", "url": "https://it.wikipedia.org/wiki?curid=9152612", "title": "La Flora (opera)", "text": "La Flora, o vero Il natal de' fiori \u00e8 un'opera in un prologo e cinque atti composta da Marco da Gagliano e Jacopo Peri su libretto di Andrea Salvadori. Fu rappresentata per la prima volta il 14 ottobre 1628 al Teatro Mediceo di Firenze per celebrare il matrimonio di Margherita de' Medici e Odoardo Farnese, duca di Parma. Basato sulla storia di Clori e Zefiro nel libro V dei \"Fasti\" di Ovidio, il libretto di Salvadori contiene molti riferimenti allegorici al potere politico, alla bellezza della Toscana e alla forza della dinastia dei Medici. La partitura de \"La Flora\" \u00e8 una delle uniche due ancora esistenti delle 14 opere pubblicate da Gagliano. Molte delle arie di quest'opera sono ancora eseguite in concerto.\nL'opera.\nIl libretto de \"La Flora\" fu scritto da Andrea Salvadori. Questi era al servizio dei Medici come poeta di corte fin dal 1616, e aveva fornito i testi e i libretti per numerosi spettacoli musicali, sia sacri che profani. L'opera che aveva originariamente progettato per le celebrazioni del matrimonio era \"Iole ed Ercole\" per la quale Jacopo Peri aveva gi\u00e0 composto la musica nel 1627. Tuttavia, in quel periodo Salvadori era impegnato in una discussione con la cantante e compositrice Francesca Caccini. Secondo i resoconti contemporanei, la Caccini si vendic\u00f2 convincendo Maria Magdalena e sua figlia che il soggetto di \"Iole ed Ercole\" poteva essere interpretato come il desiderio di Margherita di controllare il suo nuovo marito. Salvadori dovette scrivere un nuovo libretto, questa volta basandolo sul racconto della ninfa dei campi Clori e del dio del vento Zefiro come narrato nel libro V dei \"Fasti\" di Ovidio. (La versione di Ovidio attribuiva l'origine della dea Flora al matrimonio di Zefiro e Clori). Marco da Gagliano, che aveva precedentemente collaborato con Salvadori su diverse opere, compose tutta la musica per \"La Flora\" a parte quella cantata da Clori, che fu composta da Jacopo Peri.\nMaria Maddalena ebbe un ruolo attivo nella produzione dell'opera. Assistette alle prove e, secondo il musicologo Kelley Harness, potrebbe aver contribuito allo sviluppo della trama. Infatti la trama contiene molti riferimenti allegorici al trasferimento del potere politico, alla bellezza della Toscana e alla forza della dinastia dei Medici.\n\"La Flora\" fu rappresentata il 14 ottobre 1628, tre giorni dopo le nozze di Margherita de' Medici e Odoardo Farnese, e fu l'ultimo grande spettacolo andato in scena al Teatro Mediceo. La sontuosa produzione fu ideata da Alfonso Parigi, che realizz\u00f2 anche le incisioni delle scene principali dell'opera per illustrare il libretto che fu pubblicato nello stesso anno. \nTrama.\nAmbientazione: La campagna Toscana nell'antichit\u00e0\nImeneo canta le lodi dei novelli sposi Margherita de' Medici e Odoardo Farnese e dei rispettivi ducati, Toscana e Parma. Augura loro un matrimonio lungo, felice e fertile e offre, per loro gioia, la storia d'amore di Clori e Zefiro.\nMercurio evoca la dea della terra, Berecinzia. Una montagna si apre lentamente e lei appare nella sua grotta. Mercurio annuncia il decreto di Giove per cui la Terra avr\u00e0 fiori, come i cieli hanno le stelle, e che questi fiori nasceranno dall'unione di Clori, una ninfa dei campi toscani, e Zefiro, dio del vento di primavera. Zefiro racconta a Venere il suo amore per Clori. Lei promette che il suo desiderio amoroso avr\u00e0 successo. Amore (Cupido) esprime il suo disappunto e giura di contrastare Zefiro. Venere lo manda via. Pane (Pan) insegue Corilla, una ninfa amica di Clori. Corilla lo respinge a causa della sua bruttezza e proclama il suo amore per il pastore Lirindo. Pane \u00e8 furioso e incolpa Amore. Tritone e Nereide protestano con Pane e cantano le lodi di Amore, Venere e Sole mentre eseguono una danza.\nZefiro corteggia Clori, ma lei racconta che ha rinunciato all'amore e vuole emulare la casta dea Diana. Amore si lamenta amaramente con Mercurio di Venere che usurpa il suo potere di determinare chi si innamora. Mercurio convoca le Tre Grazie e insieme cantano una ninna nanna, \"Dormi, Amore\". Non appena si addormenta, Mercurio si allontana con i suoi archi, frecce e la sua torcia. I satiri si avvicinano ad Amore e ballano mentre lo ridicolizzano per aver permesso che le sue armi venissero rubate.\nCorilla canta del suo amore per Lirindo, \"Io era pargoletta\". Arriva Lirindo, e canta pure lui il suo amore per Corilla. Quindi Corilla dice a Lirindo che Clori \u00e8 ora profondamente innamorata di Zefiro e si chiede cosa abbia portato al cambiamento della sua amica. Lirindo spiega che Mercurio aveva portato le armi rubate di Amore a Venere, e che lei le aveva usate per far innamorare Clori di Zefiro. Sentendo questo, Amore affronta Venere chiedendo indietro le sue armi, ma lei gli dice che ha dato l'arco d'oro a Giove, ha gettato l'arco di piombo in mare e ha tenuto per s\u00e9 la torcia. Infuriato, Amore discende da Ade e porta la Gelosia sulla Terra. Pane si lamenta ancora una volta con Tritone per la perfidia e l'odio delle donne. Un coro di Amorini arriva per schernire Pane mentre cantano e ballano intorno a lui.\nSu istigazione di Amore, Pane dice falsamente a Clori che Zefiro le \u00e8 stato infedele. Affranta, lei scaccia Zefiro, lasciando le terre toscane nella morsa di Austro e Borea, gli dei del nord e del sud. Il cielo si oscura e scendono enormi tempeste con tuoni, fulmini e grandine. Le Napee e le Nereidi lamentano la rovina dei campi e delle foreste, e fuggono. L'atto si conclude con una violenta danza delle Tempeste.\nGli dei intervengono per ristabilire l'ordine. Giove restituisce l'arco d'oro ad Amore e Nettuno gli riporta quello plumbeo che Venere aveva gettato in mare. Clori lamenta il suo destino, contrapponendolo alla felicit\u00e0 di Corilla e Lirindo ed esprime il suo desiderio di morte in \"Fortunata Corilla\". Alla sollecitazione di Venere e Mercurio, Amore realizza il suo errore e dice a Clori che Zefiro le \u00e8 sempre stato fedele. L'amore di Clori e Zefiro viene ripristinato, e torna la primavera. Amore piange. Le sue lacrime scendono sulla Terra e compaiono i fiori. Zefiro d\u00e0 a Clori un nuovo nome, Flora, e la trasforma nella dea della primavera e dei fiori. Poi canta della futura grandezza di Firenze. Apollo appare in sella a Pegaso mentre le Muse portano la Fontana Ippocrena per innaffiare i fiori. Apollo loda il giglio, simbolo sia di Firenze che della Casa dei Farnese. L'opera si conclude con la Danza dell'Aura."}
{"id": "9152613", "revid": "767487", "url": "https://it.wikipedia.org/wiki?curid=9152613", "title": "Black Phone", "text": "Black Phone (\"The Black Phone\") \u00e8 un film del 2021 diretto da Scott Derrickson.\nIl film, con protagonista Ethan Hawke, \u00e8 l'adattamento cinematografico del racconto del 2004 \"The Black Phone\", scritto da Joe Hill, presente nella raccolta \"Ghosts\".\nProduzione.\nNell'ottobre 2020 viene annunciato il progetto della Blumhouse Productions: un adattamento del racconto di Joe Hill, con Scott Derrickson regista e co-sceneggiatore insieme a C. Robert Cargill.\nRiprese.\nLe riprese del film sono iniziate il 9 febbraio 2021 sotto il titolo di lavorazione \"Static\", e si sono svolte nella Carolina del Nord tra Wilmington, e le contee di New Hanover, Brunswick e Columbus.\nIl budget del film \u00e8 stato di 18,8 milioni di dollari.\nPromozione.\nIl primo trailer del film \u00e8 stato diffuso il 13 ottobre 2021.\nDistribuzione.\nIl film \u00e8 stato presentato al Fantastic Fest di Austin il 25 settembre 2021, distribuito nelle sale cinematografiche statunitensi a partire dal 24 giugno 2022 e dopo quarantacinque giorni su Peacock TV."}
{"id": "9152627", "revid": "1564499", "url": "https://it.wikipedia.org/wiki?curid=9152627", "title": "Strada statale 90 dir", "text": ""}
{"id": "9152628", "revid": "458786", "url": "https://it.wikipedia.org/wiki?curid=9152628", "title": "Tim Lemperle", "text": "Caratteristiche tecniche.\n\u00c8 un esterno destro.\nCarriera.\nCresciuto nel settore giovanile del , debutta in prima squadra il 27 giugno 2020 in occasione dell'incontro di Bundesliga perso 6-1 contro il .\nStatistiche.\n\"Statistiche aggiornate al 15 ottobre 2021\"."}
{"id": "9152632", "revid": "729019", "url": "https://it.wikipedia.org/wiki?curid=9152632", "title": "Battaglia di Glasgow (1544)", "text": "La battaglia di Glasgow del 1544 fu uno scontro avvenuto il 16 marzo 1544 nell'ambito del fatto storico noto come Brutale corteggiamento, all'interno delle guerre anglo-scozzesi. Sempre nel 1544, ma a maggio, vi fu una seconda battaglia a Glasgow tra il conte di Arran ed il conte di Glencairn, nota come \"battaglia di Glasgow Field\" o di \"Glasgow Muir\".\nPreludio.\nIl conte di Lennox e William Cunningham, conte di Glencairn, continuavano a mostrare il loro supporto al matrimonio tra il principe Edoardo d'Inghilterra e la regina Maria di Scozia anche dopo che il parlamento scozzese aveva rigettato l'idea del matrimonio tra i due, rompendo il trattato di Greenwich, fatto che port\u00f2 nuovamente alla guerra tra i due paesi. Lennox e Glencairn vennero quindi definiti tecnicamente dei traditori. Lennox scrisse a Maria di Guisa il 7 marzo 1544 nella speranza di guadagnare tempo esponendo le ragioni della propria innocenza ed incolpando di inutili dicerie i suoi pari:\"[vanno dicendo] che sia io l'uomo che ha causato queste divisioni e che ha rotto [in due] il reame con quotidiane insurrezioni e disobbedienze contrari all'autorit\u00e0.\" Ad ogni modo il conte di Arran aveva gi\u00e0 ordinato di attaccare la citt\u00e0 scozzese di Glasgow. L'artiglieria ed i cannoni a mano inviati dal castello di Edimburgo servirono allo scopo. Il castello di Bothwell venne preso l'8 marzo. Gli uomini del conte di Lennox presero posizione nel castello e nella cattedrale locali, ma il generale prese invece posizione nella sua fortezza, il castello di Dumbarton.\nLa battaglia.\nLe forze del conte di Hamilton incontrarono i seguaci del conte di Lennox a Glasgow Muir (Moor), a un miglio ad est della citt\u00e0. La battaglia sembr\u00f2 propendere inizialmente per la fazione di Lennox, che con una forza di 800 uomini sembrava sovrastare le forze di Hamilton, riuscendo addirittura a catturare un cannone al nemico. A questo punto, Robert Boyd di Kilmarnock ed il suo amico ed alleato Mungo Mure di Rowallan, valorosamente si gettarono insieme nella mischia, che propese quini a favore del reggente Hamilton e che concluse cos\u00ec la battaglia. Da ambo le parti in guerra si contarono circa 300 morti. Lennox si ritir\u00f2 al castello di Dumbarton, la sua fortezza preferita. Secondo il messaggero inglese Edward Storye, lord Hamilton entr\u00f2 a Glasgow trionfante e pose assedio quindi al castello del vescovo locale il giorno 26 marzo.\nTra le perdite che si subirono sul campo di battaglia di Glasgow vi fu anche un barbiere e chirurgo che si stava occupando di curare i feriti presenti sul campo. Il cannoniere Hans Cochrane diresse l'artiglieria sulla cattedrale e sul castello. Quando la guarnigione del conte di Lennox si arrese, vennero issate delle forche lungo le strade verso Tolbooth per impiccare i capi della resistenza.\nConseguenze.\nIl primogenito del conte di Glencairn, Alexander Cunningham, lord Kilmaurs, ed il fratello del conte di Lennox, Robert Stewart, vescovo designato di Caithness, riuscirono a portarsi dal castello di Dumbarton, in piena notte, verso il fiume Clyde ed a trovare da l\u00ec rifugio in Inghilterra.\nPer i servizi prestati in battaglia, Robert Boyd venne ricompensato con delle terre e con la restaurazione del titolo di famiglia di lord Boyd.\nPoco dopo questa battaglia, nel maggio del 1544, un'armata inglese incendi\u00f2 Edimburgo. Attorno al 24 maggio del 1544, il conte di Arran combatt\u00e9 un'altra battaglia presso Glasgow col conte di Glencairn. Il figlio di Glencairn, Andrew Cunningham, e John Hamilton di Cambuskeith, rimasero uccisi in quest'altro scontro. Il conte di Glencairn a questo punto decise di ritirarsi e il conte di Lennox, incapace di riconquistare il castello di Dumbarton pur avendolo assediato, salp\u00f2 alla volta dell'Inghilterra il 28 maggio successivo.\nDieci anni dopo, molte persone ricevettero il perdono reale per la loro presenza in battaglia dalla parte del conte di Lennox contro le forze governative, tra cui: William Cunningham, conte di Glencairn; George Forrester di Kiddisdale; Robert Hamilton di Briggis; George Hay, VII conte di Erroll; Robert Drummond di Carnock e John Wemyss."}
{"id": "9152634", "revid": "1863966", "url": "https://it.wikipedia.org/wiki?curid=9152634", "title": "Pietro Ferrari (drammaturgo)", "text": "Biografia.\nDi origini milanesi, fu comico in lingua volgare. Inizi\u00f2 a recitare nelle parti da innamorato e talvolta anche nella maschera di Arlecchino. Successivamente condusse con intraprendenza una propria compagnia comica in citt\u00e0 come Bologna, Firenze e Genova, che applaudirono il suo modo di condurre, e diresse una societ\u00e0 di persone abili nel loro mestiere, ragion per cui si guadagn\u00f2 una buona reputazione. Diresse il Teatro de' Risoluti.\nOpere.\nPer il Carnevale del 1780 della citt\u00e0 di Lucca compose \"Il Pigmalione, azione scenica di Mr. De Rousseau\".\nPer il Carnevale del 1791 della citt\u00e0 di Pescia compose la tragedia \"La morte di Ludovico Sforza detto il Moro\", che rielabora in modo fantasioso e romantico i fatti storici dell'ultimo quarto del secolo XV e di cui sono personaggi principali Ludovico il Moro, Beatrice d'Este, Isabella d'Aragona e Carlo VIII di Francia. Le vicende narrate sono collocate subito dopo la morte del duca Gian Galeazzo: la vedova Isabella \u00e8 insidiata dallo zio Ludovico, che, dopo aver avvelenato il nipote, medita di uccidere la consorte Beatrice per fare di Isabella la propria sposa. Ripugnata da questa idea, Isabella chiede l'aiuto del re di Francia, appena giunto a Milano su invito di Ludovico stesso. Beatrice, sospettando una tresca tra Isabella e il marito, tenta inizialmente di pugnalare la cugina in preda a un accesso d'ira, successivamente, conosciuti i veri piani del marito e l'innocenza della cugina, si schiera dalla sua parte. Anche re Carlo, una volta scoperta la doppiezza del Moro, gli dichiara guerra. La tragedia si chiude con un duello finale tra i due: re Carlo, risultato vincitore, \u00e8 sul punto di uccidere Ludovico, quando la moglie Beatrice s'interpone fra i due, supplicando la salvezza del marito. In virt\u00f9 della nobilt\u00e0 d'animo della duchessa, il re \u00e8 disposto a risparmiare il nemico, ma il Moro, sdegnato a suo modo dal tradimento della moglie, si suicida."}
{"id": "9152639", "revid": "300067", "url": "https://it.wikipedia.org/wiki?curid=9152639", "title": "Vladislav Dragojlovic", "text": ""}
{"id": "9152646", "revid": "1442080", "url": "https://it.wikipedia.org/wiki?curid=9152646", "title": "Laidolfo di Capua", "text": "Biografia.\nLaidolfo era quasi sicuramente l'ultimo figlio di Pandolfo I di Benevento e di sua moglie Aloara di Capua. Non sembrava pertanto destinato a succedere a suo padre, e ricevette in feudo la contea di Teano.\nTuttavia, nel 993, dopo la morte di sua madre, Laidolfo fu coinvolto in un complotto per assassinare il fratello Landenolfo II e riusc\u00ec a succedergli come principe di Capua. Nel 994 Laidolfo don\u00f2 l'eremo di Sant'Angelo in Asprano a Manso, abate di Montecassino, giurando di difendere l\u2019indipendenza dell'abbazia. Nel 999 l\u2019imperatore Ottone III, giunto per la prima volta nell'Italia meridionale, decise di vendicare la morte di Landenolfo II, suo alleato. Laidolfo fu quindi deposto e inviato in Germania come prigioniero insieme a sua moglie Maria. Ottone III lo sostitu\u00ec con un uomo di sua fiducia, Ademaro, che era stato educato alla corte tedesca e gi\u00e0 governava il ducato di Spoleto per conto dell'Imperatore."}
{"id": "9152649", "revid": "300067", "url": "https://it.wikipedia.org/wiki?curid=9152649", "title": "Marko Jeremic", "text": ""}
{"id": "9152663", "revid": "300067", "url": "https://it.wikipedia.org/wiki?curid=9152663", "title": "Uros Carapic", "text": ""}
{"id": "9152667", "revid": "709565", "url": "https://it.wikipedia.org/wiki?curid=9152667", "title": "Episodi di Dinosapien", "text": "La prima ed unica stagione della serie televisiva Dinosapien \u00e8 stata trasmessa dal 24 marzo al 30 giugno 2007.\nIn Italia la serie \u00e8 stata trasmessa dal 25 maggio 2008 su Rai Gulp."}
{"id": "9152668", "revid": "300067", "url": "https://it.wikipedia.org/wiki?curid=9152668", "title": "Dejan Janjic", "text": ""}
{"id": "9152669", "revid": "300067", "url": "https://it.wikipedia.org/wiki?curid=9152669", "title": "Nebojsa Ilic", "text": ""}
{"id": "9152670", "revid": "62244", "url": "https://it.wikipedia.org/wiki?curid=9152670", "title": "Jayanti del Nepal", "text": "\u00c8 stata uccisa, insieme a molti parenti, nel massacro del 1\u00ba giugno 2001.\nBiografia.\nInfanzia.\nLa principessa Jayanti del Nepal nacque a Katmandu, nel Regno del Nepal. Fu la prima figlia del principe Basundhara del Nepal e di sua moglie, la principessa consorte Helen Rajya Lakshmi Devi.\nIl nome Jayanti significa \"Vittoriosa\".\nVenne educata nel Convento di Loreto a Darjeeling, e all'Universit\u00e0 Tribhuvan, a Katmandu. Si \u00e8 laureata all'Universit\u00e0 Tribhuvan nel 1970.\nVita successiva.\nCampo medico.\nLa principessa Jayanti ha dato un contributo significativo ai programmi di soccorso contro il cancro in Nepal. \u00c8 stata la fondatrice della Societ\u00e0 di Soccorso contro il cancro in Nepal e ne \u00e8 stata presidente dal 1982 al 2001. Ha coinvolto varie organizzazioni internazionali per stabilire un ospedale oncologico in Nepal, ha aumentato la consapevolezza sociale e ha condotto campagne antifumo.\nFin dalla sua infanzia, la principessa Jayanti aveva visto diversi membri della sua famiglia affetti da malattie cardiache e, quindi, ha cercato di aiutare le persone che soffrono di malattie cardiache e ha lavorato per rendere il trattamento cardiaco pi\u00f9 conveniente e disponibile per la gente comune del Nepal.\nCampo turistico.\nLa principessa Jayanti lavor\u00f2 anche per promuovere il turismo. Inoltre, era anche a conoscenza di diverse questioni ambientali. Per tutta la vita ha lavorato per aumentare la consapevolezza sociale. Ha partecipato a conferenze internazionali e ha presentato diversi articoli in Europa e in America.\nMorte.\nMassacro della famiglia Reale.\nIl 1\u00ba giugno 2001, dieci membri della famiglia reale nepalese furono assassinati dal principe ereditario Dipendra. Dipendra punt\u00f2 un fucile contro il padre re Birendra e spar\u00f2, ferendolo con diversi proiettili ma non uccidendolo. Usc\u00ec nel giardino e caric\u00f2 un altro fucile, e rientr\u00f2 poco dopo con l'intento di sparare di nuovo al padre, ma venne fermato dallo zio, il principe Dhirendra, che gli disse: \u00abBasta cos\u00ec, dammi il fucile!\u00bb, ma fu colpito a bruciapelo. Poco dopo Dipendra spar\u00f2 e fer\u00ec mortalmente \"Kumar\" Khadga, marito della principessa Sharada, che accorse al suo fianco, poco dopo, Dipendra spar\u00f2 anche a lei, uccidendola. Dipendra spar\u00f2 poco dopo a \"Kumar\" Gorakh Shamsher, marito della principessa Shruti, quest'ultima accorse al fianco del marito ma venne colpita da diversi proiettili, mor\u00ec in ospedale a causa del dissanguinamento dopo lo sparo, mentre il marito sopravvisse. Dipendra spar\u00f2 poi alla principessa Shova, intenta a fermare l'assassino, che fortunatamente sopravvisse. Dipendra allora si avvicin\u00f2 alla principessa Komal, seduta su un divano, alla quale spar\u00f2, ma la donna sopravvisse. Dipendra spar\u00f2 poi alla principessa Shanti, seduta a fianco della principessa Komal. La principessa Shanti si par\u00f2 la testa con le mani, ma Dipendra le spar\u00f2 allo stomaco, uccidendola sul colpo. La principessa Jayanti era nascosta dietro ad un mobile e stava cercando di chiamare aiuto con il suo telefono cellulare, ma venne vista dal principe Dipendra che le si avvicin\u00f2 e le spar\u00f2. Quando arriv\u00f2 in ospedale, la principessa era gi\u00e0 morta. \nSua madre, la principessa Helen, si trovava nell'anticamera con la regina madre Ratna e rimasero illese in quanto non presenti nella stanza. La sorella di Jayanti, la principessa Ketaki, venne ferita, ma sopravvisse.\nSua madre (la principessa Helen, rimasta illesa) fond\u00f2 in sua memoria il \"Jayanti Memorial Trust\" (JMT), una societ\u00e0 che lavora per combattere le malattie cardiache. Oltre al suo lavoro per i programmi di soccorso contro il cancro, la principessa Jayanti aveva anche lavorato per aiutare i pazienti cardiaci e per rendere il trattamento cardiaco pi\u00f9 disponibile per il popolo del Nepal."}
{"id": "9152671", "revid": "300067", "url": "https://it.wikipedia.org/wiki?curid=9152671", "title": "Dalibor Ilic", "text": ""}
{"id": "9152672", "revid": "92723", "url": "https://it.wikipedia.org/wiki?curid=9152672", "title": "\u0110uro Hrani\u0107", "text": "Biografia.\nFormazione e ministero sacerdotale.\nDopo essere entrato nel seminario di \u0110akovo nel 1977, \u00e8 stato ordinato sacerdote il 29 giugno 1986. \nSuccessivamente dal 1987 al 1993 ha frequentato la facolt\u00e0 di teologia della Pontificia Universit\u00e0 Gregoriana, conseguendo la laurea in dogmatica.\nDal 1993 ha ricoperto il ruolo di docente di teologia dogmatica presso l'istituto teologico di \u0110akovo, e dal 1997 di vice-preside. \nNel 1998 \u00e8 stato nominato segretario generale del secondo sinodo diocesano di \u0110akovo-Sirmio.\nMinistero episcopale.\nIl 5 luglio 2001 papa Giovanni Paolo II lo ha nominato vescovo titolare di Gaudiaba e vescovo ausiliare di \u0110akovo. \nIl 22 settembre 2001, nella cattedrale di \u0110akovo, ha ricevuto la consacrazione episcopale dalle mani del vescovo Marin Sraki\u0107, co-consacranti l'arcivescovo di Zagabria Josip Bozani\u0107 e l'arcivescovo titolare di Villamagna di Tripolitania Giulio Einaudi.\nIl 18 aprile 2013 papa Francesco lo ha nominato arcivescovo metropolita di \u0110akovo-Osijek. Il 29 giugno successivo ha ricevuto da papa Francesco il pallio arcivescovile a Roma. \nSi \u00e8 insediato nella cattedrale di \u0110akovo il 6 luglio 2013.\nAll'interno della Conferenza Episcopale Croata \u00e8 stato dal 2002 al 2007 presidente del consiglio per il clero e dal 2011 al 2012 presidente della commissione episcopale per il pontificio collegio croato di San Girolamo a Roma. \nDal 2007 \u00e8 presidente del consiglio per la catechesi e membro della commissione episcopale per il dialogo con la Chiesa ortodossa serba, mentre dal 2012 \u00e8 membro della commissione per la scuola e la pastorale universitaria.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "9152673", "revid": "300067", "url": "https://it.wikipedia.org/wiki?curid=9152673", "title": "Aleksandar Langovic", "text": ""}
{"id": "9152678", "revid": "300067", "url": "https://it.wikipedia.org/wiki?curid=9152678", "title": "Nikola Gacesa", "text": ""}
{"id": "9152680", "revid": "300067", "url": "https://it.wikipedia.org/wiki?curid=9152680", "title": "Stefan Fundic", "text": ""}
{"id": "9152681", "revid": "300067", "url": "https://it.wikipedia.org/wiki?curid=9152681", "title": "Milos Koprivica", "text": ""}
{"id": "9152684", "revid": "300067", "url": "https://it.wikipedia.org/wiki?curid=9152684", "title": "Nikola Kocovic", "text": ""}
{"id": "9152686", "revid": "10652", "url": "https://it.wikipedia.org/wiki?curid=9152686", "title": "John Leonard Eriksson", "text": "Egli si specializz\u00f2 nei funghi corticioidi, raccogliendoli in Svezia, soprattutto nel Parco nazionale di Muddus, nella regione di Gothenburg e V\u00e4rnamo, in Finlandia e in Canada.\nEriksson fu discepolo di John Axel Nannfeldt e Seth Lundell, e discusse la sua tesi dal titolo \"Studies in the Heterobasidiomycetes and Homobasidiomycetes-Aphyllophorales of Muddus National Park in Northern Sweden\" nel 1958.\nNel 1961 fu impiegato come lettore senior alla Universit\u00e0 di Gothenburg, nel 1967 consegu\u00ec un dottorato di ricerca, che fu trasformato in cattedra di insegnamento nel 1977. And\u00f2 in pensione nel 1986.\nEriksson \u00e8 stato l'autore principale ed illustratore della collana di 8 libri \"The Corticiaceae of North Europe\" (1973\u20131988, Fungiflora publishing house).\nDescrisse 16 generi di funghi (es. \"Paullicorticium\") e 55 specie (es. \"Phlebia firma\"), e lavor\u00f2 a 119 revisioni della nomenclatura.\nGli sono state dedicate circa 10 specie di funghi, tra le quali \"Xylodon erikssonii\" e \"Hypochnicium erikssonii\".\nEriksson \u00e8 morto il 1\u00b0 giugno 1995 nella parrocchia di F\u00e4ssberg vicino a G\u00f6teborg."}
{"id": "9152687", "revid": "124938888", "url": "https://it.wikipedia.org/wiki?curid=9152687", "title": "Battaglia di Pavia (538)", "text": "la battaglia di Pavia del 538 \u00e8 uno degli episodi della guerra Gotica.\nAntefatti.\nBelisario, mentre era impegnato nell\u2019assedio di Roma, nell\u2019inverno tra il 537 e il 538, fu raggiunto da una delegazione di importanti cittadini di Milano, guidati dal vescovo Dazio, che promisero al comandante bizantino che gli avrebbero consegnato Milano e l\u2019intera provincia della Ligura (che ricalcava l\u2019antica \"regio XI Transpadana\") se Belisario avesse inviato un contingente per scacciare gli Ostrogoti. Belisario accett\u00f2 la proposta e invi\u00f2, per mare, il duca Mundila con circa un migliaio dei suoi soldati privati della Tracia e dell\u2019Isauria: i cosiddetti \"bucellarii\", comandati rispettivamente da Paolo e Enne. Le forze bizantine sbarcarono a Genova e, insieme al prefetto del pretorio Fidelio (originario di Milano) e a una delegazione di milanesi, penetrarono nella pianura Padana e, attraversato con delle navi il Po, giunsero nei pressi di Pavia (allora chiamata \"Ticinum\").\nLa battaglia.\nSecondo Procopio, la guarnigione ostrogota di Pavia era molto numerosa e parecchi goti della regione avevano depositato in citt\u00e0 i loro beni perch\u00e9 essa era reputata imprendibile: Pavia, infatti, pur essendo posta in una zona pianeggiante, era difesa a sud dal Ticino. Lo stesso fiume, nei pressi della citt\u00e0, si divideva in numerosi meandri, intercalati da boschi, lanche e zone umide, ma le difese naturali di Pavia non si limitavano al Ticino: due piccoli corsi d\u2019acqua (il Navigliaccio e le due Vernavole) originati dalle risorgive e dotati di acque perenni, scavavano due profondi avvallamenti a est e a ovest della citt\u00e0. Pavia inoltre era provvista di solide opere fortificate risalenti all\u2019et\u00e0 romana, rafforzate pochi decenni prima probabilmente da Teodorico, che aveva fatto anche edificare in citt\u00e0 uno dei suoi palazzi reali. Quando l\u2019esercito bizantino si avvicin\u00f2 a Pavia fu attaccato dalla guarnigione ostrogota presente in citt\u00e0. Ne scatur\u00ec un furioso combattimento, nel quale gli Ostrogoti furono sconfitti e dovettero ritirarsi all\u2019interno delle mura di Pavia, inseguiti dagli uomini Mundila, che per poco non riuscirono a entrare in citt\u00e0. Terminato lo scontro, i Bizantini si mossero in direzione di Milano, tuttavia il prefetto del pretorio Fidelio, che si era attardato a pregare in una chiesa suburbana posta a poca distanza dalle fortificazioni di Pavia, probabilmente vedendo l\u2019esercito bizantino ormai distante, tent\u00f2 di raggiungerlo a cavallo, ma cadde. Alcuni combattenti Ostrogoti di guardia sulle mura di Pavia, vedendolo a terra, uscirono dalla citt\u00e0 e lo uccisero.\nLe conseguenze.\nSenza colpo ferire il piccolo esercito bizantino comandato dal duca Mundila riusc\u00ec a impossessarsi di quasi tutta la regione, fatta eccezione per Pavia, dove si trovavano concentrate tutte le forze ostrogote dell\u2019Italia nord-occidentale. Da Pavia, pochi mesi dopo, alcune migliaia di Ostrogoti al comando di Uraia, nipote del re Vitige, insieme con 2.000 Burgundi mandati in aiuto dal re merovingio Teodeberto, attaccarono Milano."}
{"id": "9152690", "revid": "300067", "url": "https://it.wikipedia.org/wiki?curid=9152690", "title": "Kenan Karahodzic", "text": ""}
{"id": "9152692", "revid": "300067", "url": "https://it.wikipedia.org/wiki?curid=9152692", "title": "Stefan Balmazovic", "text": ""}
{"id": "9152695", "revid": "300067", "url": "https://it.wikipedia.org/wiki?curid=9152695", "title": "Uros Duvnjak", "text": ""}
{"id": "9152699", "revid": "300067", "url": "https://it.wikipedia.org/wiki?curid=9152699", "title": "Filip Dumic", "text": ""}
{"id": "9152700", "revid": "1347902", "url": "https://it.wikipedia.org/wiki?curid=9152700", "title": "Economia socialista di mercato", "text": "L'economia socialista di mercato () \u00e8 il sistema economico e modello di sviluppo impiegato nella Repubblica Popolare Cinese secondo la dottrina del socialismo con caratteristiche cinesi. Il sistema si basa sulla predominanza della propriet\u00e0 pubblica e delle imprese statali all'interno di un'economia di mercato integrata con il sistema sociale di base del socialismo, consentendo al mercato di svolgere un ruolo decisivo nell'allocazione efficiente delle risorse sotto il macro-controllo degli Stati socialisti e attraverso leve di prezzo e meccanismi di concorrenza. Permette alle attivit\u00e0 economiche cinesi di seguire i requisiti della legge del valore, di adattarsi ai cambiamenti nel rapporto tra domanda e offerta e di utilizzare il mercato per rispondere ai vari segnali economici. \nNata all'interno delle riforme economiche cinesi avviate nel 1978 con Deng Xiaoping che hanno integrato la Cina nell'economia di mercato globale, l'economia socialista di mercato rappresenta la fase primaria del socialismo cinese. Il termine \"economia socialista di mercato\" \u00e8 stato introdotto da Jiang Zemin durante il XIV Congresso nazionale del Partito Comunista Cinese nel 1992 per descrivere l'obiettivo delle riforme economiche della Cina.\nI sostenitori di questo modello economico lo distinguono dal socialismo di mercato che ritiene la pianificazione economica irraggiungibile, indesiderabile o inefficace. I sostenitori dell'economia socialista di mercato vedono i mercati come una fase temporanea nello sviluppo di un'economia completamente pianificata. Molti commentatori descrivono invece il sistema come una forma di capitalismo di stato.\nStoria.\nCui Zhiyuan fa risalire i fondamenti teorici dell'economia socialista di mercato al modello di socialismo liberale di James Meade in cui lo stato agisce come un pretendente residuo sui profitti generati dalle imprese statali che agiscono indipendentemente dalla gestione del governo.\nDopo il grande balzo in avanti (1958-1961) e la cacciata dal potere della Banda dei Quattro nel 1976, il presidente Deng Xiaoping (leader supremo dal 1978 al 1989) orient\u00f2 gli sforzi della Cina sulla crescita economica e sulla ricerca di un sistema economico compatibile con le condizioni specifiche della Cina, rimanendo fedele al modello leninista del centralismo democratico e del monopartitismo. Deng Xiaoping e la dirigenza del Partito Comunista respinsero la precedente enfasi maoista sulla cultura e l'azione politica come forze trainanti del progresso economico. Iniziarono quindi a porre una maggiore enfasi sull'avanzamento delle forze produttive materiali come prerequisito fondamentale e necessario per la costruzione di una societ\u00e0 socialista avanzata. L'adozione di riforme del mercato \u00e8 stata considerata coerente con il livello di sviluppo della Cina e un passo necessario per far progredire le forze produttive della societ\u00e0.\nDeng Xiaoping introdusse il concetto di economia socialista di mercato:\nNel 1979 Deng Xiaoping sottolineava che era scorretto limitare il mercato alla sola economia capitalista. Ci\u00f2 alline\u00f2 la politica cinese con una prospettiva marxista pi\u00f9 tradizionale nella quale un'economia socialista pianificata pienamente sviluppata pu\u00f2 nascere solo dopo l'esaurimento del ruolo storico dell'economia di mercato e la sua trasformazione graduale in un'economia pianificata, spinta dai progressi tecnologici che rendono possibile la pianificazione economica e quindi i rapporti di mercato diventano meno necessari.\nLe riforme iniziali di decollettivizzazione dell'agricoltura e di apertura agli investimenti stranieri portarono in seguito a riforme radicali su larga scala, tra cui l'aziendalizzazione del settore statale, la privatizzazione parziale di alcune imprese, la liberalizzazione del commercio e dei prezzi e lo smantellamento del sistema di certezza del lavoro alla fine degli anni novanta. Con le riforme di Deng Xiaoping, il PIL cinese \u00e8 passato da circa 150 miliardi $ nel 1978 a pi\u00f9 di $ 1,6 trilioni nel 2004, con un aumento annuo del 9,4%.\nJiang Zemin ha originariamente introdotto il termine \"economia socialista di mercato\" nel XIV Congresso nazionale del Partito Comunista Cinese del 1992, per affermare che la Cina poteva apprendere dai paesi capitalisti senza aver bisogno di discutere se le riforme applicate fossero \"socialiste\" o \"capitaliste\". Jiang aveva chiesto a Deng Xiaoping se avesse approvato il termine, cosa che fece.\nDescrizione.\nL'economia socialista di mercato \u00e8 vista dal PCC come una fase iniziale nello sviluppo del socialismo dove la propriet\u00e0 pubblica dominante coesiste accanto a diverse forme di propriet\u00e0 privata ed entrambe hanno lo scopo di realizzare il socialismo. Tende a superare la netta contrapposizione tra socialismo e capitalismo, mirando alla compatibilit\u00e0 per entrambi: gli investitori e le aziende cinesi devono dare priorit\u00e0 agli interessi pubblici rispetto a quelli commerciali, mentre l'allocazione delle risorse avviene non tramite quote pianificate ma attraverso il mercato con autonomia, uguaglianza, competitivit\u00e0 ed efficienza. Il mercato ha inoltre lo scopo di sviluppare le forze produttive del Paese.\nIl PCC sostiene che, nonostante la coesistenza di capitalisti privati e imprenditori pubblici e collettivi, la Cina non \u00e8 uno Stato capitalista perch\u00e9 il partito preserva il controllo sulla direzione del Paese, mantenendo il suo corso di sviluppo socialista. Il capitale non pu\u00f2 controllare il Paese, influenzare la politica, riformare la societ\u00e0 n\u00e9 interferire con il sistema ideologico. Deve invece contribuire allo sviluppo economico nazionale e al miglioramento dei mezzi di sussistenza della popolazione. Gli imprenditori cinesi devono sottostare alla leadership del Partito Comunista, alle leggi e ai regolamenti e devono promuovere le linee, politiche e i principi del PCC.\nSettore statale.\nIl nucleo del sistema socialista risiede nella propriet\u00e0 pubblica dei mezzi di produzione, e nell'economia socialista di mercato \u00e8 costituita da beni di propriet\u00e0 statale, imprese di propriet\u00e0 collettiva e partecipazioni azionarie. Queste varie forme di propriet\u00e0 pubblica svolgono un ruolo dominante nell'economia socialista di mercato accanto a importanti imprese private e straniere.\nIn Cina, un'ampia gamma di imprese statali (SOE) e istituzioni pubbliche controllano determinate risorse economiche e agiscono all'interno del mercato. Al 2021, sono attive oltre 150 mila SOE.\nLe principali forme di imprese statali in Cina sono:\nA partire dalle riforme del 1978 e degli anni ottanta, le imprese statali sono state gradualmente rese attrici nel mercato e trasformate in societ\u00e0 per azioni con lo Stato come unico o maggiore azionista. All'inizio degli anni 2000, la maggior parte delle principali imprese statali in settori non strategici erano quotate alle borse di Shanghai e Hong Kong e alcune hanno adottato strutture di propriet\u00e0 mista. Nel 2013, il settore pubblico rappresentava il 30% del numero di imprese in Cina, ma il 55% delle attivit\u00e0, il 45% delle entrate e il 40% dei profitti.\nA partire dal 2017, il Partito Comunista Cinese ha rifiutato il modello di Singapore delle societ\u00e0 di investimento statali in stile Tamasek dove le SOE operano esclusivamente per massimizzare i profitti su base commerciale. In particolare, la Cina sostiene che le imprese statali di propriet\u00e0 centrale perseguono anche obiettivi di politica nazionale e industriale. A seguito delle riforme per aumentare la redditivit\u00e0 e scaricare il debito, il governo ha riferito che i profitti delle imprese statali di propriet\u00e0 del governo centrale sono aumentati del 15,2% nel 2017.\nNonostante siano diventate sempre pi\u00f9 redditizie, le SOE in Cina non pagano dividendi allo Stato e alcuni analisti hanno messo in dubbio la logica della propriet\u00e0 pubblica. Come parte delle riforme attuate dalla SASAC,a partire dal 2011, le imprese statali sono state incoraggiate e obbligate a pagare una parte pi\u00f9 elevata dei loro profitti come dividendi allo Stato, con alcune attivit\u00e0 di propriet\u00e0 statale trasferite ai fondi di sicurezza sociale per aiutare a finanziare le pensioni. Questo fa parte di un pi\u00f9 ampio sforzo di riforma volto a ristrutturare il settore statale dell'economia e renderlo una fonte di finanziamento per i servizi pubblici. Nell'ambito degli obiettivi di riforma delle imprese di Stato delineati nel 2015 dalla SASAC, le SOE sono classificate come entit\u00e0 commerciali o di servizio pubblico, con l'obbligo di distribuire una quota maggiore dei loro utili come dividendi.\nSettore privato.\nLe imprese private sono riconosciute come una delle componenti dell'economia socialista di mercato insieme alle imprese statali, collettive e di propriet\u00e0 individuale. Il settore privato ha svolto un ruolo sempre pi\u00f9 importante dall'adozione del diritto societario del 1994. Inoltre, in Cina il confine tra imprese pubbliche e private \u00e8 sfumato poich\u00e9 molte societ\u00e0 quotate in borsa sono di propriet\u00e0 mista di varie entit\u00e0 statali e non statali. Inoltre, le imprese del settore privato che operano in settori mirati alla crescita spesso ricevono prestiti favorevoli e un trattamento statale preferenziale, mentre le imprese statali in settori non strategici potrebbero essere esentate dai sussidi. Ad esempio, la ZTE \u00e8 un'impresa a maggioranza statale che \u00e8 stata costretta a fare affidamento sui mercati azionari, mentre il suo concorrente Huawei di propriet\u00e0 dei dipendenti ha ricevuto importanti finanziamenti dalle banche statali. Come le loro controparti di propriet\u00e0 statale, le aziende private seguono le politiche statali e sono soggetti al controllo del partito. A partire dal 2015, il controllo statale e lo sviluppo diretto dallo Stato (sia nel settore pubblico che in quello privato) sono le caratteristiche principali del sistema economico cinese dove lo Stato svolge un ruolo pi\u00f9 sostanziale rispetto alla propriet\u00e0 pubblica dei beni.\nSebbene sia stato accordato un ruolo nell'economia di mercato socialista e sia notevolmente aumentato in dimensioni e portata a partire dagli anni novanta, il settore privato non domina l'economia cinese. L'esatta dimensione del settore privato \u00e8 difficile da determinare in parte perch\u00e9 le imprese private possono avere una minoranza delle loro azioni di propriet\u00e0 di enti statali e a causa dei diversi standard di classificazione utilizzati per classificare le imprese. Ad esempio, nel primo trimestre del 2016 l'Ufficio nazionale di statistica della Cina ha riportato investimenti fissi da parte di imprese private al 35% e da imprese interamente di propriet\u00e0 statale al 27%, con la maggior parte del resto appartenente a imprese a responsabilit\u00e0 limitata non interamente finanziate dallo Stato.\nPianificazione economica.\nDalla sua fondazione la Cina aveva gestito l'economia nazionale attraverso un modello di pianificazione economica di tipo sovietico, ma con il processo di apertura e riforma sono state introdotte le relazioni di mercato e la pianificazione \u00e8 stata resa pi\u00f9 flessibile. I mercati sono quindi diventati la forza trainante fondamentale dell'economia cinese e nel 2003 la Commissione statale per la pianificazione \u00e8 stata riformata nella Commissione nazionale per lo sviluppo e la riforma. Nonostante ci\u00f2, la Cina continua ad utilizzare un sistema di piani quinquennali e interventi economici per limitare lo sviluppo caotico e libero del mercato, guidarlo verso determinati obiettivi strategici e per sopperire ad eventuali crisi, agendo principalmente nel settore macroeconomico. Dal 1953 al 2021, sono stati attuati 14 piani quinquennali.\nLa pianificazione indicativa e le politiche industriali hanno sostituito la pianificazione del bilancio materiale e svolgono un ruolo sostanziale nel guidare l'economia di mercato sia per il settore statale che per quello privato. Il sistema di pianificazione \u00e8 costituito da tre livelli, ciascuno dei quali utilizza un meccanismo di pianificazione diverso:\nAnalisi e critiche.\nMolti\u00a0commentatori e studiosi cinesi e occidentali hanno descritto il sistema economico cinese come una forma di capitalismo di stato, in particolare dopo le riforme industriali degli anni ottanta e novanta, osservando che mentre l'economia cinese mantiene un ampio settore statale, le imprese statali operano come imprese del settore e conservano tutti i profitti senza destinarli al governo a beneficio dell'intera popolazione. Questo modello mette in discussione la logica della propriet\u00e0 pubblica diffusa, nonch\u00e9 l'applicabilit\u00e0 del aggettivo \"socialista\", e ha portato a preoccupazioni e dibattiti sulla distribuzione dei profitti statali. \nTuttavia, a partire dal 2017, come parte del suo programma di riforma delle imprese statali, il governo centrale ha iniziato a incoraggiare le imprese statali a iniziare a pagare dividendi al governo. Altre riforme hanno trasferito beni di propriet\u00e0 statale a fondi di previdenza sociale per aiutare a finanziare le pensioni e il governo municipale di Shenzhen ha proposto di utilizzare le proprie imprese statali per finanziare un sistema di dividendi sociali per i suoi residenti.\nL'economista cinese Cui Zhiyuan sostiene che il modello di socialismo liberale di James Meade \u00e8 simile all'economia socialista di mercato cinese. Il modello di Meade prevedeva la propriet\u00e0 pubblica delle imprese con gestione indipendente, mentre lo Stato doveva agire come pretendente residuo dei profitti generati dalle sue imprese ma senza esercitare diritti di controllo sulla gestione e sulle operazioni delle sue aziende. Questo modello ha il vantaggio che lo Stato avrebbe una fonte di reddito indipendente dalla tassazione e dal debito, consentendo quindi una riduzione del carico fiscale sui redditi individuali e sul settore privato e promuovendo una maggiore uguaglianza. Cui sottolinea l'esperienza di Chongqing con le imprese statali municipali che consentono un'elevata spesa sociale insieme a tasse basse e tassi di crescita estremamente elevati come convalida del modello di economia socialista di mercato socialista. Il modello di Chongqing utilizzava i profitti delle imprese statali per finanziare i servizi pubblici (compresi gli alloggi), fornendo la principale fonte di finanza pubblica e consentendo a Chongqing di abbassare l'aliquota dell'imposta sulle societ\u00e0 (15% rispetto all'aliquota nazionale dell'imposta sulle societ\u00e0 del 33%) per attirare investimenti stranieri.\nConfronto con il capitalismo.\nJulan Du e Chenggang Xu hanno analizzato il modello cinese in un articolo del 2005 per valutare se rappresenta un tipo di socialismo di mercato o capitalismo, concludendo che il sistema economico della Cina rappresenta una forma di capitalismo piuttosto che di socialismo di mercato perch\u00e9:\nDu e Xu hanno concluso che la Cina non \u00e8 un'economia socialista di mercato, ma una forma instabile di capitalismo. \nUn'altra analisi effettuata dalla Global Studies Association presso l'Universit\u00e0 DePaul nel 2006 riporta che il sistema economico cinese non costituisce una forma di socialismo se definito come un'economia pianificata in cui la produzione per l'uso sostituisce la produzione per il profitto come forza trainante dell'attivit\u00e0 economica, ovvero quando il socialismo \u00e8 definito come un sistema in cui la classe operaia \u00e8 la classe dominante che controlla il plusvalore prodotto dall'economia. Anche l'economia cinese non costituisce socialismo nel senso di autogestione diffusa o democrazia del posto di lavoro. Lo studio ha concluso che dal 2006 il capitalismo non \u00e8 nemmeno la modalit\u00e0 di organizzazione dominante e la Cina ha invece un sistema agrario parzialmente pre-capitalista con quasi il 50% della sua popolazione impegnata nei lavori agricoli.\nNel 2015 Curtis J. Milhaupt e Wentong Zheng hanno classificato il sistema economico della Cina come capitalismo di Stato, perch\u00e9 lo Stato dirige e guida tutti gli aspetti principali dell'economia cinese - settori pubblici e privati - pur non raccogliendo i dividendi dal possesso delle sue imprese. Hanno notato che le imprese statali cinesi e le imprese private condividevano molte somiglianze per quanto riguarda i sussidi statali, la vicinanza al potere statale e l'attuazione degli obiettivi politici del governo. All'interno del settore statale, l'accento era posto pi\u00f9 sul controllo del governo che sulla propriet\u00e0 dei beni. I fautori dell'economia di mercato socialista la confrontano con la Nuova politica economica nella Russia sovietica degli anni venti che introdusse riforme orientate al mercato mantenendo la propriet\u00e0 statale dei vertici dell'economia. Le riforme sono giustificate attraverso la convinzione che il cambiamento delle condizioni richieda nuove strategie per lo sviluppo socialista. \nSecondo Li Rongrong, presidente nel 2003 della Commissione per la Supervisione e l'Amministrazione delle Attivit\u00e0 Statali, il sistema economico socialista cinese \u00e8 sostenuto dal ruolo centrale dell'impresa pubblica:\nAltre analisi marxiste sottolineano che il sistema economico cinese, basato sulla produzione di merci, ha un ruolo per il capitale privato e indebolisce la classe operaia, rappresentando di fatto un'economia capitalista. I marxisti classici credono che un'economia di merci socialista (o un'economia socialista di mercato) sia contraddittoria. Altri socialisti credono che i Cinesi abbiano abbracciato molti elementi del capitalismo di mercato, in particolare la produzione di merci e la privatizzazione, dando vita a un sistema economico capitalista vero e proprio. In passato, sebbene molte imprese fossero nominalmente di propriet\u00e0 pubblica, i profitti venivano trattenuti dalle imprese e utilizzati per pagare ai manager stipendi eccessivamente alti piuttosto che essere distribuiti tra la popolazione. La situazione \u00e8 cambiata con la campagna anticorruzione di Xi Jinping: i salari dei dirigenti delle SOE sono stati tagliati del 50%, \u00e8 stato consolidato il \"ruolo di comando\" del Partito Comunista sulle SOE, i Congressi di rappresentanza del personale e dei lavoratori, una forma di democrazia sul posto di lavoro e le imprese sono state obbligate ad averli per legge."}
{"id": "9152701", "revid": "300067", "url": "https://it.wikipedia.org/wiki?curid=9152701", "title": "Bo\u017eo Djumi\u0107", "text": ""}
{"id": "9152702", "revid": "300067", "url": "https://it.wikipedia.org/wiki?curid=9152702", "title": "Bozo Djumic", "text": ""}
{"id": "9152703", "revid": "300067", "url": "https://it.wikipedia.org/wiki?curid=9152703", "title": "Dukan Dukanovic", "text": ""}
{"id": "9152704", "revid": "300067", "url": "https://it.wikipedia.org/wiki?curid=9152704", "title": "Djukan Djukanovic", "text": ""}
{"id": "9152705", "revid": "300067", "url": "https://it.wikipedia.org/wiki?curid=9152705", "title": "Djukan Djukanovi\u0107", "text": ""}
{"id": "9152726", "revid": "599013", "url": "https://it.wikipedia.org/wiki?curid=9152726", "title": "Karin Lambrigger", "text": "Biografia.\nSlalomista pura originaria di Leukerbad, in Coppa del Mondo la Lambrigger ottenne il primo piazzamento il 28 novembre 1993 a Santa Caterina Valfurva (28\u00aa), conquist\u00f2 il miglior risultato il 28 gennaio 1996 a Saint-Gervais-les-Bains (7\u00aa) e prese per l'ultima volta il via il 28 dicembre 1997 a Lienz, senza completare la prova; si ritir\u00f2 al termine di quella stessa stagione 1997-1998 e la sua ultima gara fu lo slalom speciale dei Campionati svizzeri 1998, disputato il 22 marzo a Obersaxen e chiuso dalla Lambrigger al 15\u00ba posto. Non prese parte a rassegne olimpiche o iridate."}
{"id": "9152730", "revid": "6923", "url": "https://it.wikipedia.org/wiki?curid=9152730", "title": "Stazione centrale di Riga", "text": "La Stazione Centrale di Riga ( \u00e8 la principale stazione ferroviaria di Riga, in Lettonia. \u00c8 riconosciuta come il luogo principale di Riga per la sua posizione centrale e per il fatto che la maggior parte dei mezzi di trasporto pubblico ha una fermata nelle vicinanze. Una parte dell'edificio \u00e8 adibita a centro commerciale.\nDalla stazione hanno origine verso oriente tre linee ferroviarie principali:\nVerso occidente originano invece due linee:\nStoria.\nLa stazione fu edificata nel 1861, su progetto dell'architetto Johann Felsko. Fu ampliata nel 1885 su progetto di Heinrich Scheel. Nel XIX secolo erano in funzione due stazioni separate: una che serviva la linea per Daugavpils e l'altra verso J\u016brmala. Le due stazioni vennero unite nel 1914, con la costruzione di un unico edificio che rimase in servizio fino agli anni '60. Nel 1960 fu realizzato l'attuale edificio della stazione che venne ricostruito nel 1965. Nel corso degli anni, la stazione ha visto numerose ristrutturazioni.\nEsistono progetti per ricostruire completamente la stazione in concomitanza con il progetto Rail Baltica. A tale scopo \u00e8 stato selezionato nel marzo 2017 un progetto di due studi di architettura danesi.\nAltri servizi.\nNell'edificio della Stazione Centrale al primo piano \u00e8 presente un supermercato. Nelle immediate vicinanze si trova un altro supermercato ed il cinema pi\u00f9 grande della citt\u00e0, il cinema Forum. Nella stazione vi sono molti ristoranti come \"\u010cili pica\", Hesburger ecc. Nella strada prospiciente alla stazione, Marijas iela, si trovano un ristorante McDonald's e alcuni alberghi.\nTrasporti pubblici.\nMolti mezzi pubblici fermano in questo luogo: oltre alla stazione ferroviaria stessa, da cui passano treni che servono tutte le destinazioni in Lettonia, la maggior parte dei mezzi pubblici, autobus e filobus, hanno una fermata nelle strade vicine: Marijas iela, Mer\u0137e\u013ca iela, Satekles iela e 13. janv\u0101ra iela."}
{"id": "9152732", "revid": "473181", "url": "https://it.wikipedia.org/wiki?curid=9152732", "title": "Iuris utriusque", "text": ""}
{"id": "9152735", "revid": "111433", "url": "https://it.wikipedia.org/wiki?curid=9152735", "title": "Guthfrith", "text": ""}
{"id": "9152736", "revid": "1543377", "url": "https://it.wikipedia.org/wiki?curid=9152736", "title": "John Axel Nannfeldt", "text": "Nannfeldt studi\u00f2 storia naturale all'Universit\u00e0 di Uppsala e consegu\u00ec un dottorato di ricerca nel 1932. \nNel 1939 divent\u00f2 professore di botanica all'Universit\u00e0 di Uppsala, posizione che mantenne fino alla pensione nel 1970.\nEgli fece numerosi studi sulla sistematica dei funghi e delle piante vascolari. Tra i gruppi che studi\u00f2 ci sono ruggini, funghi patogeni delle piante, funghi neri ed \"Exobasidium\".\nSi occup\u00f2 di tassonomia e biogeografia di vari gruppi di piante vascolari come la specie artica \"Poa laxa\".\nNel 1955 fu eletto membro n.983 dell'Accademia Reale Svedese delle Scienze.\nIl fungo a coppa \"Plectania nannfeldtii\" \u00e8 stata chiamato cos\u00ec in suo onore, come anche il genere \"Nannfeldtiella\"."}
{"id": "9152737", "revid": "375960", "url": "https://it.wikipedia.org/wiki?curid=9152737", "title": "Seconda Armata d'India (Cabral, 1500)", "text": "La Seconda Armata d'India (pt \"2.\u00aa Armada da \u00cdndia\") fu allestita nel 1500 per ordine del re Manuele I del Portogallo e posta sotto il comando di D. Pedro \u00c1lvares Cabral. La spedizione \u00e8 notoriamente accreditata come la scopritrice del Brasile ma, in generale, ha fallito la sua missione diplomatica in India ed ha anzi provocato le ostilit\u00e0 tra il Regno del Portogallo e la citt\u00e0-stato di Calicut (odierna Kozikhode) allora dominante sulla costa del Malabar. Cabral riusc\u00ec a stabilire una \"feitoria\" nel vicino Regno di Cochin, la prima \"feitoria\" portoghese in Asia.\nAntefatto.\nFu Giovanni II del Portogallo (regno 1481-1495) ad iniziare a premere per l'identificazione e la messa in atto d'una rotta marittima che collegasse direttamente l'Europa con l'Asia, pi\u00f9 precisamente l'India, passando per il Capo di Buona Speranza. La motivazione era duplice: da una parte, garantirsi una fornitura di spezie a costi meno sostenuti, dall'altra assicurare al Regno del Portogallo un nuovo monopolio sul commercio delle spezie. La mossa sarebbe stata il degno coronamento dei decenni di esplorazioni marittime e investimenti nella marineria che la Corona portoghese, dai tempi di Enrico il Navigatore (1394-1460), aveva promosso gettando le basi dell'Impero portoghese. Pur se osteggiato dalla nobilt\u00e0 che si contentava di lucrare sul commercio con l'Africa, il progetto venne portato avanti dal successore di Giovanni, Manuele I del Portogallo (regno 1495-1521), che alla fine invi\u00f2 Vasca da Gama in India nel 1497.\nLa Prima Armata d'India (Gama, 1497) rientr\u00f2 in Portogallo nell'estate del 1499 in condizioni piuttosto misere: met\u00e0 delle navi e degli uomini erano andati perduti a causa di battaglie, malattie e tempeste. Sebbene Gama fosse tornato con un pesante carico di spezie che sarebbe stato venduto con enormi profitti, aveva fallito nell'obiettivo principale della sua missione: negoziare un trattato con Calicut, l'emporio delle spezie sulla costa indiana del Malabar. Gama aveva tuttavia aperto la rotta marittima verso l'India passante per il Capo di Buona Speranza e s'era assicurato buoni rapporti con la citt\u00e0-stato africana di Malindi, una tappa fondamentale lungo la strada per il Subcontinente. Su ordine del Re Manuele, furono immediatamente presi accordi per allestire una seconda flotta.\nLa flotta.\nLa nuova \"Armada\" fu allestita a Cascais. Determinato a non ripetere gli errori di Gama, Manuele I pretese una grande e ben armata flotta di 13 navi e 1500 uomini, carica di doni preziosi e lettere diplomatiche per accattivarsi i potentati indiani. Mancano per\u00f2 molti dettagli sulla composizione della flotta. Sono noti solo tre nomi di navi e c'\u00e8 qualche conflitto tra le fonti sui capitani. \nIl seguente elenco non dovrebbe essere considerato autorevole in quanto provvisorio e compilato incrociando i dati dei vari resoconti, alcuni contrastanti.\nQuesto elenco di capitani si basa principalmente su: \"Historia di\" Fern\u00e3o Lopes de Castanheda, \"D\u00e9cadas\" di Jo\u00e3o de Barros, \"Chronica\" di Dami\u00e3o de G\u00f3is, una glossa marginale del \"Rela\u00e7ao das Naos\", la lista di Diogo do Couto, e \"Asia Portugueza\" di Manuel de Faria e Sousa. Le pi\u00f9 grandi discrepanze si rilevano confrontando con la \"Lendas da \u00cdndia\" di Gaspar Correia che omette P\u00earo de Ata\u00edde e Aires Gomes da Silva, elencando invece Braz Matoso e Pedro de Figueir\u00f3, e introduce Andr\u00e9 Gon\u00e7alves oltre a Lemos. Correia identifica anche Sim\u00e3o de Miranda come vice-ammiraglio e capitano della nave ammiraglia di Cabral. Le fonti ascrivibili ai due testimoni oculari (un anonimo pilota portoghese e P\u00earo Vaz de Caminha) non elencano i capitani.\nAmmiraglio (\"capit\u00e3o-mor, lett. \"\"capitano maggiore\") della Seconda Armata fu nominato il nobile portoghese Pedro \u00c1lvares Cabral. Cabral non aveva una notevole esperienza navale o militare e la sua nomina fu dettata da motivazioni politiche, essendo egli un maestro dell'Ordine del Cristo (erede dell'Ordine dei Templari) che, dai tempo di Enrico il Navigatore, s'era legato a doppio filo con la Corona nel complesso e lucroso processo che fece del Portogallo una delle nazioni preponderanti nella c.d. \"Et\u00e0 delle scoperte\".\nPer ovviare alla scarsa esperienza di Cabral, lo si circond\u00f2 d'alti ufficiali pi\u00f9 che capaci. Anzitutto, il nobile castigliano in esilio Sancho de Tovar fu designato vice-ammiraglio (\"soto-capit\u00e3o\") e successore di Cabral se gli fosse successo qualcosa. Il pilota veterano P\u00earo de Escobar ricevette il comando tecnico generale della spedizione. Altri veterani della prima armata includevano il capitano Nicolau Coelho, il pilota P\u00earo de Alenquer e i segretari (\"escriv\u00e3o\") Afonso Lopes e Jo\u00e3o de S\u00e1. Il famoso navigatore Bartolomeo Diaz, il primo a doppiare il Capo di Buona Speranza, e suo fratello Diogo Dias, gi\u00e0 \"escriv\u00e3o\" sulla nave di Gama, servirono parimenti come capitani.\nLa maggior parte delle navi erano \"nau\" o caravelle e almeno una era una piccola nave da rifornimento, anche se mancano dettagli su nomi e stazza. Si dice che almeno due navi, l'ammiraglia di Cabral e la \"El Rei\" di Tovar, fossero di circa 240 tonnellate, cio\u00e8 circa il doppio della dimensione della nave pi\u00f9 grande della spedizione indica di tre anni prima.\nDieci navi erano destinate a Calicut (Malabar, India), mentre le navi dei fratelli Diaz erano destinate a Sofala (Africa orientale) e la nave di rifornimento era destinata ad essere affondata e bruciata lungo il percorso.\nAlmeno due navi erano di propriet\u00e0 privata: la nave di Lu\u00eds Pires era di propriet\u00e0 di Diogo da Silva e Meneses, conte di Portalegre, mentre l\"'Anunciada\" di Nuno Leit\u00e3o da Cunha era di propriet\u00e0 del cugino del re, D. Alvaro di Braganza, e finanziata da un consorzio italiano composta dai banchieri fiorentini Bartolomeo Marchionni e Girolamo Sernigi e dal genovese Antonio Salvago. Il resto apparteneva alla Corona portoghese.\nAd accompagnare la spedizione come traduttore c'era Gaspar da Gama, un ebreo catturato ad Angediva da Vasco da Gama, cos\u00ec come quattro ostaggi ind\u00f9 di Calicut presi da Gama nel 1498 durante i negoziati. A bordo c'era anche l'ambasciatore del Sultano di Malindi, giunto in Portogallo con Gama, destinato a tornare a Malindi con Cabral. Altri passeggeri della spedizione includevano Aires Correia, il fattore designato per Calicut, il suo segretario P\u00earo Vaz de Caminha, Afonso Furtado, il fattore designato per Sofala, e l'impiegato Martinho Neto. Ad accompagnarli durante il viaggio c'era il medico reale e astronomo dilettante, Maestro Jo\u00e3o Faras, che port\u00f2 con s\u00e9 l'ultimo astrolabio e nuovi pentagrammi astronomici arabi per esperimenti di navigazione. Un cronista suggerisce che anche il cavaliere Duarte Pacheco Pereira fosse a bordo. La flotta trasportava una ventina di \"degredados\" portoghesi, detenuti criminali che potevano adempiere alle loro condanne venendo abbandonati lungo le rive di vari luoghi per l'esplorare l'entroterra per conto della Corona. Ne sono noti quattro: Afonso Ribeiro, Jo\u00e3o Machado, Luiz de Moura e Antonio Fernandes (un ex-carpentiere navale). Infine, la flotta trasportava otto frati francescani e otto cappellani, sotto la supervisione del cappellano capo, p. Henrique Soares di Coimbra. Furono i primi missionari cristiani portoghesi in India.\nCi sono tre testimonianze oculari sopravvissute di questa spedizione: (i) una lunga lettera di P\u00earo Vaz de Caminha, probabilmente dettata da Aires Correia, scritta dal Brasile il 1\u00b0 maggio 1500, al re Manuele I; (ii) la breve lettera di Maestro Jo\u00e3o Faras al re, anche lui dal Brasile; e (iii) il resoconto di un anonimo pilota portoghese, pubblicato per la prima volta in italiano nel 1507, comunemente denominato \"Rela\u00e7\u00e3o do Piloto An\u00f4nimo\", talvolta ritenuto l'impiegato Jo\u00e3o de S\u00e1.\nLa missione.\nLa priorit\u00e0 della missione era assicurare un trattato con lo Zamorin di Calicut, il principale porto di spezie del Kerala e citt\u00e0-stato dominante sulla costa del Malabar. Gama aveva visitato Calicut nel 1498 ma non era riuscito a impressionare l'anziano Zamorin Manivikraman Raja (\"Samoothiri Raja\") e nessun accordo era stato firmato. Le istruzioni di Cabral erano di riuscire dove Gama aveva fallito, e per questo gli furono affidati magnifici doni da presentare allo Zamorin. Cabral aveva l'ordine di stabilire una \"feitoria\" (agenzia commerciale) a Calicut ed affidarla a Aires Correia.\nL'altra priorit\u00e0, assegnata ai fratelli Diaz, era trovare il porto dell'Africa orientale di Sofala, vicino alla foce del fiume Zambesi. Segretamente visitata e descritta dall'esploratore P\u00earo da Covilh\u00e3 durante la sua spedizione terrestre un decennio prima (1487 circa), Sofala era stata identificata come il punto finale di smercio dell'oro del Monomatapa, fonte alla quale la Corona era ansiosa d'attingere ma che Gama non era riuscito a trovare. I Diaz furono incaricati di trovare Sofala e stabilirvi una \"feitoria\" per il fattore designato Afonso Furtado. A tal fine, i Diaz furono probabilmente anche incaricati di ottenere il consenso di Kilwa (\"Qu\u00edloa\"), la citt\u00e0-stato swahili dominante della costa dell'Africa orientale e presunta padrona di Sofala.\nUn obiettivo minore era lo sbarco in India dei missionari francescani di p. Henrique Soares di Coimbra. Pare che Vasco da Gama avesse mal interpretato l'induismo come una forma primitiva di cristianesimo divenuto peculiare causa la mancanza di contatti con l'Europa cristiana. Gama raccomand\u00f2 pertanto l'invio di missionari nel Subcontinente per aggiornare le pratiche della \"chiesa ind\u00f9\" all'ortodossia cattolica romana.\nCome obiettivo finale, la Seconda Armata era pur sempre una spedizione commerciale per le spezie. La Corona e gli armatori privati s'aspettavano pertanto che stive piene di spezie tornassero a Lisbona.\nSospetta missione brasiliana.\nC'\u00e8 stato qualche dibattito sul fatto che Cabral avesse anche istruzioni segrete dal re di rivendicare la massa continentale del Brasile, o, pi\u00f9 precisamente, di spingersi il pi\u00f9 a ovest possibile sulla c.d. \"linea di Tordesillas\" e rivendicare qualunque terra o isola potesse essere scoperta l\u00ec per la Corona prima che lo facessero gli spagnoli. Tra le testimonianze vi \u00e8 l'indicazione di un'isola della zona in una mappa del 1448 di Andrea Bianco, a cui pare si alludesse nella lettera del maestro Jo\u00e3o Faras; c'\u00e8 anche un riferimento di Duarte Pacheco Pereira nel suo \"Esmeraldo de Situ Orbis\" d'esser stato inviato in una spedizione in una massa continentale occidentale nel 1498. Si tratta comunque, ad oggi, di speculazioni e vi sono vari motivi per ritenere improbabile l'esistenza di tali istruzioni.\nGli esploratori spagnoli si erano certamente gi\u00e0 diretti a sud, in quel momento. Cristoforo Colombo aveva toccato la costa del continente sudamericano intorno alla Guyana nel 1498 durante il suo terzo viaggio. Alla fine del 1499, Alonso de Ojeda aveva scoperto gran parte della costa venezuelana e all'inizio del 1500, Vicente Y\u00e1\u00f1ez Pinz\u00f3n e Diego de Lepe, dalle isole Canarie, avevano raggiunto l'attuale Cear\u00e1 e forse si erano spinti fino a Capo di Santo Agostinho, nel Pernambuco, esplorando gran parte della costa settentrionale del Brasile a ovest di l\u00ec. \u00c8 plausibile si trattasse di deliberate spinte meridionali volte a garantire maggiori domini coloniali alla Corona di Spagna. Queste spedizioni, tuttavia, erano troppo recenti perch\u00e9 i loro risultati fossero conosciuti a Lisbona prima della partenza di Cabral nel marzo 1500. \"Erano sconosciute nella stessa Spagna!\" \u00c8 dubbio che i portoghesi ne fossero a conoscenza e anche se lo fossero stati sembra esagerato che Cabral sia stato espressamente dirottato cos\u00ec ad ovest, avendo quale destinazione finale l'India. Inoltre, tale missione esplorativa sarebbe stata molto meglio condotta da una spedizione equipaggiata all'uopo.\nIl viaggio di andata.\n9 marzo 1500 - la Seconda Armata d'India lascia la foce del Tago.\n22 marzo 1500 - Cabral raggiunse l'isola di S\u00e3o Nicolau (Capo Verde) nel bel mezzo d'una tempesta. La nave privata di Lu\u00eds Pires, troppo danneggiata dalla tempesta per continuare, torna a Lisbona.\nDa Capo Verde, Cabral punta a sud-ovest. Non si sa perch\u00e9 abbia scelto una direzione cos\u00ec insolita ma l'ipotesi pi\u00f9 probabile \u00e8 che stesse semplicemente seguendo l'ampio arco dell'Atlantico meridionale per prendere un vento favorevole che li portasse al Capo di Buona Speranza. La rotta, da Capo Verde, porta le navi ad attraversare la stasi al di sotto dell'equatore, catturare la deriva della Corrente Equatoriale Sud in direzione sud-ovest e virare nella Corrente del Brasile in direzione sud fino alla c.d. \"latitudini dei cavalli\" (30\u00b0S) ove iniziano i c.d. \"Venti occidentali\" che portano facilmente le navi attraverso l'Atlantico meridionale fino al Capo. Se invece di quest'arco Cabral avesse puntato a sud-est di Capo Verde, attraverso il Golfo di Guinea, avrebbe avuto vita dura sino al Capo, dovendo lottare contro gli alisei di sud-est e la Corrente del Benguela.\nCome Cabral sapesse di questa rotta \u00e8 oggi ignoto. Molto probabilmente, fu la medesima seguita da Gama nel 1497 i cui piloti Alenquer ed Escobar, parte della nuova spedizione, potevano ripercorrere. Negli archivi di Lisbona esiste infatti un documento destinato a Cabral che gli ordina di puntare a sud-ovest una volta raggiunta la stasi.\nLe ipotesi alternative sono che Cabral stesse cercando di raggiungere le Azzorre per riparare la sua flotta colpita dalla tempesta, che stesse cercando e rastrellando navi disperse dalla medesima tempesta o che fosse un tentativo intenzionale di scoprire se c'era terra oltre la linea di Tordesillas.\nScoperta del Brasile.\nCabral segu\u00ec la rotta di Gama ma descrivendo un arco leggermente pi\u00f9 ampio, tale da raggiungere, ad ovest, la massa continentale allora sconosciuta del Brasile.\n21 aprile 1500 - dopo quasi 30 giorni di navigazione (44 dalla partenza) la flotta di Cabral trova le prime indicazioni di terra vicina. Il giorno dopo (22 aprile), l\"'Armada\" avvist\u00f2 la costa brasiliana: nello specifico, i contorni della collina poi chiamata Monte Pascoal.\n23 aprile - l\"'Armada\" si ancora alla foce del fiume Frade e un gruppo di indiani Tupiniquim si raduna sulla spiaggia. Cabral invia a terra un drappello al comando di Nicolau Coelho per stabilire il primo contatto. Coelho lanci\u00f2 il cappello in cambio d'un copricapo piumato ma la risacca era troppo forte per uno sbarco agevole cos\u00ec torn\u00f2 alle navi.\nI forti venti notturni spinsero la flotta a navigare per circa 10 leghe (45\u00a0km) a nord, trovando riparo dietro la barriera corallina nella baia di Cabr\u00e1lia, appena a nord di Porto Seguro. Il pilota Afonso Lopes, mentre scandagliava in una barca a remi, individu\u00f2 una canoa indigena, cattur\u00f2 i due indiani a bordo e li riport\u00f2 sulla nave. La mancanza d'un interprete imped\u00ec lo scambio d'informazioni ma gli indigeni furono ben trattati: nutriti e gratificati di stoffa e perline. La differenza culturale era evidente: gli indigeni sputarono miele e torta e furono profondamente sorpresi nel vedere un pollo.25 aprile 1500 - un gruppo guidato da Coelho e Bartolomeo Diaz sbarca accompagnato dai due indigeni. I Tupiniquim si radunano armati ma convinti dai due ospiti dei portoghesi permettono lo sbarco e la raccolta d'acqua.\n26 aprile 1500 (ottava domenica di Pasqua) - il frate francescano Henrique Soares di Coimbra \u00e8 a terra e celebra la messa davanti a 200 Tupiniquim. La prima messa cristiana conosciuta sul continente americano.\nL'interazione tra portoghesi e Tupiniquim aumenta gradualmente durante la settimana. Chiodi di ferro, stoffa, perline e crocifissi europei vengono scambiati con amuleti, lance, pappagalli e scimmie americani. C'era solo il minimo indizio che si potessero trovare metalli preziosi nell'entroterra. I \"degredados\" portoghesi vengono assegnati a trascorrere la notte nei villaggi di Tupiniquim, mentre il resto dell'equipaggio dorme a bordo delle navi.\n1\u00b0 maggio 1500 - Cabral fa i preparativi per riprendere il viaggio in India. I piloti portoghesi, assistiti da Maestro Jo\u00e3o Faras, determinarono che il Brasile si trovava ad est della linea di Tordesillas, spingendo Cabral a rivendicarlo formalmente per la corona portoghese, dandogli il nome di \"Ilha de Vera Cruz\" (it. \"Isola della Vera Croce\"). Fu ribattezzata \"Terra de Santa Cruz\" (it. \"Terra della Santa Croce\") una volta realizzato che non era un'isola.\n2 maggio 1500 - Cabral rispedisce la nave rifornimento a Lisbona con gli oggetti brasiliani e una lettera a Re Manuele I del segretario P\u00earo Vaz de Caminha per annunciare la scoperta. Portava anche una lettera privata al re di Faras in cui identificava la principale costellazione guida nell'emisfero australe, la Croce del Sud (\"Cruzeiro\"). La nave arriv\u00f2 a Lisbona in giugno. In Brasile, nel frattempo, dopo aver lasciato un paio di \"degredados\" con i Tupiniquim di Porto Seguro, Cabral ordina alle undici navi rimanenti di salpare alla volta dell'India.\nVerso l'India.\nFine maggio 1500 - dopo aver attraversato l'Oceano Atlantico, l'armata di Cabral raggiunse il Capo di Buona Speranza. La flotta ha affrontato venti impetuosi per sei giorni consecutivi e quattro navi - Bartolomeo Diaz, Aires Gomes da Silva, Sim\u00e3o de Pina e Vasco de Ata\u00edde - sono perse in mare. La flotta s'\u00e8 ridotta a sette navi. Di fronte a forti venti, l'armata si divise in gruppi pi\u00f9 piccoli per incontrarsi di nuovo di l\u00e0 dal Capo. Cabral nuove affiancato da altre due navi.\n16 giugno 1500 - lo squadrone di tre navi di Cabral raggiunse le Isole Primeiras diverse leghe a nord di Sofala. Due navi mercantili locali, avvistandoli, fuggono. Cabral le insegue: una si arena e l'altra viene catturata. Dopo un interrogatorio, si scopr\u00ec che queste navi erano di propriet\u00e0 di un cugino del sultano Fateima di Malindi che aveva ricevuto Vasco da Gama nel 1498, quindi furono liberate.\n22 giugno 1500 - Cabral sbarca a Mozambico. Nonostante l'incidente di pochi giorni prima, l'ammiraglio riceve un'accoglienza calorosa dal Sultano del Mozambico e gli viene permesso di raccogliere acqua e rifornimenti. Poco dopo, altre tre navi dell\"'Armada\" raggiungono l'isola. Manca solo la nave di Diogo Dias. Poich\u00e9 la missione di Dias era comunque per Sofala, Cabral decise di non aspettarla e invece prosegu\u00ec con una flotta ridotta a sei navi.\n26 luglio 1500 - Cabral raggiunge Kilwa, citt\u00e0-stato dominante della costa orientale dell'Africa che Gama non aveva visitato. Afonso Furtado, fattore per Sofala scampato alla morte perch\u00e9 trasferitosi sull'Ammiraglia dalla nave di Bartolomeo Diaz poco prima della traversata del Capo, scende a terra per aprire negoziati con il sovrano, l'emiro Ibrahim, che aveva da poco (c. 1495) usurpato il trono del sultano al-Fudail e regnava per conto di un presunto erede. Fu organizzato un incontro tra Cabral e Ibrahim, condotto su un paio di barche a remi nel porto. Cabral presenta una lettera del re Manuele I che propone un trattato ma Ibrahim, sospettoso, non si scopre. Cabral, intuendo la resistenza dell'emiro e preoccupandosi di perdere i venti monsonici per l'India, interruppe i negoziati e salp\u00f2.\n2 agosto 1500 - Evitata l'ostile Mombasa (\"Momba\u00e7a\"), Cabral raggiunge l'alleata Malindi (\"Melinde\") ove \u00e8 ben accolto dal sultano e lascia l'ambasciatore che Gama aveva preso l'anno precedente.\n7 agosto 1500 - Lasciandosi alle spalle due \"degredados\", Lu\u00eds de Moura e Jo\u00e3o Machado, e raccogliendo due piloti gujarati, l'armata di sei navi di Cabral inizia finalmente la sua traversata nell'Oceano Indiano.\nCabral in India.\n22 agosto 1500 - Dopo una tranquilla traversata oceanica, le sei navi di Cabral sbarcarono sull'isola di Anjediva ( \"Angediva\", Anjadip) ove riposarono, ripararono e ridipinsero le navi.\n13 settembre 1500 - Dopo aver navigato lungo la costa indiana, Cabral raggiunge Calicut. Barche indigene allegramente decorate uscirono dal porto per salutare i portoghesi ma memore dell'esperienza di Gama, Cabral rifiut\u00f2 di scendere a terra fino a quando non furono scambiati gli ostaggi. Invi\u00f2 Afonso Furtado e i quattro ostaggi di Calicut presi da Gama l'anno precedente per negoziare lo sbarco. Chiuso il negoziato, Cabral scese a terra e incontr\u00f2 il nuovo Zamorin di Calicut, presentandogli doni molto pi\u00f9 belli e lussuosi di quelli che Gama aveva portato e lettere pi\u00f9 rispettose a firma del Re Manuele I del Portogallo. Un trattato commerciale fu negoziato con successo e lo Zamorin diede a Cabral un certificato di sicurezza commerciale inciso su un piatto d'argento. Ai portoghesi fu permesso di stabilire una \"feitoria\" a Calicut. Aires Correia sbarc\u00f2 con circa 70 uomini. Una volta che la \"feitoria\" fu installata, Cabral rilasci\u00f2 gli ostaggi della nave in segno di fiducia e Correia inizi\u00f2 a comprare spezie nei mercati cittadini per il carico dell\"'Armada\".\nOttobre - lo Zamorin invi\u00f2 una richiesta d'assistenza alla flotta di Cabral. I mercanti arabi alleati della rivale citt\u00e0-stato di Kochi ('\"Cochin\"'; \"'Perumpadappu Swarupam\"') stavano tornando da Ceylon con un carico di elefanti da guerra destinati al Sultano di Cambay. Affermando trattarsi di contrabbando illegale, lo Zamorin chiese a Cabral d'intercettarli e l'ammiraglio invi\u00f2 una delle sue caravelle sotto P\u00earo de Ata\u00edde. Sperando in uno spettacolo, lo stesso Zamorin scese sul lungomare per assistere allo scontro ma se ne and\u00f2 disgustato quando la nave araba super\u00f2 Ataide che l'insegu\u00ec raggiungendola solo a Cannanore. Catturata la nave con il suo carico d'elefanti quasi intatto, Cabral la don\u00f2 allo Zamorin.\nIl massacro di Calicut.\nDicembre 1500 - il fattore Aires Correia aveva acquistato spezie sufficienti a caricare solo due navi. Si lament\u00f2 con Cabral dei suoi sospetti che la corporazione dei mercanti arabi di Calicut fosse stata collusa per escludere gli agenti portoghesi dai mercati delle spezie cittadini. Correia aveva saputo d'una mossa simile operata contro i mercanti cinesi all'inizio del XV secolo per escluderli dai porti del Malabar e la riteneva plausibilmente applicata ai lusitani che, oltre tutto, erano stati chiari nel manifestare il loro odio per i \"Mori\" ed avevano chiesto privilegi e preferenze commerciali. Cabral present\u00f2 i sospetti di Correia allo Zamorin e gli chiese di reprimere la corporazione mercantile araba o d'imporre la priorit\u00e0 portoghese nei mercati delle spezie ma lo Zamorin respinse la richiesta.\n17 dicembre 1500 - frustrato dall'inerzia dello Zamorin, Cabral, su consiglio di Correia, sequestra una nave mercantile araba proveniente da Gedda, gi\u00e0 carica di spezie, affermando che lo Zamorin gli ha promesso la priorit\u00e0 commerciale e che quindi quel carico era suo di diritto. Infuriati, i mercanti arabi sulla banchina sollevarono una rivolta e indirizzarono le folle contro la \"feitoria\". Le navi portoghesi, ancorate nel porto e impossibilitate ad avvicinarsi alle banchine, poterono solo assistere allo svolgersi del massacro: dopo tre ore di combattimenti, 53 portoghesi (anche se alcune fonti dicono 70) furono massacrati dalla folla, tra cui il fattore Aires Correia, il segretario Caminha e tre (alcuni dicono cinque) dei frati francescani. Una ventina di portoghesi si salvarono tuffandosi in acqua e nuotando fino alle navi. Riferirono a Cabral che le guardie dello Zamorin erano state viste stare in disparte o aiutare attivamente i rivoltosi. Uno dei superstiti, tale Gon\u00e7alo Peixoto, scamp\u00f2 al linciaggio grazie ad un mercante locale che le cronache chiamano \"Coja Bequij\". Dopo il massacro di Calicut, le merci della \"feitoria\" furono sequestrate dalle autorit\u00e0 di Calicut.\nGuerra con Calicut.\nInfuriato per l'attacco alla fabbrica, Cabral attese un giorno la riparazione da parte dello Zamorin. Quando questo non arriv\u00f2, Cabral e i portoghesi sequestrarono una decina di navi mercantili arabe allora in porto tra il 18 e il 22 dicembre: confiscarono il carico, uccisero gli equipaggi e bruciarono le loro navi. Quindi, accusando lo Zamorin d'aver autorizzato la rivolta, Cabral ordin\u00f2 un bombardamento contro Calicut per l'intera giornata, causando danni immensi alla citt\u00e0 non fortificata. Le stime delle vittime arrivano fino a 600 persone. Cabral procedette a bombardare anche il vicino porto di Pandarane, di propriet\u00e0 dello Zamorin.\nFu l'inizio della guerra tra il Portogallo e Calicut che si sarebbe trascinata per il decennio successivo, divenendo un importante obiettivo strategico delle future \"Armada,\" dettando la strategia portoghese nell'Oceano Indiano e ribaltando l'ordine politico del Malabar.\nL'alleanza con Kochi.\n24 dicembre 1500 - Cabral lascia una Calicut in rovina e, su suggerimento di Gaspar da Gama, punta a sud lungo la costa verso Kochi, una piccola citt\u00e0-stato Hindu Nair allo sbocco della laguna del Vembanad, nelle Backwaters del Kerala. In parte vassallo e in parte in guerra con il Calicut di Zamorin, Kochi aveva a lungo irritato il dominio del suo vicino pi\u00f9 grande e stava cercando un'opportunit\u00e0 per emanciparsi.\nArrivati a Kochi, un emissario portoghese e un cristiano prelevati a Calicut scesero a terra per prendere contatto con il Trimumpara Raja (Unni Goda Varma), il principe ind\u00f9 Nair di Kochi. I portoghesi furono accolti calorosamente, avendo il bombardamento di Calicut cancellato i dissidi per la questione degli elefanti da guerra. Con tutte le cordialit\u00e0 e lo scambio di ostaggi completati rapidamente, lo stesso Cabral scese a terra e negozi\u00f2 un'alleanza tra il Portogallo e Kochi contro Calicut. Cabral promise di nominare il Trimumpara Raja di Kochi sovrano di Calicut una volta conquistatala.\nViene fondata una \"feitoria\" a Kochi, con Gon\u00e7alo Gil Barbosa come fattore principale. I mercati delle spezie della piccola Kochi non erano cos\u00ec ben forniti come quelli di Calicut ma il commercio era abbastanza buono per iniziare a caricare le navi. Il soggiorno a Kochi non fu, tuttavia, senza incidenti. Una notte, probabilmente su istigazione di commercianti arabi della citt\u00e0, la \"feitoria\" fu incendiata. Il Trimumpara Raja pun\u00ec per\u00f2 gli incendiari e prese i portoghesi sotto la sua protezione, alloggiandoli nel suo palazzo e incaricando le sue guardie Nair personali di scortarli nei mercati cittadini e proteggere la \"feitoria\" da ulteriori incidenti.\nInizio gennaio 1501 - Cabral ricevette missive dai sovrani di Cannanore (Canonor, Kannur o Kolathunad), uno dei rivali di Calicut nel nord, e Quilon (\"Coul\u00e3o\", Kollam o Venad Swarupam), che era pi\u00f9 a sud e un tempo era stata una grande citt\u00e0-stato mercantile cristiana siriana, essendo un negozio di cannella, zenzero e legno tinto. Lodarono le azioni di Cabral contro Calicut e invitarono i portoghesi a commerciare nelle loro citt\u00e0. Non volendo offendere il Trimumpara Raja, Cabral declin\u00f2 gli inviti, promettendo solo di visitare le citt\u00e0 in una data futura.\nMentre era a Kochi, Cabral ricevette un altro invito, questa volta dal vicino regno di Cranganore (Cranganor, Kodungallur), ex-capitale della dinastia Chera del periodo Sangam recentemente piegata da vari disastri naturali. I canali che collegavano Cranganore ai corsi d'acqua furono interrati, aprendo uno sbocco a mare concorrente di Kochi nel XIV secolo. L'ascesa di Kochi era stata principalmente dovuta al re-indirizzamento del traffico commerciale lontano da Cranganore. Tuttavia, i restanti mercanti della citt\u00e0 in declino mantennero ancora i loro vecchi collegamenti con le piantagioni di pepe del Kerala. Con la fornitura a Kochi in esaurimento, Cabral accett\u00f2 l'offerta di caricare a Cranganore.\nLa visita a Cranganore fu fondamentale per i portoghesi poich\u00e9 tra gli abitanti della citt\u00e0 figuravano comunit\u00e0 consolidate di ebrei malabari e cristiani siriani. L'incontro con una comunit\u00e0 cristiana chiaramente riconoscibile in Kerala ha confermato a Cabral ci\u00f2 che i frati francescani avevano gi\u00e0 sospettato a Calicut, ovvero che la precedente ipotesi di Vasco da Gama su una \"Chiesa ind\u00f9\" era errata: se veri cristiani erano esistiti per secoli accanto agli ind\u00f9 in India, allora chiaramente l'induismo era una religione distinta. Gli ind\u00f9 erano \"idolatri pagani\", come li definivano i frati portoghesi e non aderenti a una forma \"primitiva\" di cristianesimo. Due sacerdoti siriani cristiani di Cranganore domandarono a Cabral un passaggio in Europa.\n16 gennaio 1501 - Giunse notizia che lo Zamorin di Calicut aveva radunato e inviato una flotta di circa 80 barche contro i portoghesi a Kochi. Nonostante l'offerta di assistenza militare del Trimumpara Raja, Cabral decise di levare precipitosamente l'ancora e di fuggire piuttosto che rischiare uno scontro. L'armata di Cabral lasci\u00f2 il fattore Gon\u00e7alo Gil Barbosa e sei assistenti a Kochi. Nella loro frettolosa partenza, i portoghesi inavvertitamente portarono con s\u00e9 due ufficiali della \"raja\" (Idikkela Menon e Parangoda Mennon), gi\u00e0 ostaggi a bordo delle navi.\nDirigendosi a nord, l'armata di Cabral fece un ampio giro per evitare Calicut e fece una rapida visita a Cannanore. Cabral fu accolto calorosamente dal Kolathiri Raja di Cannanore che, desideroso di un'alleanza portoghese, si offr\u00ec di vendere le spezie portoghesi a credito. Cabral accett\u00f2 il carico ma lo pag\u00f2 comunque, apprezzando il gesto anche se trattavasi di solo zenzero di bassa qualit\u00e0.\nCon le sue navi ora piene di spezie, Cabral decise di non visitare Quilon, come aveva promesso in precedenza, ma di tornare a casa in Portogallo.\nLe disavventure di Diogo Dias.\nMentre Cabral si trovava in India, Diogo Dias, capitano della settima nave scomparsa dell\"'Armada\", stava vivendo le sue avventure.\nPoco dopo essere stato separato dalla flotta principale al Capo nel giugno 1500, Dias s'era spinto troppo a est nell'Oceano Indiano e aveva avvistato la costa occidentale dell'isola del Madagascar. Sebbene l'isola non fosse sconosciuta (il suo nome arabo, \"isola della Luna\", era gi\u00e0 stato riportato da Pero de Covilha), Dias fu il primo capitano portoghese ad averla avvistata ed \u00e8 spesso accreditato d'averla battezzata l'isola di \"S\u00e3o Louren\u00e7o\", per il ritrovamento il giorno di San Lorenzo (10 agosto 1500). Tuttavia, un vero e proprio sbarco in Madagascar non sarebbe stato intrapreso fino al 1506 e sarebbe stato ampiamente esplorato solo nel 1508.\nProbabilmente pensando di trovarsi su un'isola del Sud Africa, Dias cerc\u00f2 di trovare la costa africana navigando direttamente a nord dal Madagascar, sperando di riconnettersi con l'armata di Cabral l\u00ec, o di raggiungere Sofala, sua destinazione ufficiale. Ma aveva puntato troppo a est e in effetti si trovava in mare aperto. Dias avvist\u00f2 la costa africana solo intorno a Mogadiscio (\"Magadoxo\") e a quel punto Cabral aveva gi\u00e0 attraversato l'Oceano Indiano. Il cambiamento dei venti monsonici imped\u00ec a Dias di intraprendere la propria traversata, cos\u00ec si spinse lungo la costa, passando inaspettatamente Capo Guardafui nel Golfo di Aden, acque precedentemente inesplorate dalle navi portoghesi. Dias trascorse i mesi successivi nella zona. Affront\u00f2 venti contrari, tempeste, attacchi di pirati arabi ed infine s'incagli\u00f2 sulla costa eritrea, incapace di trovare cibo e acqua.\nTra la fine del 1500 e l'inizio del 1501, Dias riusc\u00ec a procurarsi rifornimenti, riparare la nave e prendere un vento favorevole per portarlo fuori dal Golfo. Con i sei membri dell'equipaggio rimastigli, Dias torn\u00f2 in Portogallo, sperando d'incontrare Cabral durante il viaggio di ritorno.\nIl viaggio di ritorno.\nFine gennaio 1501 - Cabral prese a bordo un ambasciatore di Cannanore e inizi\u00f2 la sua traversata oceanica verso l'Africa orientale. Lungo la strada, cattur\u00f2 una nave gujarati con un magnifico carico ma risparmi\u00f2 l'equipaggio perch\u00e9 non arabo.\nFebbraio - l\"'Armada\" arriv\u00f2 a Malindi ove il viceammiraglio Sancho de Tovar incagli\u00f2 la sua nave carica di spezie (\"El Rei\"): un danno irreparabile. Equipaggio e carico furono riassegnati, poi la nave incendiata per recuperarne le ferramenta. Cabral autorizz\u00f2 il re di Malindi a recuperare i cannoni dal relitto e tenerli per s\u00e9.\nPrimavera - con la flotta ridotta a sole cinque navi, Cabral raggiunse Mozambico. Poich\u00e9 non c'erano notizie da Diogo Dias, l'ammiraglio decise di assumersi la responsabilit\u00e0 della missione di Sofala. Ordin\u00f2 che la nave privata \"Anunciada\" di Nuno Leit\u00e3o da Cunha, la pi\u00f9 veloce della flotta, fosse posta sotto il comando del veterano Nicolau Coelho e la invi\u00f2 in Portogallo a portar notizie. Tovar prese il comando della caravella \"S\u00e3o Pedro\", precedentemente comandata da P\u00earo de Ata\u00edde, con l'intento di cercare Sofala e da l\u00ec tornare a casa da solo. Ata\u00edde fu trasferito al comando della vecchia \"nau\" di Coelho.\nNel frattempo, Cabral sbarc\u00f2 il \"degredado\" Ant\u00f3nio Fernandes sulla costa africana, con lettere di istruzione per Diogo Dias e le eventuali spedizioni portoghesi di passaggio, informandoli della drammatica svolta degli eventi in India e avvertendoli di evitare Calicut. Non \u00e8 chiaro esattamente dove Cabral abbia lasciato Fernandes o dove gli sia stato ordinato di andare. Secondo Ata\u00edde, a Fernandes fu ordinato di andare a Mombasa, il che era strano, poich\u00e9 Mombasa era in quel momento in rapporti ostili con i portoghesi; altri suggeriscono che avrebbe dovuto andare a Kilwa che \u00e8 dove alla fine lo trov\u00f2 la Terza Armata di Jo\u00e3o da Nova. Altri hanno ipotizzato che Fernandes sia stato lasciato a Kilwa gi\u00e0 all'andata e che le lettere di Cabral gli siano state spedite da un messaggero del Mozambico al ritorno. \u00c8 anche possibile che Fernandes fosse stato incaricato di dirigersi verso Sofala via terra, incontrandovi la nave di Tovar per poi procedere all'esplorazione dell'entroterra per individuare Monomatapa, anche se questo non spiega perch\u00e9 Cabral gli avesse dato le lettere. Infine, alcuni ritengono che a questo punto si stia parlando di un altro \"degredado\", Jo\u00e3o Machado, lasciato a Malindi all'andata, prelevato al ritorno e rispedito indietro con le lettere.\nSistemate le cose, Cabral prese le restanti tre navi - la sua nave ammiraglia, la grande \"nau\" di Sim\u00e3o de Miranda e la nave di Coelho (ora sotto P\u00earo de Ata\u00edde) - e salp\u00f2 dal Mozambico.\nAta\u00edde si separ\u00f2 dagli altri due nel Canale del Mozambico subito dopo la partenza. Punt\u00f2 su S\u00e3o Br\u00e1s, sperando di trovarvi Cabral ad aspettarlo ma Cabral e Miranda avevano deciso di proseguire insieme verso Lisbona senza di lui, cos\u00ec Ata\u00edde torn\u00f2 a casa da solo, lasciando una lettera in uno stivale da un abbeveratoio locale che raccontava la spedizione. La nota di Ataide sarebbe stata trovata nello stesso anno dall\"'Armada\" di Nova.\nNel frattempo, Sancho de Tovar, a bordo della \"S\u00e3o Pedro\", individu\u00f2 finalmente Sofala. Rimase nella sua nave, esplorando la citt\u00e0 da l\u00ec, prima di salpare per tornare a casa da solo.\nConferenza a Bezeguiche.\n2 giugno 1501 - in seguito alla scoperta del Brasile l'anno precedente, Manuele I del Portogallo riun\u00ec una piccola spedizione esplorativa di tre caravelle sotto un anonimo capitano portoghese per esplorare e mappare la costa del Brasile. A bordo della nave c'era il cosmografo fiorentino Amerigo Vespucci. L'identit\u00e0 esatta del capitano \u00e8 incerta. Alcuni ipotizzano che fosse il comandante della nave di rifornimento che aveva consegnato la notizia un anno prima (o Lemos o Gon\u00e7alves); altri ipotizzano che il comandante sia andato come passeggero e che la spedizione stessa fosse comandata da Gon\u00e7alo Coelho. Partita da Lisbona nel maggio 1501, la spedizione fece una sosta per abbeverarsi all'inizio di giugno a Bezeguiche, poich\u00e9 la baia di Dakar, vicino all'attuale Senegal, era nota ai marinai portoghesi dell'epoca. L\u00ec, si imbatterono in Diogo Dias che raccont\u00f2 al capitano portoghese e a Vespucci le sue disavventure. Appena due giorni dopo, la nave principale della flotta indiana di ritorno, l\"'Anunciada\" di Coelho, arriv\u00f2 a Bezeguiche, punto d'incontro prestabilito della II Armata, trovandovi sia Dias sia la spedizione cartografica brasiliana.\nPer le due settimane successive, i capitani e gli equipaggi delle diverse navi si sono scambiati i racconti dei loro viaggi e delle loro avventure. Da allora \u00e8 stato ipotizzato che fu durante questo periodo che Amerigo Vespucci elabor\u00f2 la sua ipotesi del \"Nuovo Mondo\". Dopotutto, Vespucci conosceva bene le Americhe, avendo partecipato alla spedizione di Ojeda del 1499 sulle coste del Sud America e si dice che abbia avuto intense discussioni a Bezeguiche con Gaspar da Gama, senza dubbio la persona pi\u00f9 familiare con le Indie Orientali. Confrontando le note, Vespucci probabilmente si rese conto che era semplicemente impossibile far quadrare ci\u00f2 che sapeva delle Americhe con ci\u00f2 che gli uomini della Seconda Armata sapevano dell'Asia. Mentre era ancora a Bezeguiche, Vespucci scrisse una lettera a Lorenzo di Pierfrancesco de' Medici, raccontando il suo incontro che rimand\u00f2 con alcuni passeggeri fiorentini sull\"'Anunciada\". Fu il preludio d'una lettera ancora pi\u00f9 famosa di Vespucci a Lorenzo nel 1503, poco dopo il suo ritorno, in cui afferma che il Brasile era in realt\u00e0 un continente e che le terre scoperte a ovest non facevano sicuramente parte dell'Asia ma erano un continente completamente diverso, un \"Mondo Nuovo\".\nMet\u00e0 giugno - Lemos e Vespucci lasciarono Bezeguiche per il Brasile. Poco dopo, Cabral e Miranda raggiungono Bezeguiche dove trovano ad attenderli Dias e Coelho. Cabral invi\u00f2 la rapida \"Anunciada\" (Coelho) a Lisbona per annunciare il loro ritorno, mentre il resto si riposava e aspettava a Bezeguiche le restanti due navi. La nave di P\u00earo de Ata\u00edde, proveniente da sola da Mossel Bay, e la \"S\u00e3o Pedro\" di Tovar, di ritorno da Sofala, arrivarono a Bezeguiche alla fine di giugno.\n23 giugno 1501 - Coelho, gi\u00e0 tedoforo del rientro di Gama diversi anni prima, arriva a Lisbona e si ancora a Bel\u00e9m . I mercanti del consorzio guidato Marchionni, proprietario della nave, sono estasiati\".\" Lettere con i risultati della spedizione sono immediatamente inviate in tutta Europa.\nLa III Armata di Nova \u00e8 per\u00f2 gi\u00e0 partita per l'India da due mesi e Nova raccoglier\u00e0 informazioni su Cabral lungo la strada nella \"scarpa di Ata\u00edde\" a Mossel Bay e dalle lettere di Cabral in possesso di Ant\u00f3nio Fernandes a Kilwa.\n21 luglio 1501 - Cabral e Miranda arrivano a Lisbona. Le altre tre navi arrivano pochi giorni dopo: Tovar e Ata\u00edde il 25 luglio e Dias, con la sua caravella vuota, il 27 luglio.\nConseguenze.\nApparentemente, la spedizione di Cabral fu un fallimento: l\"'Armada\" aveva subito pesanti perdite di navi e umani. Delle tredici navi inviate: cinque tornarono con un carico (quattro della Corona e una privata), tre tornarono senza carico (Gaspar de Lemos, Lu\u00eds Pires e Diogo Dias) e cinque andarono perdute. Durante il viaggio perirono anche gli equipaggi e i capitani delle quattro navi perdute al Capo, tra cui il famoso navigatore Bartolomeo Diaz. Una cinquantina di portoghesi, tra cui il fattore Aires Correia, erano periti nel massacro di Calicut.\nCabral fall\u00ec inoltre in molti degli incarichi assegnatigli dalla Corona:\nTuttavia, Cabral ottenne altri importanti risultati:\nTuttavia, le perdite influirono molto sul fatto che Cabral venisse onorato o ricompensato. Accuse d'incompetenza volavano nei circoli che contavano. Sebbene a Cabral sia stato inizialmente offerto il comando della IV \"Armada\", pianificata per il 1502, sembr\u00f2 pi\u00f9 un \"pro forma\" che un'offerta sincera. La Corona chiar\u00ec che il comando di Cabral sarebbe stato limitato e supervisionato, condizioni abbastanza umilianti da costringere Cabral a ritirare il suo nome. La Quarta Armata sarebbe stata infine posta sotto il comando di Vasco da Gama.\nSebbene la reazione della Corte all'operato di Cabral sia stata tiepida 1501, crebbe posteriormente. La scoperta del Brasile, accolta come una scoperta minore e di scarso interesse, si rivel\u00f2 molto importante. Le successive spedizioni di mappatura brasiliana del 1501-02 e 1503-04, sotto il capitano Gon\u00e7alo Coelho con Amerigo Vespucci, rivelarono un enorme continente che Vespucci etichett\u00f2 come \"Nuovo Mondo\". L'abbondanza di legno brasiliano (\"pau-brasil\") scoperta dalle spedizioni di mappatura sulle sue coste attir\u00f2 l'interesse dell'industria tessile europea e port\u00f2 al contratto del 1505 concesso a Fern\u00e3o de Loronha per lo sfruttamento commerciale del Brasile. Il lucroso commercio del legno brasiliano alla fine attir\u00f2 la concorrenza di francesi e spagnoli, costringendo il Portogallo a interessarsi pi\u00f9 attivamente alla \"Terra di Vera Cruz\" di Cabral. Ci\u00f2 port\u00f2 infine alla creazione delle prime colonie portoghesi nel Brasile coloniale nel 1532."}
{"id": "9152739", "revid": "287204", "url": "https://it.wikipedia.org/wiki?curid=9152739", "title": "Timurbugha", "text": "Regn\u00f2 per breve tempo dalla fine del 1467 all'inizio del 1468 quando fu deposto. Us\u00f2 il titolo di al-Malik al-Z\u0101hir.\nBiografia.\nTimurbugha era di origine albanese. Fu acquistato come schiavo da Sayf ad-Din Jaqmaq. Quando quest'ultimo divenne sultano, Timurbugha era al suo fianco. Nel 1442 divenne comandante e successivamente segretario del sultano. Ricopr\u00ec diverse posizioni fino alla morte del sultano. Sayf ad-Din Bilbay govern\u00f2 per breve tempo alla fine del 1467, prima che Timurbugha diventasse il nuovo sultano il 5 dicembre 1467. Timurbugha era ben istruito ed eccelleva in diritto, storia, letteratura e poesia. Durante il suo regno, furono rilasciati prigionieri politici da Alessandria, incluso Al-Mu'ayyad Shihab al-Din Ahmad.\nTuttavia, il suo regno dur\u00f2 meno di due mesi, poich\u00e9 fu detronizzato con un colpo di stato di palazzo il 31 gennaio 1468 guidato da Khairbek. Qaitbay, il futuro sultano, riusc\u00ec a sconfiggere i ribelli guidati e a liberare Timurbugha che in seguito si ritir\u00f2 a Damietta fino alla sua morte nel 1475."}
{"id": "9152741", "revid": "767487", "url": "https://it.wikipedia.org/wiki?curid=9152741", "title": "Mamma + mamma", "text": "Mamma + mamma \u00e8 un film del 2019 diretto da Karole Di Tommaso.\nTrama.\nKarole e Ali sono una coppia di due ragazze che si amano che hanno un forte desiderio di maternit\u00e0. Il primo tentativo \u00e8 ricco di entusiasmo seguito da molte vicissitudini. Quando il loro desiderio diventa sempre pi\u00f9 forte del dolore e della fatica scopriranno che i miracoli possono accadere.\nDistribuzione.\nIl film \u00e8 stato distribuito nelle sale cinematografiche italiane a partire dal 14 febbraio 2019."}
{"id": "9152749", "revid": "287204", "url": "https://it.wikipedia.org/wiki?curid=9152749", "title": "Stagione 1975-1976 di snooker", "text": "La stagione 1975-1976 di snooker \u00e8 l'8\u00aa edizione di una stagione di snooker. Ha preso il via il 1\u00ba agosto 1975 ed \u00e8 terminata l'11 maggio 1976, dopo otto tornei professionistici, tre in meno della stagione precedente, suddivisi in uno valido per la classifica mondiale, e sette non validi, quattro in meno della stagione precedente.\nCalendario.\nMain Tour.\nLegenda:"}
{"id": "9152750", "revid": "458786", "url": "https://it.wikipedia.org/wiki?curid=9152750", "title": "Kai Cipot", "text": "Biografia.\n\u00c8 figlio di Fabijan Cipot, ex calciatore della nazionale slovena.\nCarriera.\nCresciuto nel settore giovanile del , debutta in prima squadra l'11 luglio 2019 in occasione del match valido per le qualificazioni all'UEFA Europa League 2019-2020 perso 2-0 contro il . Realizza la sua prima rete il 5 giugno 2020 nell'incontro di campionato vinto 3-2 contro l'.\nStatistiche.\n\"Statistiche aggiornate al 16 ottobre 2021\"."}
{"id": "9152751", "revid": "599013", "url": "https://it.wikipedia.org/wiki?curid=9152751", "title": "Mihael Klepa\u010d", "text": "Carriera.\nCresciuto nel settore giovanile dell', debutta in prima squadra il 26 maggio 2017 in occasione dell'incontro di 1. HNL vinto 1-0 contro l'.\nStatistiche.\n\"Statistiche aggiornate al 16 ottobre 2021\"."}
{"id": "9152755", "revid": "1272592", "url": "https://it.wikipedia.org/wiki?curid=9152755", "title": "Peter Darbishire Orton", "text": "Nacque a Plymouth, figlio del biologo marino J.H. Orton. Figlio unico di un matrimonio fallito, nel 1929 fu mandato a frequentare la Oundle School nel Northamptonshire. Successivamente vinse un posto al Trinity College, Cambridge, dove si laure\u00f2 nel 1937. Continu\u00f2 gli studi al Royal College of Music, che interruppe dal 1940 al 1946 per prestare il servizio militare nella Royal Artillery. Dopo aver completato i suoi studi al Royal College, Orton ottenne una cattedra di musica all'Epsom College in Surrey.\nRicerche micologiche.\nP.D. Orton inizi\u00f2 ad interessarsi ai funghi grazie al collega Arthur Anselm Pearson, che era anche un appassionato musicista. Specializzatosi, come Pearson, nelle Agaricaceae, Orton svilupp\u00f2 una notevole esperienza nell'identificazione delle specie e nel 1955 ricevette una sovvenzione dalla Nuffield Foundation per lavorare con R.W.G. Dennis, capo della micologia presso i Royal Botanic Gardens, Kew, e F.B. Hora presso la Reading University su una revisione della check-list degli agarici e dei boleti britannici. La risultante \"New Checklist\", pubblicata nel 1960, accompagnata da 280 pagine di note descrittive e di revisione di Orton, con molte nuove specie incluse, \u00e8 rimasto il lavoro di riferimento standard per 45 anni.\nNel 1960 Orton ottenne una posizione presso la Rannoch School di recente apertura a Perthshire, in Scozia, dove insegn\u00f2 biologia, inglese e musica. Rimase l\u00ec fino alla pensione nel 1981. Durante questo periodo, pubblic\u00f2 molti articoli sugli agarici scozzesi, in particolare quelli raccolti sulla soglia di casa, nella foresta caledoniana intorno a Rannoch. Ha inoltre contribuito, con il Prof. Roy Watling, alla serie \"British Fungus Flora\", pubblicata dal Royal Botanic Garden, Edimburgo. Frequentava spesso il suo amico e collega micologo T.J. Wallace a Membury, Devon, pubblicando una serie di nuove specie di agarico rinvenute nel Dawlish Warren e in altre localit\u00e0 del Devon.\nNel 1986 si \u00e8 trasfer\u00ec a Crewkerne, Somerset, dove continu\u00f2 a raccogliere e pubblicare lavori sugli agarici; il suo ultimo articolo \"New and Interesting Agarics from Abernethy Forest, Scotland\" \u00e8 apparso nel 1999 sul Kew Bulletin.\nOrton pubblic\u00f2 molti lavori su agarici e boleti britannici ed europei, descrivendo oltre 100 specie mai censite sulle isole britanniche. \nGli agarici \"Cortinarius ortonii\" Mo\u00ebnne-Locc. &amp; Reumaux ed \"Entoloma ortonii\" Arnolds &amp; Noordeloos prendono il suo nome.\nLe sue collezioni sono conservate nell' erbario micologico del Royal Botanic Garden, Edimburgo e nei Royal Botanic Gardens, Kew.\nPubblicazioni.\nDi seguito elencate alcune pubblicazioni scientifiche di Orton:"}
{"id": "9152770", "revid": "458786", "url": "https://it.wikipedia.org/wiki?curid=9152770", "title": "Bautista Kociubinski", "text": "Carriera.\nCresciuto nel settore giovanile del , debutta in prima squadra il 25 settembre 2021 in occasione dell'incontro di Primera Divisi\u00f3n pareggiato 1-1 contro il .\nStatistiche.\n\"Statistiche aggiornate al 15 ottobre 2021\"."}
{"id": "9152771", "revid": "599013", "url": "https://it.wikipedia.org/wiki?curid=9152771", "title": "Alan Cantero", "text": "Carriera.\nCresciuto nel settore giovanile dello , nel 2020 viene acquistato a parametro zero dal , passando direttamente dalla terza alla prima divisione argentina. \nDebutta con il club biancoblu il 14 dicembre in occasione del match di Copa Diego Armando Maradona pareggiato 1-1 contro il .\nStatistiche.\nPresenze e reti nei club.\n\"Statistiche aggiornate al 16 ottobre 2021.\""}
{"id": "9152781", "revid": "465169", "url": "https://it.wikipedia.org/wiki?curid=9152781", "title": "Mitsubishi Tredia", "text": "La Mitsubishi Tredia \u00e8 un'autovettura prodotta dalla casa automobilistica giapponese Mitsubishi Motors dal 1982 al 1990.\nDescrizione.\nIl nome \"Tredia\" prende inspirazione dal logo \"Tre diamanti\" della stessa Mitsubishi. Insieme alla Cordia e alla Starion, fu una delle prime auto importate e vendute in America dall'azienda senza il coinvolgimento della Chrysler Corporation, con la quale la Mitsubishi aveva all'epoca una stretta collaborazione. In Giappone venne venduto presso una specifica catena di concessionarie chiamata \"Car Plaza\".\nLa vettura venne importata anche in Europa fino all'autunno 1986.\nLa Tredia andava ad inserirsi tra i modelli Galant e Lancer, utilizzando lo stesso layout a motore trasversale e trazione anteriore. Il sistema sospensivo era costituito all'avantreno da un puntone con gruppo molla-ammortizzatore del tipo McPherson con braccio longitudinale indipendente, mentre il sistema frenante era disco all'anteriore e a tamburo al posteriore.\nA spingere la vettura c'era un motore a benzina da 1,6 litri con 75 CV (55 kW) in versione aspirata oppure dotata di sovralimentazione mediante turbocompressore con 115 CV (84 kW)."}
{"id": "9152790", "revid": "915690", "url": "https://it.wikipedia.org/wiki?curid=9152790", "title": "Kupa na B\u0103lgarija 1993-1994", "text": "La Coppa di Bulgaria 1993-1994 \u00e8 stata la 12\u00aa edizione di questo trofeo, e la 54\u00aa in generale di una coppa nazionale bulgara di calcio, iniziata il 6 ottobre 1993 e terminata il 4 maggio 1994. Il Levski Sofia ha vinto il trofeo per la diciannovesima volta."}
{"id": "9152793", "revid": "71155", "url": "https://it.wikipedia.org/wiki?curid=9152793", "title": "David Amess", "text": "Il 15 ottobre 2021 \u00e8 stato assassinato durante un incontro con gli elettori del suo collegio a Leigh-on-Sea."}
{"id": "9152794", "revid": "124323911", "url": "https://it.wikipedia.org/wiki?curid=9152794", "title": "Venceslaus Spourni", "text": "Biografia.\nLe notizie sulle sue origini e formazione sono oscure cos\u00ec come sono esigue le informazioni sulla sua attivit\u00e0. Dimenticato dalla critica per un paio di secoli, le prime scarne informazioni storiche su Spourni vennero pubblicate da Jan N\u011bme\u010dek nel 1955: da queste apprendiamo soltanto che inizi\u00f2 la sua carriera artistica a Mannheim per poi spostarsi a Parigi. Nella capitale francese sappiamo che nel 1740 entr\u00f2 a servizio del principe di Carignano . L'importante aristocratico mor\u00ec nel 1741, pesantemente indebitato. Ancora sei anni dopo ritroviamo Spourni citato nel libro dei debiti da onorare da parte degli eredi del principe, dove appare come il maggior creditore fra i musicistii: ben 4.475 lire tornesi di stipendi arretrati. Il violoncellista comunque, almeno fino al 1743, pubblic\u00f2 le sue opere firmandole come \u00abcompositore del fu [\u2026] Principe di Carignano\u00bb. Il musicista, per quanto sicuramente stimato, pare non abbia goduto di altre buone opportunit\u00e0 nell'ambiente parigino dopo la dipartita del Carognano. \nUn cenno di diffusione della memoria del personaggio si deve all'inserimento di una sua composizione nella raccolta \"Six solos for Two Violoncellos, composed by Signor Bononcini and other eminent Authors\" edita a Londra nel 1748 da John Simpson\".\" Nella fortunata pubblicazione il \u00abSig.r Spourni\u00bb appare accanto agli altri celebrati autori e virtuosi Giovanni Bononcini, Giuseppe Sammartini, Giovanni Porta, Andrea Caporale, Pasqualino de Marzis, tutti attivi con successo nella capitale britannica. Invece il ceco pare gi\u00e0 noto al pubblico inglese soltanto per la pubblicazione delle \"Six Sonates for a German Flute, a Violin and a Through Bass for the Harpsicord or Violoncello\", stampate all'incirca nello stesso periodo.\nLa sonata pubblicata nella raccolta di Simpson era estratta dalla sue \"Six Sonates Op. IV pour Deux Violoncelles\" pubbllicate a Parigi da Leclerc le Cadet e Madame Bonvin nel 1741/1742. \nDai cataloghi dell'editore Leclerc abbiamo notizia di una raccolta di composizioni senza numero d'opera contenente tre concerti per tre violini e basso e tre sinfonie per due violini e due bassi; segu\u00ec l'op. 6 con sonate per musette oppure viella, violino e basso; fu probabilmente immediatamente successiva alla citata op. 4 la raccolta di sei sonate a due violoncelli, pubblicata a Lione ma in vendita da Leclerc; nel 1743 pubblic\u00f2 sei suonate per due flauti traversi senza basso senza numero d'opera (con queste inizi\u00f2 ad omettere il nome del suo defunto datore di lavoro) e il \"Pr\u00e8miere concert burlesque\" per un trio di violini, flauti e bassi; nel 1743 e 1744 pubblic\u00f2 le opere 12 e 13 per due violoncelli, andate perdute; sempre nel '44 pubblic\u00f2 l'op. 14 con sei sonate per due violoncelli obbligati. \nLe sonate per violoncello dell'opera quarta appaiono pienamente dello stile compositivo italiano mentre le prime quattro di quelle senza numero d'opera del 1743 seguono uno stile francese ma Spourni ritorn\u00f2 a quello italiano nelle ultime due. La cosa ha sollecitato l'ipotesi di una sua formazione a contatto con qualche maestro proveniente dalla penisola: forse il padovano Antonio Vandini a Praga dal 1722 al 1726 o forse con il livornese Jean-Baptiste Stuck anch'egli al soldo del Carignano?"}
{"id": "9152795", "revid": "1603714", "url": "https://it.wikipedia.org/wiki?curid=9152795", "title": "Wenceslaus Joseph Spourni", "text": ""}
{"id": "9152796", "revid": "1603714", "url": "https://it.wikipedia.org/wiki?curid=9152796", "title": "Vaclav Spurny", "text": ""}
{"id": "9152815", "revid": "844563", "url": "https://it.wikipedia.org/wiki?curid=9152815", "title": "Superkup Jugoslavije", "text": "La Superkup Jugoslavije u fudbalu (\"supercoppa jugoslava di calcio\"), in cirillico \"\u0421\u0443\u043f\u0435\u0440\u043a\u0443\u043f \u0408\u0443\u0433\u043e\u0441\u043b\u0430\u0432\u0438\u0458\u0435 \u0443 \u0444\u0443\u0434\u0431\u0430\u043b\u0443\", \u00e8 stata la Supercoppa della Jugoslavia.\nVi partecipavano le vincitrici del campionato e della coppa nazionale, ed era organizzata dalla Federazione calcistica della Jugoslavia.\nStoria.\nAll'inizio degli anni '70 vi era una grande voglia di calcio nella Jugoslavia e questo port\u00f2 i dirigenti della FSJ e della Udru\u017eenja klubova Prve savezne lige (l'Associazione dei club della Prva savezna liga) a creare nuove competizioni.\nNel 1969 era nata la Ljetna liga prvaka (Lega estiva dei campioni) riservata alle squadre che si erano laureate campioni di Jugoslavia, mentre nel 1971 nacque la Kup prvoliga\u0161a, la Coppa di Lega (sulla falsariga di altre federazioni europee), destinata alle compagini della prima divisione.\nSempre nel 1969 venne inaugurata anche la Superkup Jugoslavije, una competizione che, come nel resto d'Europa, metteva di fronte il campione nazionale (\"Prvak dr\u017eave\" in serbo) e il vincitore della coppa (\"Pobednik kupa\").\nLa competizione della Supercoppa, organizzata dalla FSJ, ha avuto solo tre edizioni: 1969, 1971 e 1989.\nLa ha trionfato nelle prime due occasioni. Come campione della Jugoslavia, nell'agosto 1969, ha superato in due partite la Dinamo vincitrice della coppa (4-1 a Belgrado e 2-1 a Zagabria).\nDue anni dopo, i biancorossi belgradesi, allora vincitori della coppa, sconfissero i campioni nazionali dell'Hajduk in entrambe le partite (1-0 nella capitale e 4-2 a Spalato).\nLa competizione \u00e8 stata riproposta dopo una pausa di 18 anni con un match tra il vincitore della coppa del e il campione della . Una gara singola \u00e8 stata disputata a Novi Sad. A vincere sono stati i bianconeri di Belgrado ai tiri di rigore (5-4), dopo il 2-2 dei tempi regolamentari.\nIl poco interesse del pubblico e la dissoluzione della Jugoslavia portarono alla cessazione di questo torneo."}
{"id": "9152823", "revid": "1702319", "url": "https://it.wikipedia.org/wiki?curid=9152823", "title": "Chiesa di Santa Maria Assunta (Orta San Giulio)", "text": "La chiesa di Santa Maria Assunta, nota anche con il titolo chiesa di Maria Vergine Assunta, \u00e8 la parrocchiale di Orta San Giulio, in provincia e diocesi di Novara; fa parte dell'unit\u00e0 pastorale di Gozzano.\nStoria.\nLa precedente chiesa di Orta fu costruita nel 1485 in stile tardoromanico; intitolata inizialmente alla Madonna della Consolazione, gi\u00e0 nel 1560 risultava svolgere la funzione di parrocchiale e in seguito fu ridedicata all'Assunta.\nNel XVI secolo l'edificio venne ampliato, per poi essere interessato da un intervento di rifacimento tra il 1698 e il 1725; la facciata fu poi rimaneggiata nel 1940-41 su disegno di Carlo Nigra.\nDescrizione.\nEsterno.\nLa facciata a salienti della chiesa, rivolta ad occidente e anticipata dal seicentesco protiro sorretto da colonne tuscaniche e abbellito da una finestrella polilobata, \u00e8 tripartita da lesene e presenta centralmente il portale d'ingresso in serpentino di Oira e ai lati sue finestre; al culmine del prospetto vi \u00e8 un gruppo scultoreo raffigurante l\"Assunzione\".\nAnnesso alla parrocchiale \u00e8 il campanile a pianta quadrata, la cui cella presenta su ogni lato una monofora ed \u00e8 coronata dalla guglia piramidale a base circolare.\nInterno.\nL'interno dell'edificio \u00e8 suddiviso da colonne sorreggenti archi a tutto sesto in tre navate, sulle quali si affacciano le cappelle laterali; al termine dell'aula si sviluppa il presbiterio, a sua volta chiuso dall'abside poligonale.\nQui sono conservate diverse opere di pregio, tra le quali delle specchiature in cui sono collocate delle \"scene dell'Antico Testamento\", realizzate da Luca Rossetti tra il 1751 e il 1763, l'affresco con soggetto il \"Battesimo di Cristo\", eseguito nel 1617 dalla scuola del Morazzone, la pala raffigurante \"Cristo flagellato fra i Santi Bernardino e Marta\", eseguito nel XVII secolo da Fermo Stella, il coevo quadro dell\"Assunta fra gli Apostoli\", la statua lignea dell\"Immacolata\", intagliata nel 1783, e la tela che rappresenta l\"Immacolata Concezione\", dipinta da Stefano Maria Legnani."}
{"id": "9152824", "revid": "1543377", "url": "https://it.wikipedia.org/wiki?curid=9152824", "title": "Peugeot Metropolis", "text": "Il Peugeot Metropolis \u00e8 uno scooter prodotto dalla casa motociclistica francese Peugeot a partire dal 2011.\nDescrizione.\nPresentato all'EICMA di Milano nel novembre 2011 come \"Metropolis 400i\", questo scooter si caratterizza per avere un layout tecnico a tre ruote, di cui due davanti e una dietro. La sospensione anteriore \u00e8 costituita da parallelogramma deformabile a doppio triangolo con un mono ammortizzatore centrale e un mass damper che riduce le vibrazioni, il tutto realizzato in alluminio pressofuso; questo tipo di architettura e costruzione permette di ridurre il baricentro, garantendo una maggiore rigidit\u00e0 e una riduzione delle masse non sospese, che di conseguenza portano ad avere uno sterzo pi\u00f9 leggero e migliorando la guidabilit\u00e0.\nAd alimentarlo c'\u00e8 un inedito motore monocilindrico a 4 tempi con cilindrata da 400 cm\u00b3. \nA settembre 2020 viene presentata una versione profondamente rinnovata del Metropolis, che viene sottoposta ad un aggiornamento sia tecnico che estetico, caratterizzato da un diverso design dell'anteriore con nuovi fari e un adeguamento del propulsore alle normative Euro 5."}
{"id": "9152849", "revid": "309289", "url": "https://it.wikipedia.org/wiki?curid=9152849", "title": "Suvoro\u0161\u010d'", "text": "Il Suvoro\u0161\u010d () \u00e8 un fiume della Russia europea, affluente di destra della Kljaz'ma (bacino del Volga). Scorre nell'Oblast' di Vladimir. \nDescrizione.\nIl fiume ha origine da una palude vicino al villaggio di Mst\u00ebra (distretto Vjaznikovskij) e scorre in direzione mediamente orientale, parallelo al corso della Kjaz'ma dove sfocia a 14 km dalla sua foce. Il fiume ha una lunghezza di 126\u00a0km. L'area del suo bacino \u00e8 di 1\u00a0390\u00a0km\u00b2. Nel corso inferiore la corrente \u00e8 lenta. Il bacino fluviale si trova in una zona carsica."}
{"id": "9152851", "revid": "1543377", "url": "https://it.wikipedia.org/wiki?curid=9152851", "title": "Le Bal de B\u00e9atrice d'Este", "text": "Le Bal de B\u00e9atrice d'Este, in italiano \"Il ballo di Beatrice d'Este\", \u00e8 una suite in sette movimenti per orchestra da camera di Reynaldo Hahn, eseguita per la prima volta nel 1905 a Parigi.\nCronologia.\nIl compositore Reynaldo Hahn, nato in Venezuela e da tempo residente a Parigi, sebbene non ancora cittadino francese, era molto devoto alla Francia, e interessato alla sua cultura storica. Nelle sue melodie utilizz\u00f2 diverse composizioni di poeti francesi di epoca medievale e rinascimentale, talvolta in uno stile che evocava le loro epoche. Per \"Le Bal de B\u00e9atrice d'Este,\" tuttavia, si rivolse alla storia italiana. Beatrice d'Este era la moglie del duca di Milano Ludovico Il Moro, presiedeva una corte che comprendeva Donato Bramante, Leonardo da Vinci e altri artisti di spicco. Hahn bas\u00f2 la sua suite su strutture di danza arcaiche, per ritrarre un gran ballo nel palazzo ducale. La suite venne dedicata a Camille Saint-Sa\u00ebns, con il quale Hahn aveva studiato nel 1890.\nL'opera fu eseguita per la prima volta privatamente, nella residenza parigina di Madeleine Lemaire il 12 aprile 1905; la parte per pianoforte venne eseguita dallo stesso compositore. La prima esecuzione pubblica si tenne in un concerto al Th\u00e9\u00e2tre Noveau, organizzato dalla \"Soci\u00e9t\u00e9 Moderne pour Instruments \u00e0 Vent\" (Societ\u00e0 moderna per gli strumenti a fiato) il 21 maggio 1905. L'opera attir\u00f2 l'attenzione della critica quando fu presentata in una \"serata musicale\" dell'alta societ\u00e0 data dalla Princesse de Polignac nella sua dimora parigina nell'aprile del 1907.\nPartitura.\nLa composizione, della durata media di esecuzione di circa sedici minuti, \u00e8 composta da sette movimenti, in una partitura per un organico musicale composto da due flauti, un oboe, due clarinetti, due fagotti, due corni, una tromba, un pianoforte, due arpe, timpani e percussioni.\nUn arrangiamento della suite per pianoforte a quattro mani, di Andr\u00e9 Gedalge, fu pubblicato intorno al 1911."}
{"id": "9152863", "revid": "757396", "url": "https://it.wikipedia.org/wiki?curid=9152863", "title": "Futbol Club Barcelona B\u00e0squet 2014-2015", "text": "Questa voce raccoglie le informazioni riguardanti il Futbol Club Barcelona B\u00e0squet nelle competizioni ufficiali della stagione 2014-2015.\nStagione.\nLa stagione 2014-2015 del Futbol Club Barcelona B\u00e0squet \u00e8 la 57\u00aa nel massimo campionato spagnolo di pallacanestro, la Liga ACB.\nRoster.\n\"Aggiornato al 14 ottobre 2021.\""}
{"id": "9152872", "revid": "122246", "url": "https://it.wikipedia.org/wiki?curid=9152872", "title": "Coppa di Romania 2020-2021 (pallavolo maschile)", "text": "La Coppa di Romania 2020-2021, 15\u00aa edizione della coppa nazionale di pallavolo maschile, si \u00e8 svolta dal 28 al 31 gennaio 2021: al torneo hanno partecipato dodici squadre di club rumene e la vittoria finale \u00e8 andata per la terza volta, la seconda consecutiva, alla .\nFormula.\nLa formula ha previsto ottavi di finale, quarti di finale, semifinali e finale."}
{"id": "9152877", "revid": "309289", "url": "https://it.wikipedia.org/wiki?curid=9152877", "title": "Zu\u0161a", "text": "La Zu\u0161a () \u00e8 un fiume della Russia europea, affluente di destra dell'Oka. Scorre nell'Oblast' di Tula e di Or\u00ebl.\nDescrizione.\nIl fiume ha origine nel distretto Kamenskij (regione di Tula). Quindi scorre nella regione di Or\u00ebl attraverso i distretti Korsakovskij e Novosil'skij, in direzione sud-ovest, e poi, vicino alla citt\u00e0 di Novosil', gira piuttosto bruscamente a nord-ovest, passa nel distretto Mcenskij, dove attraversa la citt\u00e0 di Mcensk, e sfocia nel fiume Oka vicino al villaggio di Gorodi\u0161\u010de, al confine con il distretto Bolchovskij.\nIl fiume ha una lunghezza di 234\u00a0km, la larghezza presso Novosil' \u00e8 di 32 metri, la profondit\u00e0 di 2 metri; nel distretto Mcenskij la larghezza \u00e8 di 40-80 metri e la profondit\u00e0 \u00e8 di 2 metri. L'area del suo bacino \u00e8 di 6\u00a0950\u00a0km\u00b2. Le coste sono generalmente ripide e rocciose, composte da depositi del Devoniano; la corrente \u00e8 veloce, vicino alla citt\u00e0 di Novosil' ci sono delle rapide. Il fiume \u00e8 ghiacciato da inizio dicembre a fine marzo.\nI maggiori affluenti sono: Neru\u010d' (lungo 111\u00a0km), proveniente dalla sinistra idrografica, \u010cern' (100\u00a0km) e Sne\u017eed', dalla destra."}
{"id": "9152880", "revid": "465169", "url": "https://it.wikipedia.org/wiki?curid=9152880", "title": "Panagiotis Toundas", "text": ""}
{"id": "9152885", "revid": "171091", "url": "https://it.wikipedia.org/wiki?curid=9152885", "title": "Colle dell'Arietta", "text": "Il Colle dell'Arietta (in francese \"col d'Arietta\" - 2.939 ) \u00e8 un valico che collega la val di Cogne con la val Soana.\nCaratteristiche.\nIl valico si trova tra il vallone dell'Urtier ed il vallone di Campiglia.\nDal punto di vista orografico separa il Massiccio del Gran Paradiso dal Gruppo della Rosa dei Banchi e si trova tra la Testa dell'Arietta (fr. \"T\u00eate d'Arietta\" - 3.001 m) e la Testa della Nouva (fr. \"T\u00eate de la Nouva\" - 3.034 m). \nAccesso al colle.\nDal versante piemontese si pu\u00f2 salire al colle partendo da Campiglia Soana, mentre dal versante valdostano si pu\u00f2 partire da Lillaz.\nDa Campiglia Soana, seguendo l'antica strada reale di caccia, si raggiunge la Piana d'Azaria. Verso il fondo della piana si prende il sentiero che sale sulla destra e raggiunge la \"Grangia Arietta\" ed il \"Pian dei Morti\". Superati vari valloncelli, si arriva sotto il colle che lo si raggiunge attraverso una evidente cengia alquanto faticosa."}
{"id": "9152888", "revid": "96758", "url": "https://it.wikipedia.org/wiki?curid=9152888", "title": "Mark Pabai", "text": "Biografia.\nNato in Liberia, si trasferisce a soli sei anni in Olanda con la famiglia a Wijk bij Duurstede.\nCaratteristiche tecniche.\n\u00c8 un terzino destro, che all'occorrenza pu\u00f2 essere impiegato come difensore centrale. Pu\u00f2 giocare da esterno sia in una difesa a 4 che a 5, ed \u00e8 pericoloso soprattutto in fase offensiva grazie alla sua velocit\u00e0.\nCarriera.\nClub.\nCresciuto nel settore giovanile dell', nonostante sia stato convocato diverse volte in prima squadra, resta in panchina senza mai esordire. Dopo tre stagioni in Eerste Divisie in cui colleziona 60 presenze e 3 reti con lo , si trasferisce al .\nDebutta in Eredivisie il 22 settembre 2021 giocando da titolare l'incontro pareggiato per 1-1 contro lo .\nIl 20 gennaio 2021 viene acquistato dalla , squadra militante in Serie B.\nNazionale.\nNell'ottobre del 2021 viene convocato dalla per le gare di qualificazioni ai mondiali contro , ma Pabai declina l'invito. Nuovamente convocato dal ct Peter Butler, esordisce il 13 novembre 2021 contro la , giocando da titolare tutti i novanta minuti nella gara persa per 2-0.\nStatistiche.\nPresenze e reti nei club.\n\"Statistiche aggiornate al 20 gennaio 2022\"."}
{"id": "9152912", "revid": "123481617", "url": "https://it.wikipedia.org/wiki?curid=9152912", "title": "Air time reseller", "text": ""}
{"id": "9152917", "revid": "1418004", "url": "https://it.wikipedia.org/wiki?curid=9152917", "title": "Premio Oxfam Novib/PEN", "text": "Il Premio Oxfam Novib/PEN (\"Oxfam Novib/PEN Award\") \u00e8 un riconoscimento assegnato a scrittori, giornalisti e attivisti che, \"...perseguitati per il loro lavoro continuano a lavorare nonostante le conseguenze\".\nIstituito nel 2001 dal PEN International in collaborazione con l'Oxfam Novib, affiliata olandese dell'Oxfam, riconosce ad ogni vincitore un premio di 2500 euro."}
{"id": "9152918", "revid": "743072", "url": "https://it.wikipedia.org/wiki?curid=9152918", "title": "Davide Rigamonti", "text": "Biografia.\nDopo la maturit\u00e0 artistica presso l'Istituto Cimabue di Milano, si iscrive alla Scuola del Fumetto di Milano, con la quale inizia le prime pubblicazioni.\nSuccessivamente collabora a diverse esperienze editoriali con \"Focus Junior\", \"Edizioni If\" e \"Alta Fedelt\u00e0\".\nNel 2008 entra in Bonelli, esordendo sul numero 211 della serie regolare di Nathan Never, personaggio con cui, successivamente, disegner\u00e0 anche molte altre storie.\nNel 2014 crea il team-up con Dylan Dog, mentre nel 2016 realizza una storia per la collana \"Romanzi a fumetti Bonelli\".\n\u00c8 co-creatore, insieme a Mariano De Biase, della serie Odessa."}
{"id": "9152920", "revid": "83531", "url": "https://it.wikipedia.org/wiki?curid=9152920", "title": "Operatori di telefonia mobile italiani del passato", "text": "Elenco degli operatori di telefonia mobile italiani del passato, i quali si dividono in operatori possessori della rete (MNO) e operatori virtuali (MVNO)."}
{"id": "9152922", "revid": "298229", "url": "https://it.wikipedia.org/wiki?curid=9152922", "title": "Francesco Akira", "text": "Carriera.\nGli esordi (2015\u20132017).\nFrancesco Begnini ha iniziato ad allenarsi nel 2013 presso una palestra di Bergamo gestita da Alberto Copler. Il 29 agosto 2015 ha fatto il suo esordio ufficiale sul ring, con il ring name Francesco Akira, perdendo un Single match contro Mr. Excellent.\nNei due anni successivi ha lottato in federazioni italiane come la Italian Championship Wrestling, la Rising Sun Promotion e la Adriatic Special Combat Academy.\nCircuito indipendente (2017\u20132019).\nTra il 2017 e il 2019 Francesco Akira ha lottato in federazioni britanniche come la Over the Top Wrestling e la Attack! Pro Wrestling.\nAll Japan Pro-Wrestling (2019\u2013presente).\nIl 7 febbraio 2019, all'evento \"Excite Series\", Francesco Akira ha fatto il suo esordio nella All Japan Pro-Wrestling, lottando in squadra con Kento Miyahara, Yohei Nakajima e Yoshi Tatsu e perdendo contro Hikaru Sato, Kohei Suwama, Shuji Ishikawa e Yusuke Okada in un 8-Men Tag Team match. Il 15 luglio, a \"Chiba Extra Dream\", ha fatto squadra con Hikaru Sato, Hokuto Omori e Yusuke Okada vincendo contro Atsushi Maruyama, Keiichi Sato, Koji Iwamoto e Yohei Nakajima.\nIl 2 gennaio 2020, a \"New Year Wars\", ha partecipato ad una Battle Royal a tredici uomini vinta da Danny Jones."}
{"id": "9152924", "revid": "1318658", "url": "https://it.wikipedia.org/wiki?curid=9152924", "title": "MNO Italiani", "text": ""}
{"id": "9152925", "revid": "1318658", "url": "https://it.wikipedia.org/wiki?curid=9152925", "title": "MVNO Italiani", "text": ""}
{"id": "9152927", "revid": "599013", "url": "https://it.wikipedia.org/wiki?curid=9152927", "title": "Caroline Knutsen", "text": "Carriera.\nCalciatrice.\nNazionale.\nDopo aver fatto esperienze con le nazionali under-17, under-19 e under-21 norvegesi; nel 2009 debutta in nazionale maggiore, da subentrata, durante un'amichevole contro la nella quale subisce anche una rete.\nAllenatrice.\nNel 2015, viene ingaggiata dal ."}
{"id": "9152935", "revid": "62004", "url": "https://it.wikipedia.org/wiki?curid=9152935", "title": "Campionati del mondo di ciclismo su pista 2021", "text": "I campionati del mondo di ciclismo su pista 2021 (ufficialmente \"2021 UCI Track Cycling World Championships\") si sono svolti a Roubaix, in Francia, dal 20 al 24 ottobre 2021, all'interno del Stab V\u00e9lodrome de Roubaix. I campionati si sarebbero dovuti svolgere dal 13 al 17 ottobre al Ashgabat Velodrome ad A\u015fgabat in Turkmenistan, ma a giugno \u00e8 stata cambiata la sede per via delle restrizioni causate dalla pandemia di COVID-19.\nSi sono svolte 22 gare, 11 maschili e 11 femminili, due in pi\u00f9 dell'ultima edizione vista l'aggiunta della corsa a eliminazione sia maschile che femminile."}
{"id": "9152937", "revid": "31789", "url": "https://it.wikipedia.org/wiki?curid=9152937", "title": "Mytilus", "text": "Mytilus \u00e8 un genere cosmopolita di molluschi bivalvi della famiglia dei Mitilidi. Molte specie di questo genere sono commestibili.\nDescrizione.\nGli appartenenti al genere \"Mytilus\" hanno un guscio da grigio a blu-viola, che quando \u00e8 completamente cresciuto, ha una lunghezza che va dai cinque ai dieci centimetri; la forma \u00e8 ovale e allungata. Le due met\u00e0 destra e sinistra del guscio sono tenute insieme da un legamento elastico di bloccaggio.\nLa conchiglia \u00e8 composta da tre strati, come \u00e8 tipico di tutti i molluschi: lo strato superiore, detto periostraco, \u00e8 di materiale organico corneo, spesso brunastro; lo strato intermedio, detto ostraco, \u00e8 costituito da calcite ed \u00e8 violaceo, mentre lo strato pi\u00f9 interno, detto ipostraco, \u00e8 composto da cristalli laminari di aragonite, che formano una madreperla molto lucida e di color iridescente, bianco-perlaceo con sfumature lilla.\nNel guscio sono presenti due branchie con foglie branchiali ben irrorate di sangue. Tra le branchie c'\u00e8 un piede muscoloso con la ghiandola del bisso. Con l'aiuto di una proteina prodotta direttamente dall'animale e con del ferro filtrato dal mare, questa ghiandola produce i fili di bisso con cui fissarsi allo scoglio o comunque al substrato. Con l'aiuto dei muscoli adduttori, le due valve possono chiudersi in caso di pericolo o perch\u00e9 il livello dell'acqua si \u00e8 abbassato troppo.\nSpecie.\nSono note numerose specie fossili, le pi\u00f9 antiche risalenti al Triassico.\nAlimentazione.\nTutte le specie del genere \"Mytilus\" sono filtratrici. Hanno due aperture: l'acqua entra nella cavit\u00e0 del mantello attraverso l'apertura di afflusso, in cui viene generato un flusso d'acqua permanente dalle ciglia. Le minuscole particelle di cibo (plancton vegetale e animale) si attaccano allo strato mucoso delle branchie. Quindi i peli delle ciglia convogliano il muco, con le particelle di cibo, dalle branchie alla bocca e poi allo stomaco e all'intestino, dove il cibo viene infine digerito. I residui indigeribili vengono espulsi dall'apertura di deflusso con l'acqua respiratoria.\nRiproduzione.\nOgni primavera ed estate, ogni femmina depone da cinque a dieci milioni di uova, che vengono poi fecondate dai maschi. Le cellule-uovo fecondate diventano larve trocoforali, il 99,9 per cento delle quali vengono mangiate da altri organismi nel corso del loro sviluppo di quattro settimane. Tuttavia, dopo questa selezione rimangono ancora circa 10.000 giovani esemplari. Questi hanno una dimensione di circa tre millimetri e spesso si spostano per diverse centinaia di chilometri nel mare prima di raggiungere una dimensione di circa cinque centimetri. Dopo che le larve si sono sviluppate liberamente, galleggiando come plancton per circa quattro settimane, si attaccano con fili di bisso a scogli, pali, o altri mitili. Preferiscono acque ricche di plancton da poter filtrare per servirsene come cibo. \nLe specie del genere \"Mytilus\" vivono in colonie molto estese; si pensa che ci\u00f2 sia utile perch\u00e9, in tale situazione, i maschi hanno maggiore possibilit\u00e0 di fecondare le uova."}
{"id": "9152984", "revid": "1504506", "url": "https://it.wikipedia.org/wiki?curid=9152984", "title": "Blytt-Sernander", "text": ""}
{"id": "9152992", "revid": "458502", "url": "https://it.wikipedia.org/wiki?curid=9152992", "title": "Tempio kakatija di Rudreshwara (Ramappa)", "text": ""}
{"id": "9153021", "revid": "1516087", "url": "https://it.wikipedia.org/wiki?curid=9153021", "title": "Dolce Quiz", "text": "Dolce Quiz \u00e8 un programma televisivo italiano, trasmesso su Rai 2 dal 16 ottobre al 27 novembre 2021, e condotto da Alessandro Greco. Come giudici d'eccezione il pasticciere Ernst Knam e sua moglie Alessandra Mion, chiamata anche Frau Knam.\nIl programma.\nLa sfida vede in gara due coppie composte da un vip particolarmente appassionato di dolci, accompagnato da un amico o da un parente. Tra preparazioni e assaggi, si decreter\u00e0 un vincitore che conquista la \"Knam d'Or\", un dolce appositamente creato dal giudice. I concorrenti ricevono una \"sweet box\" a casa per preparare un dolce ideato da Knam e dovranno rinunciare a mangiar dolci per la settimana precedente la gara. Se risponderanno correttamente alle domande poste da Knam e Frau Knam potranno assaggiare le creazioni del maestro.\nFanno parte del cast compaiono anche Claudio Guerrini e Alessia Bertolotto nel ruolo di inviati e il sommelier Filippo Bartolotta."}
{"id": "9153026", "revid": "1711941", "url": "https://it.wikipedia.org/wiki?curid=9153026", "title": "Ali Sidqi Azaykou", "text": "Biografia.\nAli Siqdi Azaykou nacque nel 1942 a Tafingoult, un villaggio dell'Alto Atlante nei dintorni di Taroudant. Di famiglia modesta, consegu\u00ec gli studi in storia e lingue all'\u00c9cole pratique des hautes \u00e9tudes di Parigi, insegnando poi storia all'Universit\u00e0 Mohammed V di Rabat. Tra il 1969 e il 1970 si rese partecipe nell'attivismo berberista allora emergente in Marocco, divenendo membro dell'AMREC e fondando la rivista \"Arraten\", collaborando successivamente anche con Mohamed Chafik. A met\u00e0 degli anni 1970 Azaykou abbandon\u00f2 l'AMREC per fondare una sua associazione. Azaykou si distinse per un pi\u00f9 marcato attivismo politico, rivendicando l'autonomia per i berberi marocchini. Nell'aprile 1982, sotto lo pseudonimo di Ait Zulait, pubblic\u00f2 un articolo intitolato \"Fi sabili mafhumin haqiqi lithaqafatina al-wataniyya\" (\"Verso una reale comprensione della nostra cultura nazionale\"), nel quale condann\u00f2 l'arabizzazione e la percepita supremazia della lingua araba rispetto a quella berbera. A causa dell'articolo, Azaykou venne processato nel mese di luglio e incarcerato per un anno, dopo aver rifiutato di chiedere la grazia reale."}
{"id": "9153027", "revid": "6923", "url": "https://it.wikipedia.org/wiki?curid=9153027", "title": "Batoteuthis skolops", "text": "Batoteuthis skolops, \u00e8 l'unica specie appartenente al genere Batoteuthis, unico genere della famiglia Batoteuthidae.\nCaratteristiche.\nQuesta creatura presenta una piccola testa, una lunga coda e un tentacolo molto particolare con sei serie di ventose per clavetta. Gli esemplari hanno una lunghezza minima del mantello di 350mm.\nLa specie presenta caratteristiche di bioluminescenza.\nDistribuzione.\nIl suo areale \u00e8 stato osservato essere circumpolare, in particolare vive nelle acque dell'Oceano antartico, a profondit\u00e0 batipelagiche.\nEcologia.\nQuesto calamaro viene mangiato da diversi predatori dell'Oceano Antartico, come albatros e capodogli.\nSebbene non si conosca quasi nulla della sua dieta, alcuni studi a riguardo dell'alto contenuto di 15N nei tessuti dimostrano che la specie ha un alto livello trofico oppure vive a grandi profondit\u00e0 (o entrambi i casi)."}
{"id": "9153031", "revid": "1577172", "url": "https://it.wikipedia.org/wiki?curid=9153031", "title": "Batoteuthidae", "text": ""}
{"id": "9153032", "revid": "6923", "url": "https://it.wikipedia.org/wiki?curid=9153032", "title": "Chiesa di Santa Chiara (Stoccolma)", "text": "La Chiesa di Santa Chiara o Chiesa di Klara ( ) \u00e8 una chiesa situata nel centro di Stoccolma. Dal 1989, la Missione Evangelica Svedese \u00e8 responsabile delle sue attivit\u00e0.\nLa Chiesa di Santa Chiara si trova su Klara V\u00e4stra Kyrkogata nell'area di Klara nel Norrmalm inferiore. La zona di Klara (conosciuta anche in svedese come Klarakvarteren) prende il nome dalla chiesa. Questo nome \u00e8 diventato sinonimo della vecchia citt\u00e0 che un tempo occupava la bassa Norrmalm.\u00a0\nStoria.\nIl Convento e la Chiesa di Santa Chiara furono fondati sul sito nel 1280. Nel 1527 Gustavo Vasa, re di Svezia, fece demolire la chiesa e il convento. La costruzione della chiesa attuale inizi\u00f2 nel 1572 sotto Giovanni III.\nIl cimitero, che ora \u00e8 quasi circondato da edifici moderni, fu iniziato nel XVII secolo.\nIl campanile della chiesa \u00e8 stato costruito come parte dei lavori di restauro nel 1880 ed \u00e8 alto 116 metri."}
{"id": "9153034", "revid": "2121138", "url": "https://it.wikipedia.org/wiki?curid=9153034", "title": "Hochschule f\u00fcr Musik, Theater und Medien Hannover", "text": "La Hochschule f\u00fcr Musik, Theater und Medien Hannover (\"Scuola superiore di musica, teatro e media di Hannover\") \u00e8 un conservatorio di musica, teatro e media fondato ad Hannover nel 1897 da Karl Leimer.\nAl 2013, vi sono iscritti circa 1440 studenti, con 360 insegnanti suddivisi in 33 corsi di studio per musicisti, attori, insegnanti di musica, musicologi e pubblicisti dei media.\nIl conservatorio offre tutti i corsi classici di musica, con particolare enfasi sulla formazione di solisti orchestrali, attori e registi teatrali. Viene insegnata anche la musica jazz e rock nell'ambito della musica popolare, con particolare enfasi per il jazz. I programmi di studio nelle aree del pianoforte, direzione d'orchestra e musica da camera sono considerati di altissima qualit\u00e0 a livello internazionale.\nI dipartimenti di arte drammatica e opera lirica sono in stretta collaborazione con l'Opera di Hannover e l'orchestra della Norddeutscher Rundfunk. Il conservatorio organizza due produzioni annuali di opera lirica, comprese le \"premiere\", e circa tre concerti orchestrali. \nMantiene relazioni con molti conservatori nazionali e di altri paesi, in particolare con quelli della Svizzera, dell'Europa dell'Est e dell'Asia orientale."}
{"id": "9153035", "revid": "173617", "url": "https://it.wikipedia.org/wiki?curid=9153035", "title": "Mai pi\u00f9 la guerra\u01c3 (Paolo VI)", "text": "\u00abMai pi\u00f9 la guerra!\u00bb \u00e8 il passo principale del discorso pronunciato in francese da Papa Paolo VI il 4 ottobre 1965, in occasione del ventennale della fondazione delle Nazioni Unite ed in coincidenza con il giorno di San Francesco d\u2019Assisi. Con questo discorso il pontefice chiese ai rappresentanti di 116 nazioni presenti al Palazzo di vetro di New York di porre fine ad ogni guerra ed a ogni inutile spargimento di sangue.\nPresupposti.\nDopo una breve stagione che lasciava sperare a un futuro di pace, erano venuti meno o erano stati rimossi i grandi protagonisti della distensione tra i popoli: Papa Giovanni XXIII, John F. Kennedy e Nikita Chru\u0161\u010d\u00ebv. Nel frattempo era ripresa la Guerra fredda e gli Stati Uniti si erano direttamente impegnati nella guerra del Vietnam. Altri conflitti minori, come la rivolta dei mercenari in Congo avevano investito il pianeta. \nIl Papa, impegnato nella conclusione del Concilio Vaticano II, avviato dal suo predecessore Giovanni XXIII, volle ribadire la scelta di pace della Chiesa cattolica e dello Stato della Citt\u00e0 del Vaticano, pur non rappresentato all\u2019ONU, anche con gli strumenti della diplomazia e della comunicazione. Scelse quindi di appoggiare gli sforzi dell\u2019Onu di trasformare l\u2019istituzione internazionale in uno strumento di pace, ribadendo la necessit\u00e0 di processi multilaterali - affidati a iniziative e strumenti di dialogo e confronto - nella soluzione dei problemi tra i popoli\nPassi principali del discorso.\nPaolo VI comp\u00ec un viaggio rapidissimo. Dopo aver visitato la cattedrale di San Patrizio pranz\u00f2 col cardinale Francis Joseph Spellman e poi entr\u00f2 nel palazzo di vetro per pronunciare il suo discorso. Infine celebr\u00f2 la messa nello Yankee Stadium e ripart\u00ec. La mattina dopo, alle 13:00 era gi\u00e0 a Roma .\nIl Papa inizia il suo discorso all'Assemblea generale con i saluti, anche a nome dei cardinali che lo hanno accompagnato e di tutti i componenti del Concilio Ecumenico Vaticano II. Prosegue presentando la Chiesa come messaggera di pace. Definisce inoltre il suo discorso come l\u2019epilogo di un percorso di colloquio della Chiesa con il mondo intero, durato venti secoli di storia. \nIl Papa prosegue sottolineando la formula di convivenza offerta dalle Nazioni Unite al pluralismo degli Stati e il grande principio, sancito dall\u2019ONU, che i rapporti fra i popoli devono essere regolati dalla ragione, dalla giustizia, dal diritto, dalla trattativa, non dalla forza, dalla violenza, dalla guerra e nemmeno dalla paura e dall\u2019inganno\nNel congratularsi per la grande estensione dell\u2019Assemblea, il papa non pu\u00f2 non evidenziarne l\u2019incompletezza. Nel 1964 infatti ne era uscita l'Indonesia di Sukarno, la Cina vi era rappresentata dalla sola Taiwan poich\u00e9 continuava a negarsi l'ammissione della Repubblica Popolare Cinese e la Svizzera aveva scelto di non aderire.\nPoi, richiamando le parole di John F. Kennedy, l'appello per la pace.\nPace, ma nella fratellanza e non in base a mera \"coesistenza pacifica\".\nIl Papa non tralascia di affrontare argomenti che non possono che affiancare l\u2019esigenza di pace universale: libert\u00e0 per tutti, compresa la libert\u00e0 religiosa, rispetto per la vita, anche per quanto riguarda il problema della natalit\u00e0.\nPaolo VI conclude il suo intervento affermando che la moderna civilt\u00e0 deve basarsi su principi spirituali e sulla fede in Dio.\nReazioni e conseguenze.\nNel suo percorso automobilistico, comprendente anche le strade del quartiere nero di Harlem, Paolo VI fu salutato da milioni di persone. Il suo discorso all\u2019Assemblea delle Nazioni Unite ricevette molti applausi. Il Papa, tuttavia, fu ricevuto all'aeroporto Kennedy di New York soltanto dal sindaco della citt\u00e0 e dal segretario generale delle Nazioni Unite U Thant ma da nessun altro rappresentante degli Stati membri. Pot\u00e9 incontrare il presidente degli Stati Uniti Lyndon Johnson soltanto in un albergo e non in un luogo ufficiale. Il suo discorso, inoltre, ricevette numerose critiche per essere andato troppo a fondo su problemi tanto controversi.\nDiscorsi simili di altri Papi.\nIn ogni caso, Paolo VI non fu il primo papa a lanciare al mondo appelli di pace. Gi\u00e0 nel 1917 Papa Benedetto XV pubblic\u00f2 una celebre \"Nota di pace\" indirizzata alle cancellerie delle nazioni belligeranti della Prima Guerra Mondiale. \nIl 24 agosto 1939, Papa Pio XII diffuse il suo Radiomessaggio rivolto ai governanti ed ai popoli nell'imminente pericolo della guerra, contenente la famosa frase \u00abNulla \u00e8 perduto con la pace! Tutto pu\u00f2 esserlo con la guerra\u00bb suggerita, secondo la comune opinione, proprio dall'allora sostituto Segretario di Stato, Giovanni Battista Montini, futuro Paolo VI.\nPapa Giovanni XXIII scriver\u00e0 addirittura un'enciclica (Pacem in terris), citata dal suo successore nel discorso all\u2019ONU. Nessuno, per\u00f2, si era spinto a pronunciare un discorso di pace di persona e di fronte ai rappresentanti della diplomazia e nel pi\u00f9 alto consesso mondiale. Il passaggio principale \u00abMai pi\u00f9 la guerra\u00bb fu poi inserito in una preghiera per la pace da Giovanni Paolo II il 2 febbraio 1991.\nIl discorso di Paolo VI all'ONU fu poi ricordato dallo stesso Giovanni Paolo II nella preghiera dell\u2019Angelus del 16 marzo 2003, nell\u2019imminenza dello scoppio della guerra in Iraq .\nNel cinquantenario del discorso di Paolo VI, il 25 settembre 2015, Papa Francesco rivolger\u00e0 all\u2019Onu una richiesta identica: \u00abBasta guerra, negazione di tutti i diritti\u00bb."}
{"id": "9153039", "revid": "247222", "url": "https://it.wikipedia.org/wiki?curid=9153039", "title": "Dolce quiz", "text": ""}
{"id": "9153043", "revid": "33751", "url": "https://it.wikipedia.org/wiki?curid=9153043", "title": "Meridja", "text": ""}
{"id": "9153044", "revid": "203463", "url": "https://it.wikipedia.org/wiki?curid=9153044", "title": "Hochschule f\u00fcr Musik und Theater Hannover", "text": ""}
{"id": "9153047", "revid": "1924342", "url": "https://it.wikipedia.org/wiki?curid=9153047", "title": "Blue Banisters", "text": "Blue Banisters \u00e8 l'ottavo album in studio della cantante statunitense Lana Del Rey, pubblicato il 22 ottobre 2021.\nPubblicazione.\nIl 20 marzo 2021, il giorno seguente alla pubblicazione del suo settimo album \"Chemtrails over the Country Club\", la cantante ha annunciato che il successivo si sarebbe intitolato \"Rock Candy Sweet\" e che sarebbe uscito il 1\u00ba giugno dello stesso anno. L'11 aprile ha pubblicato su Instagram una breve anteprima riportante il testo \"Blue Banisters\"; il nuovo titolo dell'album \u00e8 stato confermato insieme alla copertina il successivo 28 aprile, con data di pubblicazione prevista per il 4 luglio. Il 20 maggio 2021 sono usciti i tre singoli promozionali \"Blue Banisters\", \"Text Book\" e \"Wildflower Wildfire\".\nDopo oltre un mese di silenzio, il giorno prima della data fissata per la pubblicazione dell'album Lana Del Rey ha annunciato sui suoi social che il disco sarebbe uscito pi\u00f9 tardi del previsto. Ha inoltre pubblicato la nuova copertina, che la vede seduta in compagnia dei suoi due pastori tedeschi Tex e Mex. Con l'uscita del singolo apripista \"Arcadia\" l'8 settembre 2021 \u00e8 stata resa nota la tracklist (\"Dealer\", \"Thunder\", \"Nectar of the Gods\", \"Living Legend\" e \"Cherry Blossom\" erano gi\u00e0 comparse online anni o mesi prima) e sono stati avviati i pre-ordini dell'album, la cui data di pubblicazione ufficiale \u00e8 stata fissata per il successivo 22 ottobre. Target e HMV hanno reso disponibile nei loro negozi una versione del vinile con una copertina alternativa realizzata da Neil Krug, cos\u00ec come Urban Outfitters, la cui versione esclusiva vede una terza copertina, sempre opera di Krug. Il 16 ottobre, una settimana prima della pubblicazione, l'album \u00e8 trapelato illegalmente online, com'era gi\u00e0 successo per gli album della cantante \"Lust for Life\" e \"Chemtrails over the Country Club\".\nDescrizione.\n\"Blue Banisters\" \u00e8 stato descritto dalla cantante stessa come un album molto personale che riassume diciotto mesi della sua vita e che affronta la sua storia. Si apre con la traccia \"Text Book\", canzone pop minimalista in cui parla di come il suo rapporto con la figura paterna abbia influenzato la sua vita sentimentale, tema ricorrente nei suoi testi. Il brano seguente, la title track, \u00e8 una ballata sul ruolo delle sue amiche pi\u00f9 care nel superare la fine di una storia d'amore durata molto a lungo. L'album prosegue con \"Arcadia\", un'altra ballata, inizialmente redatta come poesia, che l'autrice stessa ha paragonato a uno dei suoi primi singoli, \"Video Games\" (2012). Tema principale del pezzo \u00e8 il corpo della cantante, paragonato a una mappa di Los Angeles, e di come i media l'abbiano duramente criticata nel corso della sua carriera, senza per\u00f2 abbatterla, anzi, facendo scaturire in lei un desiderio di riscatto che l'ha resa pi\u00f9 forte.\nLe sonorit\u00e0 delle precedenti tracce sono interrotte dal breve interludio strumentale \"The Trio\", una reinterpretazione in chiave trap di una musica composta da Ennio Morricone per il film \"Il buono, il brutto, il cattivo\". In \"Black Bathing Suit\", Lana Del Rey torna a parlare delle critiche ricevute dai media, affermando per\u00f2 che ormai non la toccano pi\u00f9, poich\u00e9 i giornalisti \u00absono dannatamente poveri e stiamo ridendo di loro\u00bb. La traccia successiva \u00e8 \"If You Lie Down with Me\", scritta nel 2013 insieme all'ex fidanzato Barrie James O'Neill per l'album \"Ultraviolence\" (2014) ma scartata dalla lista tracce finale, la cui base strumentale dominata dagli ottoni \u00e8 accompagnata da un testo in cui la cantante esprime il suo desiderio di passione. Con \"Beautiful\" lo strumento predominante torna ad essere il pianoforte, mentre la cantante esprime le sue opinioni sulla felicit\u00e0, chiedendosi \u00abcosa sarebbe accaduto se qualcuno avesse chiesto a Picasso di non essere triste\u00bb e concludendo che \u00abla tristezza si pu\u00f2 trasformare in felicit\u00e0\u00bb. Segue \"Violets for Roses\", ballata nella quale la cantante critica il comportamento dell'ex compagno e si rasserena di aver posto fine alla relazione deleteria.\nSeguono due tracce frutto della collaborazione con i Last Shadow Puppets, realizzate per un album congiunto che non ha mai visto la luce del giorno. \"Dealer\", che vede la partecipazione vocale di Miles Kane, si distingue dalle sonorit\u00e0 del resto dell'album per le melodie psichedeliche e il beat downtempo hip hop e affronta il tema della tossicodipendenza, mentre la pi\u00f9 rilassata \"Thunder\" vede la cantante rifiutare un uomo che conosce tanto bene da sapere la vera personalit\u00e0 che nasconde dietro la facciata dietro cui si nasconde in pubblico, e che sa essere potenzialmente dannoso per lei.\nI testi sono estremamente personali anche in \"Wildflower Wildfire\", una ballata di pianoforte che vede Lana Del Rey riflettere sul travagliato rapporto con la madre, che menziona come \u00abla moglie di mio padre\u00bb, e da cui non intende trarre esempio: se lei \u00e8 un \u00abincendio incontrollato\u00bb, la cantante aspira ad essere un delicato \u00abfiore di campo\u00bb. Seguono altre due collaborazioni di vecchia data con l'ex fidanzato Barrie James O'Neill: \"Nectar of the Gods\", con il suo strumentale basato su una chitarra acustica, vede la cantante rivisitare una relazione passionale, e \"Living Legend\", canzone d'amore dallo spirito nostalgico in cui Lana presta la sua voce imitando una chitarra elettrica. La ballata di pianoforte \"Cherry Blossom\", altro pezzo inizialmente realizzato per \"Ultraviolence\", precede la quindicesima e ultima traccia, \"Sweet Carolina\", scritta insieme al padre e alla sorella, una ninna nanna dedicata a quest'ultima, in procinto di partorire, nel tentativo di rassicurarla sull'esito della sua maternit\u00e0.\nAccoglienza.\n\"Blue Banisters\" ha ottenuto recensioni prevalentemente positive da parte dei critici musicali. Su Metacritic, sito che assegna un punteggio normalizzato su 100 in base a critiche selezionate, l'album ha ottenuto un punteggio medio di 80 basato su ventuno recensioni.\nNella sua recensione pubblicata su \"The A.V. Club\", Tatiana Tenreyro ha affermato che \u00ab\"Blue Banisters\" \u00e8 un promemoria che quando una cantautrice ha il pieno controllo della sua visione artistica e trae piena ispirazioni dalle sue emozioni, questa sar\u00e0 in grado di creare un'opera di incredibile bellezza\u00bb, notando che l'album \u00e8 un grande passo avanti rispetto al \u00abdeludente\u00bb \"Chemtrails over the Country Club\". Anche Mike Wass della rivista \"Variety\" ha notato notevoli miglioramenti rispetto al predecessore, criticato per la scarsa personalit\u00e0 dimostrata, apprezzando l'esaltazione della visione artistica di Lana Del Rey in \"Blue Banisters\", che l'autore ha definito come \u00abun'autobiografia musicale\u00bb che contribuisce a \u00abconsolidare un'eredit\u00e0 artistica\u00bb. Nella sua recensione per \"Spin\", Bobby Oliver ha descritto l'album come \u00absincero e accattivante\u00bb, definendolo \u00abil pi\u00f9 onesto ritratto della sua vita\u00bb, affermazione non condivisa da Ben Bryant di \"The Independent\", che ha utilizzato gli aggettivi \u00abcriptico\u00bb e \u00abmisterioso\u00bb per inquadrarlo. Pur ritenendolo meno coeso a livello musicale dei suoi lavori precedenti, individuando come causa di ci\u00f2 il vasto numero di artisti che vi hanno lavorato, l'autore ha accolto positivamente la quasi totalit\u00e0 delle tracce, portandolo a valutarlo con 4 stelle su 5. Lo stesso punteggio \u00e8 stato assegnato da un'altra pubblicazione britannica, \"The Daily Telegraph\", la cui giornalista musicale Siobhan Grogan ha apprezzato il modo in cui Lana Del Rey ha sperimentato sia con nuovi generi musicali, sia con la sua stessa voce. Anche Fred Thomas di AllMusic ha lodato le aggiunte \u00abinaspettate\u00bb al solito sound della cantante, con le quali riesce comunque a mantenere un'atmosfera sostenuta per l'intera durata del disco.\nCitando alcuni scandali mediatici che hanno coinvolto la cantante nel corso del 2021, Rhian Daly del \"New Musical Express\" ha scritto che \u00ab\"Blue Banisters\" ci ricorda che, al di l\u00e0 delle tensioni mediatiche e delle reazioni negative, Lana Del Rey continua ad essere eccellente come \u00e8 sempre stata\u00bb. Anche Sam Sodomsky ha accolto l'album positivamente, assegnandogli un punteggio di 7,7 su 10 nella sua recensione pubblicata su Pitchfork. Ha descritto il disco come \u00abuna dimostrazione del talento di cantautrice\u00bb di Lana Del Rey, lodando il modo in cui \u00abinclude tutti gli stili musicali che ha ormai perfezionato\u00bb e il modo in cui si sbarazza della \u00abcornice estetica\u00bb che ha caratterizzato i suoi lavori precedenti per focalizzarsi sul presente e sulla vita reale, concludendo che \u00abriesce a intrattenere, affascinare e persino sorprendere\u00bb l'ascoltatore. Dell'idea opposta \u00e8 stata Katie Moulton di \"Consequence\", secondo cui la cantante tende a riciclare le stesse idee e sonorit\u00e0 fino ad apparire \u00abmonocromatica, vagheggiante e ripetitiva\u00bb, elogiando \u00abi momenti in cui Lana Del Rey esce, seppur delicatamente, dai propri confini\u00bb come gli unici interessanti di un album altrimenti \u00abadatto come sottofondo musicale per un bagno rilassante\u00bb.\nMeno positive sono state le recensioni di due pubblicazioni inglesi, \"The Guardian\" e \"The Observer\", che hanno comunque dato a \"Blue Banisters\" la sufficienza con 3 stelline su 5. Dopo avere apprezzato le qualit\u00e0 vocali e i testi di Lana Del Rey, Rachel Aroesti di \"The Guardian\" ha definito l'album come \u00abqualitativamente traballante\u00bb, criticando l'eccessiva presenza di brani non degni di nota e la \u00abmonotonia\u00bb delle musiche. Emily Mackay dell\"Observer\" ha invece preso di mira la scarsa armonia fra i vari pezzi, concludendo che il disco \u00abaveva bisogno di maggior concentrazione\u00bb.\nSuccesso commerciale.\n\"Blue Banisters\" ha debuttato all'8\u00aa posizione nella Billboard 200 statunitense, diventando il suo primo album a mancare le prime tre posizioni dal suo debutto indipendente \"Lana Del Ray A.K.A. Lizzy Grant\" nel 2010. Ha venduto unit\u00e0 nella sua prima settimana, di cui vendite fisiche e digitali e \"stream-equivalent units\" risultanti da 18,6 milioni di riproduzioni in streaming dei singoli brani. La settimana successiva ha perso quasi cento posizioni, capitombolando al 106\u00ba posto.\nNella Official Singles Chart britannica l'album \u00e8 entrato il 2\u00aa posizione con unit\u00e0 vendute, meno della met\u00e0 rispetto a quanto totalizzato da \"Chemtrails over the Country Club\" nella sua settimana d'esordio. Nella classifica dei Paesi Bassi \"Blue Banisters\" \u00e8 entrato al primo posto, diventando il primo album numero uno di Lana Del Rey nel paese."}
{"id": "9153051", "revid": "6923", "url": "https://it.wikipedia.org/wiki?curid=9153051", "title": "Hilal Baladiat Chelghoum La\u00efd", "text": "L'Hilal Baladiat Chelghoum La\u00efd (), nota come HB Chelghoum La\u00efd o con l'acronimo HBCL, \u00e8 una societ\u00e0 calcistica algerina di Chelghoum La\u00efd. Milita in Ligue 1, la massima divisione del campionato algerino di calcio.\nFondata nel 1945, nel 2019-2020 ha ottenuto la promozione in Ligue 2 per la prima volta nella propria storia e nel 2020-2021 ha raggiunto per la prima volta la promozione nella Ligue 1, la massima serie nazionale. Il migliore piazzamento dell'HBCL in Coppa d'Algeria sono le semifinali, raggiunte nel 1995-1996.\nDisputa le partite casalinghe allo stadio 11 dicembre 1961 di Chelghoum La\u00efd (10 000 posti) in tenuta biancoverde. Vive una rivalit\u00e0 con l'Amel Baladiat Chelghoum La\u00efd, squadra concittadina fondata nel 1988.\nOrganico.\nRosa 2021-2022.\n\"Aggiornata al 13 ottobre 2021.\"\n \n "}
{"id": "9153053", "revid": "33751", "url": "https://it.wikipedia.org/wiki?curid=9153053", "title": "HBCL", "text": ""}
{"id": "9153054", "revid": "1711941", "url": "https://it.wikipedia.org/wiki?curid=9153054", "title": "Ahmed Boukous", "text": "Biografia.\nAhmed Boukous nacque nel 1946 a Mirght, nei dintorni di Lakhsas, non lontano da Tiznit. Consegu\u00ec gli studi elementari ad Agadir e quelli secondari a Taroudant e Marrakech, per poi studiare scienze sociali all'Universit\u00e0 Mohammed V di Rabat, raggiungendo successivamente la Francia per continuare gli studi universitari. A partire dal 1967 prese parte all'attivismo berberista allora emergente in Marocco, fondando insieme a Brahim Akhiat, Ali Sidqi Azaykou e altri intellettuali l'AMREC, la prima associazione berberista marocchina. A causa del suo impegno nella difesa del patrimonio culturale berbero venne perseguito dalle autorit\u00e0, venendo incarcerato e vedendosi ritirato il suo passaporto. Nel 2003 succedette a Mohamed Chafik nella direzione dell'IRCAM."}
{"id": "9153082", "revid": "287204", "url": "https://it.wikipedia.org/wiki?curid=9153082", "title": "Brahim Akhiat", "text": "Biografia.\nBrahim Akhiat nacque nel 1941 nel villaggio di Akhiaten, nell'attuale provincia di Chtouka-A\u00eft Baha, nel Sous. Crebbe tra Kenitra e Rabat, dove i fratelli dirigevano attivit\u00e0 commerciali e dove consegu\u00ec prima un'educazione religiosa e poi gli studi secondari, per poi insegnare matematica. Insieme a un gruppo di intellettuali berberi, tra i quali Ali Sidqi Azaykou, Ahmed Boukous e Abdellah Bounfour, fond\u00f2 nel 1967 l'AMREC, la prima associazione berberista marocchina. Nel 1972 realizz\u00f2 un film in lingua berbera e nel 1974 appoggi\u00f2 la fondazione del gruppo musicale Ousmane. Fond\u00f2 poi l'associazione culturale Universit\u00e9 d'\u00e9t\u00e9 d'Agadir. Nel corso degli anni 1990 fond\u00f2 le riviste \"Amoud\", \"Arraten\" e \"Tamount\" e fu tra i coordinatori del Congresso mondiale amazigh."}
{"id": "9153084", "revid": "2056951", "url": "https://it.wikipedia.org/wiki?curid=9153084", "title": "Batoteuthis Skolops", "text": ""}
{"id": "9153090", "revid": "84184", "url": "https://it.wikipedia.org/wiki?curid=9153090", "title": "Hats Off (Chet Baker)", "text": "Hats Off \u00e8 un album a nome \"The Mariachi Brass Featuring Chet Baker\", pubblicato dall'etichetta discografica World Pacific Records nel maggio del 1966."}
{"id": "9153091", "revid": "458786", "url": "https://it.wikipedia.org/wiki?curid=9153091", "title": "Artem Suchanov", "text": "Carriera.\nCresciuto nel settore giovanile dell', debutta in prima squadra il 15 agosto 2021 in occasione dell'incontro di Prem'er-Liga perso 3-2 contro il .\nStatistiche.\nPresenze e reti nei club.\n\"Statistiche aggiornate al 2 ottobre 2021.\""}
{"id": "9153127", "revid": "124159384", "url": "https://it.wikipedia.org/wiki?curid=9153127", "title": "Maddalena Mariani Masi", "text": "Cre\u00f2 il ruolo della protagonista de \"La Gioconda\" di Ponchielli nel 1876 al Teatro alla Scala di Milano, e apparve nel suddetto ruolo in diversi teatri italiani e al Liceu di Barcellona. Interpret\u00f2 spesso Marguerite nel \"Mefistofele\" di Arrigo Boito.\nBiografia.\nStudi\u00f2 pianoforte al Conservatorio di Firenze, dove segu\u00ec inoltre lezioni di canto che in seguito prosegu\u00ec a Vienna. Debutt\u00f2 sul palcoscenico al Teatro Rossini di Pesaro nel 1871, e l'anno successivo apparve alla Scala come Agathe ne \"Il franco cacciatore\" di Carl Maria von Weber. Nel 1874 la vediamo nel ruolo di Giulietta nel \"Romeo e Giulietta\" di Gounod, e l'anno successivo cre\u00f2 il ruolo di Romilda in \"Gustavo Wasa di\" Filippo Marchetti e quello di Aldona in una nuova versione de \"I Lituani\" di Ponchielli. Suo fu il ruolo principale nella prima mondiale de \"La Gioconda\" di Ponchielli nel 1876, cantando il ruolo anche nella versione finale nel 1880. Interpret\u00f2 il ruolo in diversi teatri d'opera italiani e nel 1883 al Liceu di Barcellona.\nMariani Masi fu apprezzata nei ruoli di soprano drammatico, sia come cantante che come attrice. Fu sia Margherita che Elena nel \"Mefistofele\" di Boito quando la versione rivista fu presentata in anteprima al Teatro Comunale di Bologna, contribuendo al successo dell'opera che in precedenza era risultata un fallimento.\nAmata dai suoi ammiratori, nel 1875, quando, durante un'esibizione a Buenos Aires perse la voce e non pot\u00e9 recitare la pazza scena in \"Lucia di Lammermoor\", molti dei custodi la incontrarono nel suo camerino per esprimerle il loro cordoglio. \nSi ritir\u00f2 dalle scene nel 1890 circa, lavorando in seguito come insegnante di canto. Tra le sue allieve vi fu Lina Cavalieri."}
{"id": "9153128", "revid": "125959154", "url": "https://it.wikipedia.org/wiki?curid=9153128", "title": "Stab V\u00e9lodrome de Roubaix", "text": "Lo Stab V\u00e9lodrome de Roubaix (ufficialmente V\u00e9lodrome Jean-Stablinski) \u00e8 un velodromo coperto situato a Roubaix, nel nord della Francia, intitolato al ciclista francese Jean Stablinski. Iniziato a costruire nel 2010, finanziato dalla regione Alta Francia, dal dipartimento del Nord e dalla citt\u00e0 di Roubaix \u00e8 stato inaugurato nel 2012.\nHa ospitato i campionati francesi di ciclismo su pista del 2013 e nell'ottobre del 2021 i Campionati del Mondo di ciclismo di pista.\nIl velodromo si trova nel \"Parc des Sports\", alla periferia orientale di Roubaix, a meno di due chilometri dal confine belga. Nel complesso si trovano anche una pista per BMX e due campi di badminton. Vicino al velodromo si trova il Velodromo di Roubaix, sede della classica Parigi-Roubaix."}
{"id": "9153135", "revid": "123484852", "url": "https://it.wikipedia.org/wiki?curid=9153135", "title": "IBM Simon", "text": ""}
{"id": "9153136", "revid": "123484881", "url": "https://it.wikipedia.org/wiki?curid=9153136", "title": "Nokia 9110 Communicator", "text": ""}
{"id": "9153140", "revid": "101768", "url": "https://it.wikipedia.org/wiki?curid=9153140", "title": "Torrione Madruzziano", "text": "Il Torrione Madruzziano \u00e8 un edificio di Trento posto di fronte all'attuale Piazza Fiera ed all'entrata di Via Giuseppe Mazzini; fu originariamente costruito per ospitare il corpo di guardia, inoltre la prima documentazione di questa costruzione \u00e8 del 1562.\nStoria.\nIl Torrione Madruzziano \u00e8 un edificio posto a baluardo della porta urbica di Santa Croce (non pi\u00f9 esistente), Questo fu costruito come difesa antemurale.\nLe prime documentazioni che riportano l'esistenza del torrione fanno riferimento ad una pianta prospettica della citt\u00e0 di Trento risalenti al 1562.\nNel corso degli anni il Torrione ha subito diversi rimaneggiamenti, nel 1595 per mano del principe vescovo Ludovico Madruzzo venne modernizzato. Successivamente nel 1835, l'edificio sub\u00ec una forte ristrutturazione interna che lo trasform\u00f2 ad uso civile e caffetteria. \nAttualmente l'edificio \u00e8 ancora propriet\u00e0 di provati ed il suo utilizzo \u00e8 quasi invariato rispetto al passato, in quanto al piano terra vi \u00e8 un bar.\nArchitettura.\nIl Torrione \u00e8 un massiccio baluardo cilindrico (diametro 13,3 m; altezza di circa 15 m), integralmente composto da conci squadrati in pietra rossa della citt\u00e0 di Trento. Nella parte superiore si trova una cornice che delimita la fascia di coronamento. Ad oggi \u00e8 dotato di finestre, porte, vetrine e una copertura con lanterna ottagonale, introdotte dopo aver perso la funzione militare. Nel 1835 fu costruito anche un cavalcavia che lo collega a casa Boni.\nSono state trovate varie testimonianze, tra cui una iconografica della pianta prospettica del Valvassore del 1562, dove l'edificio viene rappresentato rivestito da un'altra cuspide conica e collegato alla porta di Santa Croce attraverso un muro merlato traforato da un fornice che dava la possibilit\u00e0 di comunicare con l'area opposta.\nNel 1595 il Torrione venne ristrutturato, quasi certamente venne rimossa la copertura con lo scopo di costruire una piazzola merlata, possibilmente idonea ai tiri delle artiglierie. "}
{"id": "9153148", "revid": "1799663", "url": "https://it.wikipedia.org/wiki?curid=9153148", "title": "Lingua lullubita", "text": ""}
{"id": "9153152", "revid": "123485105", "url": "https://it.wikipedia.org/wiki?curid=9153152", "title": "Nokia 9290 Communicator", "text": ""}
{"id": "9153163", "revid": "731410", "url": "https://it.wikipedia.org/wiki?curid=9153163", "title": "MEN-1", "text": ""}
{"id": "9153165", "revid": "125794269", "url": "https://it.wikipedia.org/wiki?curid=9153165", "title": "Gr\u00e9goire Saucy", "text": "Carriera.\nFormula 4.\nNel 2017 Saucy disputa come pilota ospite sei gare nella Formula 4 italiana con il team Jenzer Motorsport. L'anno successivo partecipa interamente al campionato italiano sempre con il team svizzero. Per l'ultimo round della stagione al Mugello cambia team e passa alla R-ace GP insieme il pilota italiano Lorenzo Colombo. Il pilota svizzero conclude sesto in classifica con due pole position conquistate.\nNel 2019 partecipa alla Formula 4 ADAC e part time nella Formula 4 italiana sempre con il team R-ace GP. Durante la stagione nella serie tedesca conquista due podi e chiude sesto in classifica finale.\nFormula Renault.\nSaucy dopo aver partecipato sia nel 2017 e nel 2019 come pilota ospite nella Formula Renault Eurocup nel 2020 partecipa all'intera stagione con il team ART Grand Prix insieme a Paul Aron e Victor Martins. Il pilota svizzero conquista due podi e chiude settimo in classifica finale. \nFormula Regional.\nNel 2021 Saucy passa alla Formula 3 europea regionale con il team francese ART Grand Prix e i compagni, Thomas ten Brinke e Gabriele Min\u00ec. Conquista la sua prima vittoria nella seconda gara stagionale a Imola davanti a Paul Aron e Zane Maloney. Il weekend successivo a Barcellona conquista due pole position e due vittorie. Dopo le due gare a Monaco senza punti e la squalifica nella prima gara al Paul Ricard Saucy conquista tre vittorie consecutive, una sul circuito francese e le altre due a Zandvoort. Conquista altre due vittorie, una in Belgio davanti a Zane Maloney e altra al Red Bull Ring grazie alla squalifica di Franco Colapinto. Con il quinto posto nella prima gara del Mugello Saucy diventa campione della serie con tre gare d'anticipo.\nFormula 3.\nNel novembre del 2021 Saucy partecipa ai test collettivi post stagionali della Formula 3 sul Circuito di Valencia con il team francese ART Grand Prix. Conclusi i test Saucy viene ufficializzato dallo stesso team per correre la stagione 2022 della Formula 3.\nRisultati.\nRiassunto della carriera.\n\u2020 pilota ospite, non idoneo ai punti.&lt;br&gt;"}
{"id": "9153169", "revid": "481666", "url": "https://it.wikipedia.org/wiki?curid=9153169", "title": "County Fair (film 1910)", "text": ""}
{"id": "9153180", "revid": "716642", "url": "https://it.wikipedia.org/wiki?curid=9153180", "title": "Lee Buchanan", "text": "Carriera.\nCresciuto nel settore giovanile del , debutta in prima squadra il 13 agosto 2019 in occasione dell'incontro di Carabao Cup vinto 1-0 contro lo .\nStatistiche.\nPresenze e reti nei club.\n\"Statistiche aggiornate al 16 ottobre 2021.\""}
{"id": "9153197", "revid": "599013", "url": "https://it.wikipedia.org/wiki?curid=9153197", "title": "Romal Palmer", "text": "Carriera.\nCresciuto nel settore giovanile del , nel 2018 viene acquistato dal che lo gira in prestito per una stagione al ; debutta fra i professionisti il 20 giugno 2020 in occasione dell'incontro di Championship vinto 1-0 contro il .\nStatistiche.\n\"Statistiche aggiornate al 16 ottobre 2021\"."}
{"id": "9153204", "revid": "1305772", "url": "https://it.wikipedia.org/wiki?curid=9153204", "title": "Life of a Don", "text": "Life of a Don (reso graficamente Life of a DON) \u00e8 il secondo album in studio del rapper statunitense Don Toliver, pubblicato il 8 ottobre 2021 dalla Cactus Jack Records, We Run It e Atlantic Records.\nPromozione.\nIl disco \u00e8 stato anticipato dagli estratti \"What You Need\", uscito il 4 maggio 2021, e \"Drugs n Hella Melodies\", una collaborazione con Kali Uchis resa disponibile il 18 giugno seguente. Il primo di essi \u00e8 riuscito a trovare un lieve successo in madrepatria e Canada, fermandosi rispettivamente all'82\u00aa e 83\u00aa posizione delle relative classifiche.\nPer promuovere il progetto a livello nazionale, l'artista ha imbarcato il \"Life of a Don Tour\" tra settembre e ottobre 2021.\nAccoglienza.\n\"Life of a Don\" ha ottenuto recensioni perlopi\u00f9 positive da parte dei critici musicali. Su Metacritic, sito che assegna un punteggio normalizzato su 100 in base a critiche selezionate, l'album ha ottenuto un punteggio medio di 72 basato su sei critiche."}
{"id": "9153205", "revid": "92723", "url": "https://it.wikipedia.org/wiki?curid=9153205", "title": "Grzegorz Ry\u015b", "text": "Biografia.\nFormazione e ministero sacerdotale.\nDopo essere entrato nel seminario di Cracovia nel 1982, \u00e8 stato ordinato sacerdote il 22 maggio 1988 dal cardinale Franciszek Macharski.\nSuccessivamente ha conseguito il dottorato in storia presso la pontificia accademia teologica di Cracovia. Nel 1994 \u00e8 stato nominato docente di storia della chiesa, conseguendo nel 2000 l'abilitazione.\nDal 2004 al 2007 \u00e8 stato direttore dell'archivio del capitolo del Wawel di Cracovia, per poi ricoprire l'incarico di rettore del seminario maggiore dell'arcidiocesi di Cracovia.\nNel 2010 \u00e8 stato nominato presidente della conferenza dei rettori dei seminari maggiori in Polonia.\nDurante il processo di beatificazione di papa Giovanni Paolo II ha fatto parte della commissione storica del tribunale rogatorio.\nMinistero episcopale.\nIl 16 luglio 2011 papa Benedetto XVI lo ha nominato vescovo titolare di Arcavica e vescovo ausiliare di Cracovia.\nIl 28 settembre 2011, nella cattedrale del Wawel, ha ricevuto la consacrazione episcopale dalle mani del cardinale Stanis\u0142aw Dziwisz, co-consacranti l'arcivescovo emerito di Cracovia Franciszek Macharski e il cardinale Stanis\u0142aw Ry\u0142ko.\nIl 14 settembre 2017 papa Francesco lo ha nominato arcivescovo metropolita di \u0141\u00f3d\u017a. Il 29 giugno successivo ha ricevuto dal papa il pallio a Roma. \nSi \u00e8 insediato nella cattedrale di Santo Stanislao Kostka il 4 novembre 2017.\nNel 2018 ha convocato il quarto sinodo diocesano dell'arcidiocesi di \u0141\u00f3d\u017a sulla questione dell'introduzione del diaconato permanente per combattere la carenza di sacerdoti, introducendolo l'anno dopo; ha anche creato il seminario missionario diocesano internazionale per la nuova evangelizzazione del \"Redemptoris Mater\" per i seminaristi che fanno parte del cammino neocatecumenale.\nNell'ottobre del 2018 ha partecipato alla XV Assemblea generale ordinaria del Sinodo dei vescovi, in qualit\u00e0 di presidente del consiglio della Conferenza episcopale per la nuova evangelizzazione .\nDal 25 giugno al 17 ottobre 2020 \u00e8 stato amministratore apostolico \"sede plena\" della diocesi di Kalisz e, dal 17 ottobre 2020 all'11 febbraio 2021, giorno della presa di possesso del vescovo Damian Bryl, amministratore apostolico \"sede vacante\".\nIl 21 novembre 2020 \u00e8 stato nominato membro della Congregazione per i vescovi.\nGenealogia episcopale.\nLa genealogia episcopale \u00e8:"}
{"id": "9153207", "revid": "287204", "url": "https://it.wikipedia.org/wiki?curid=9153207", "title": "Palazzo Quetta - Alberti Colico", "text": "Il Palazzo Quetta - Alberti Colico \u00e8 un palazzo storico di Trento, la cui peculiarit\u00e0 risiede nella facciata affrescata risalente al XV-XVI secolo.\nStoria.\nIn epoca medievale, la struttura che attualmente compone il palazzo era suddivisa in due propriet\u00e0 differenti; questa suddivisione permaneva anche all'inizio del XVI secolo, con la parte sinistra di propriet\u00e0 del signore Odorico da Povo e la parte destra di propriet\u00e0 di Andrea Regio, collaboratore del principe vescovo di Trento Bernardo Clesio. Le due facciate presentavano stili decorativi diversi, mentre l'intento del principe vescovo era quello di avere su Contrada Larga (vecchio nome dell'attuale Via Rodolfo Belenzani) un prospetto in linea con il gusto rinascimentale.\nL'insistenza dell'ecclesiastico port\u00f2 i due proprietari a vendere, e intorno al 1536 entrambe le porzioni furono acquistate da Antonio Quetta de Liliis (o Gilli) che, pur non essendo aristocratico, entr\u00f2 nelle grazie del principe vescovo, divenendone suo diplomatico e giureconsulto (e nominato conte palatino da Ferdinando I d'Asburgo nel 1537). Il nuovo proprietario trasform\u00f2 i due edifici in un'unica residenza, cercando anche di omologare gli stili e intervenendo sul portale e sulle finestre della facciata.\nDurante il Concilio di Trento il palazzo ospit\u00f2 il cardinale Girolamo Seripando, che vi mor\u00ec il 17 marzo 1563. Successivamente il palazzo venne ceduto all'Ordine dei Gesuiti, che a loro volta lo cedettero nel 1657 al futuro principe vescovo Francesco Alberti Poja; costui ne fece dono alla nipote, Marina Alberti Poja, moglie di Gianfrancesco Alberti, conte di Colico. Il palazzo rimase di propriet\u00e0 di questa famiglia, ribattezzata Alberti-Colico, fino al XIX secolo, passando poi ai baroni Salvadori. In tempi recenti \u00e8 stato sede di una tipografia e della sede regionale della SIP.\nDescrizione.\nNonostante i rimaneggiamenti successivi, che tentarono di dare uno stile omogeneo all'edificio, permane visibile la precedente divisione in due propriet\u00e0 distinte. La porzione di sinistra, pi\u00f9 grande e di propriet\u00e0 di Odorico da Povo, \u00e8 caratterizzata da un motivo a sezioni (pelte) rosse e verdi, con all'interno dei fiori araldici bianchi ombreggiati di rosso e grigio. Sulla facciata si intuiscono la posizione delle antiche finestre, ora sostituite da una trifora e una bifora sorretta da un balcone.\nLa porzione di destra, propriet\u00e0 di Andrea Regio, mostra nella parte inferiore una decorazione che simulava una parete in pietra lavorata con sfere e punte di diamante, mentre le altre pitture risultano pi\u00f9 eterogenee. In linea con le finestre della sezione a sinistra, le aperture del primo piano si compongono di una bifora e una monofora.\nIl nuovo proprietario, Antonio Quetta (1480-1556), fece realizzare un nuovo portale d'ingresso ad arco e con stipiti a candelabre scolpite. Sopra il portone fece realizzare lo stemma della sua famiglia, uno scudo con tre gigli di campo affiancati, in verticale. Sopra l'architrave con lo stemma famigliare \u00e8 presente una lastra di pietra nella quale \u00e8 scolpito il monogramma di Bernardino da Siena, cio\u00e8 un sole con le lettere IHS sorretto da due angeli.\nContemporanee al nuovo proprietario sono le pitture nella parte alta (sotto tetto) dell'edificio, attribuite a Marcello Fogolino: una fascia scura con teste a monocromo bianche. Tutte le teste maschili sono rappresentate di profilo, mentre l'unica testa femminile \u00e8 rappresentata frontalmente. Nel fregio sottostante sono rappresentati vasi, motivi vegetali, creature marine e putti."}
{"id": "9153209", "revid": "474175", "url": "https://it.wikipedia.org/wiki?curid=9153209", "title": "Stadio Francisco Cabas\u00e9s", "text": "Lo stadio Francisco Cabas\u00e9s (\"Estadio Francisco Cabas\u00e9s\" in spagnolo), meglio conosciuta come la La Boutique de Barrio Jard\u00edn o semplicemente La Boutique, \u00e8 un impianto sportivo della citt\u00e0 argentina di C\u00f3rdoba. \u00c8 di propriet\u00e0 del Talleres ed ha una capienza di 18 000 posti.\nStoria.\nI lavori di costruzione iniziarono nel maggio del 1931 e furono ultimati nell'ottobre dello stesso anno. Il 12 ottobre 1931 lo stadio fu inagurato con un'amichevole tra il Talleres ed il Rampla Juniors di Montevideo. Nel 1944 fu ampliato.\nSul finire degli anni settanta il Talleres inizi\u00f2 a giocare le partite interne presso lo stadio C\u00f3rdoba, costruito in occasione del Campionato mondiale di calcio 1978 e dotato di una capienza ben pi\u00f9 grande.\nNel 2015 l'impianto fu riammodernato e riabilitato per la squadra riserve e per le giovanili."}
{"id": "9153212", "revid": "76963", "url": "https://it.wikipedia.org/wiki?curid=9153212", "title": "Werner Schnitzer", "text": "Biografia.\nWerner Robert Schnitzer frequenta una scuola di recitazione a Monaco di Baviera presso Ellen Mahlke. Inizia a lavorare presso il Residenztheater di Monaco di Baviera, poi presso la Schauspiel K\u00f6ln, Stadttheater Bern e la D\u00fcsseldorfer Schauspielhaus.\n\u00c8 noto per ruoli in \"Der Kommissar\" e \"L'ispettore Derrick\". Dal 1998 al 2008 \u00e8 stato per 91 episodi il Kriminalhauptkommissar Jacob Hahne nella serie televisiva tedesca della ZDF Siska."}
{"id": "9153222", "revid": "348618", "url": "https://it.wikipedia.org/wiki?curid=9153222", "title": "Lee Labrada", "text": " \nVincitore del titolo di Mr. Universo nel 1985 nella categoria dei pesi medi, tra il 1987 e il 1994 ha preso parte al concorso di Mister Olympia, piazzandosi nella top 4 in ciascuna sua partecipazione. Il fisico compatto ma scrupolosamente modellato gli valse il soprannome di \"Mass with Class\" (\"Massa con classe\").\nBiografia.\nNato a l'Avana poco dopo la rivoluzione cubana, all'et\u00e0 di due anni emigr\u00f2 con la nonna negli Stati Uniti d'America. Seguito poi dai suoi genitori, la famiglia si trasfer\u00ec da Chicago a Jacksonville.\nScopr\u00ec la passione per il culturismo in et\u00e0 adolescenziale grazie al padre, traendo ispirazione da figure quali Steve Reeves e Dave Draper, e inizi\u00f2 ad allernarsi all'et\u00e0 di 16 anni. Pratic\u00f2 al contempo il football americano ma un infortunio alla schiena lo costrinse a un lungo periodo di recupero, durante il quale si focalizz\u00f2 definitivamente sulla carriera nel culturismo. Disput\u00f2 la sua prima gara all'et\u00e0 di 18 anni prendendo parte all'AAU Teenage Mr. Jacksonville nel 1978, dove tuttavia non ottenne alcun piazzamento. L'anno seguente si trasfer\u00ec nella citt\u00e0 texana di Houston per studiare ingegneria civile presso l'omonima universit\u00e0. Dopo un lungo periodo di allenamento, la sua carriera amatoriale riprese nel 1982 con la vittoria degli NPC Collegiate Texas Championships e degli NPC Junior Gulf Coast Championships, grazie ai quali inizi\u00f2 a ritagliarsi il proprio nome tra i dilettanti. Tra il 1983 e il 1984 prese parte a sole due competizioni, con l'intento di sviluppare ulteriormente la sua corporatura.\nNel 1985 prese parte al suo primo concorso internazionale, gli NPC World Amateur Championships in Svezia, dove si piazz\u00f2 in prima posizione nella categoria dei pesi medi e conquist\u00f2 cos\u00ec l'accesso tra i professionisti. Quello stesso anno si ciment\u00f2 nella gara di Mr. Universo, organizzata dalla IFBB, laureandosi campione nei pesi medi davanti all'egiziano El-Shahat Mabrouk e al cecoslovacco Miroslaw Jastrebski. Salito alla ribalta nazionale grazie alla sua vittoria, abbandon\u00f2 l'occupazione di ingegnere per dedicarsi a tempo pieno al culturismo. Nel giugno 1986, all'et\u00e0 di 26 anni, biss\u00f2 il successo dell'esordio arrivando primo all'IFBB Night of Champions, dove ebbe la meglio su rivali pi\u00f9 esperti quali Berry DeMey e Robby Robinson. \nDistintosi quindi tra i pi\u00f9 promottenti culturisti di fine anni ottanta, nel 1987 comp\u00ec il debutto sul prestigioso palcoscenico di Mister Olympia dove giunse sul gradino pi\u00f9 basso del podio dietro al tre volte campione Lee Haney e Rich Gaspari. Seppur tra i pi\u00f9 bassi e leggeri competitori dell'epoca, arriv\u00f2 secondo nelle edizioni del 1989 e del 1990, dove tuttavia non riusc\u00ec a spezzare il dominio incostratato di Haney. A differenza di molti colleghi desistette dall'aumentare eccessivamente la propria massa, prediligendo piuttosto un equilibrio tra simmetria, proporzione e massa muscolare. La scrupolosa attenzione nei confronti del suo fisico e l'unicit\u00e0 delle sue pose gli valsero il nomignolo di \"Mass with Class\" (\"Massa con classe\"). Nel 1991 rifiut\u00f2 un'importante offerta da parte della neonata World Bodybuilding Federation di Vince McMahon, lega nata per rivaleggiare con la IFBB di Joe e Ben Weider. Nonostante le numerose sponsorizzazioni, poco pi\u00f9 tardi pose tuttavia fine al sodalizio professionale con la IFBB per avviare una lucrosa collaborazione con la Met-Rx, un'azienda di integratori, con il benestare dello stesso Joe Weider. Nel settembre 1992 vol\u00f2 ad Helsinki per ottenere un terzo posto a Mister Olympia, e quindi a Siviglia dove vinse il suo ultimo concorso, la Pro World Cup, davanti al giovane emergente Kevin Levrone.\nAgli inizi del 1993 comp\u00ec la sua prima apparizione all'Arnold Classic, venendo superato solamente da Flex Wheeler, e qualche mese pi\u00f9 tardi diede il proprio addio al palco di Mister Olympia, dove si piazz\u00f2 subito dietro al podio composto da Dorian Yates, Wheeler e Shawn Ray. In ciascuna delle sue sette apparizioni a Mister Olympia, tra il 1987 e il 1993, riusc\u00ec sempre a piazzarsi dentro la top 4 finale, primato consiviso con Arnold Schwarzenegger e Lee Haney, tra gli altri. Dopo aver contemplato il ritiro dalle competizioni, torn\u00f2 nel 1995 per disputare l'Arnold Classic di quell'anno, la sua ultima gara da professionista, dove arriv\u00f2 in 5\u00aa posizione. Subito dopo il ritiro fond\u00f2 la Labrada Nutrition, la sua linea di integratori e prodotti salutistici.\nBench\u00e9 attivo in un periodo del culturismo in cui la massa e le dimensioni iniziarono a farsi strada a discapito della bellezza e dell\u2019eleganza estetica \u2013 l'era dei cosiddetti \"mass monster\" (letteralmente \"mostri di massa\") nella concezione moderna \u2013, il suo fisico \u00e8 rimasto comunque uno dei pi\u00f9 apprezzati in termini di estetica e proporzioni anche dopo il suo ritiro. \nVita personale.\nNel 1986 ha sposato Robin Dickerson con la quale ha tre figli, Hunter, Blade e Pierce. Il primogenito Hunter ha seguito le sue orme ed \u00e8 entrato a far parte della IFBB a partire dalla fine degli anni duemiladieci.\nSuo fratello minore Gene \u00e8 anch'egli entrato nel mondo del culturismo, prendendo invece parte a competizioni minori."}
{"id": "9153238", "revid": "47767", "url": "https://it.wikipedia.org/wiki?curid=9153238", "title": "Casa Balduini", "text": "Casa Balduini \u00e8 un edificio che si affaccia sul lato occidentale di piazza Duomo a Trento. Fu edificato nel XIV secolo e presenta la pi\u00f9 antica decorazione esterna della citt\u00e0.\nStoria.\nCasa Balduini nel quattrocento \u00e8 stata dimora di Arcangelo Balduini, medico del principe vescovo Johannes Hinderbach e dell'Imperatore d'Austria Federico III.\nNel corso dei secoli, il palazzo ha subito diverse modifiche che hanno portato all'attuale struttura e decorazione.\nI lavori per la decorazione della facciata esterna, su richiesta di Arcangelo Balduini sono stati eseguiti tra il 1470 e il 1475.\nArchitettura.\nL'edificio presenta caratteri gotici come dimostra il portale d'ingresso caratterizzato da un arco a sesto acuto e le antiche finestre al secondo piano che furono tamponate e sostituite da alcune pi\u00f9 tarde di forma rettangolare perch\u00e9 vi era esigenza di far entrare pi\u00f9 luce, le monofore furono probabilmente aperte negli anni '70 del '400 poco prima della decorazione dipinta della facciata. Inizialmente l'edificio presentava un piano terra e due piani superiori, successivamente nel '700 fu ampliato in altezza.\nLa facciata.\nCasa Balduini \u00e8 famosa per la pi\u00f9 antica decorazione esterna di Trento, ancora chiaramente leggibile, tenendo conto dei lavori di restauro risalenti al 1941 da Luigi Battisti; prima del quale gli affreschi presentavano delle lacune, come documentano vecchie fotografie. \nSecondo Nicol\u00f2 Rasmo, l'autore \u00e8 il pittore Bartolomeo Sacchetto di Verona, realizzatore anche del ciclo profano nella sala maggiore di Castel Pietra, a Calliano, e degli affreschi nel cortile di Castelvecchio, al Buonconsiglio. \u00c8 simile il motivo decorativo a festoni e pendenti di foglie e frutta presenti su tutto lo sfondo a intonaco bianco seguendo un ritmo costante e annodati da sottili nastri rossi che tracciano volute. La decorazione della facciata \u00e8 riempita da larghi fregi con cornici di carattere rinascimentale, contenendo vistosi fogliami e motivi floreali, dipinti con alcuni colori della stessa tonalit\u00e0 che variano dal verde, al rosso e al giallo, disposti su uno sfondo bianco. \nGli ornamenti fanno riferimento ancora al tardo-gotico, arricchiti per\u00f2 dalla ricerca della simmetria.\nAl di sopra del portale, troviamo dipinto lo stemma dei Balduini che rappresentava una capra accerchiata dal simbolo dell'ordine ungherese del Drago, ad oggi lo vediamo in modo incompleto. "}
{"id": "9153239", "revid": "1043175", "url": "https://it.wikipedia.org/wiki?curid=9153239", "title": "Supercoppa del Giappone 2014", "text": "La Supercoppa del Giappone 2014 si \u00e8 disputata il 22 febbraio 2014 allo Stadio Olimpico di Tokyo e ha visto sfidarsi il , vincitore della J. League Division 1 2013 e gli , vincitori della Coppa dell'Imperatore 2013.\nA conquistare il trofeo \u00e8 stato il , che \u00e8 riuscito a ottenere la vittoria nel secondo conquistando il trofeo per la terza volta nella sua storia.\nL'arbitro dell'incontro \u00e8 stato il signor Ry\u016bji Sat\u014d."}
{"id": "9153242", "revid": "123595568", "url": "https://it.wikipedia.org/wiki?curid=9153242", "title": "Parco della Sora", "text": "Il parco della Sora \u00e8 un'area naturale protetta di propriet\u00e0 del comune di Pavia e parte del Parco Naturale Lombardo della Valle del Ticino.\nDescrizione.\nIl parco della Sora si trova nella periferia ovest di Pavia, a occidente della chiesa di San Lanfranco, antico monastero vallombrosiano, lungo un terrazzo del Ticino il cui dislivello \u00e8 di circa 12 metri. Il parco si estende, lungo il Ticino, per circa 40 ettari e, pur essendo un parco urbano presenta caratteristiche forestali di pregio, dato che ospita micro-ambienti tra loro diversi, parte di un grande, e complesso, ecosistema. La parte settentrionale del parco, pi\u00f9 vicina alle abitazioni, si caratterizza per prati e arbusti, mentre la zona pi\u00f9 vicino al Ticino, dove si trovano anche alcune aree umide e risorgive, sono coperte da bosco. Il parco \u00e8 attraversato da cinque sentieri (il sentiero della quercia, quello del biancospino, quello del fagiano, quello del picchio e quello del gufo), tutti indicati tramite un\u2019apposita cartellonistica. Il sentiero della quercia, che attraversa formazioni boschive di farnie, olmi, noci e cornioli, conduce a una grande spiaggia di ghiaia posta su di un meandro del Ticino, mentre il sentiero del gufo, prima di raggiungere anch\u2019esso il Ticino, interseca la roggia Referendaria, un canale irriguo scavato nella seconda met\u00e0 del XV secolo che trae origine da alcune risorgive poste una quindicina di chilometri a nord del parco nel territorio di Battuda.\nFauna.\nLa componente animale del parco della Sora \u00e8 particolarmente ricca e interessante. Numerose sono le specie di uccelli che nidificano tra le fronde degli alberi e nei cespugli del parco della Sora, tra questi si annoverano: allocchi, gufi comuni, fagiani, gallinelle d\u2019acqua, germani reali, sparvieri, picchi verdi e picchi rossi. Diverse sono le specie di mammiferi che popolano il parco, tra le quali:scoiattoli, ricci, lepri, tassi, volpi e cinghiali.\nFlora.\nIl parco della Sora rappresenta un esempio di foresta planiziale della valle del Ticino. Le essenze pi\u00f9 diffuse sono farnie, olmi, pioppi bianchi, pioppi neri, meli selvatici, aceri campestri e salici bianchi, mentre altre essenze furono introdotte nel corso del tempo dall\u2019uomo, come i noci, e altre, invece, sono alloctone, come la robinia, l\u2019ailanto o il bamb\u00f9 (che all\u2019interno del parco forma un fitto boschetto).\nMolto ricco \u00e8 anche lo strato arbustivo, che offre nutrimento e riparo a molti animali, si trovano infatti noccioli, biancospini e sambuco, mentre lo strato erboso si caratterizza per la presenza, tra le altre essenze, di iperico, edera, timo, ginestra, caprifoglio, rosa canina, mora selvatica e centaurea."}
{"id": "9153249", "revid": "101768", "url": "https://it.wikipedia.org/wiki?curid=9153249", "title": "Case Cazuffi-Rella", "text": ""}
{"id": "9153254", "revid": "945903", "url": "https://it.wikipedia.org/wiki?curid=9153254", "title": "Smokin' with The Chet Baker Quintet", "text": "Smokin' with The Chet Baker Quintet \u00e8 un album a nome \"The Chet Baker Quintet\", pubblicato dalla casa discografica Prestige Records nell'aprile del 1966.\nFormazione.\n\"The Chet Baker Quintet\""}
{"id": "9153256", "revid": "47767", "url": "https://it.wikipedia.org/wiki?curid=9153256", "title": "Case affrescate di Trento", "text": "La citt\u00e0 di Trento ospita diversi edifici che presentano facciate dipinte. L'uso di decorare le facciate in citt\u00e0 prese ispirazione da quanto accadeva in Veneto soprattutto nel XV e XVI secolo.\nStoria.\nQuesta attivit\u00e0 pittorica vide la sua massima espressione nel XVI secolo, in Italia come nell'Europa transalpina, in particolare tra i primi anni del secolo e gli anni 1570. Nel 1614 Pierre Le Monnier osserv\u00f2 che a Trento c'erano \"belle case, la maggior parte delle quali dipinte con figure diverse, storie e stemmi\". Michelangelo Mariani nel 1673 contava diciassette facciate dipinte.\nLe case affrescate.\nNel centro storico sono presenti diversi edifici storici definiti \"case affrescate\". Tra i primi esempi a Trento l'importante casa Balduini, in piazza Duomo, seguita a breve da altre dimore nobili che si affacciano sulla stessa piazza oppure in via Belenzani, via Oss-Mazzurana e altre vie del capoluogo. Tali edifici costituiscono nel loro insieme una delle immagini caratterizzanti la citt\u00e0 di Trento.\nCasa Balduini.\nCasa Balduini, che fu dimora di Arcangelo Balduini, medico del principe vescovo Johannes Hinderbach e dell'imperatore Federico III d'Asburgo, si innalza in piazza Duomo e conserva forse la pi\u00f9 antica decorazione esterna della citt\u00e0. Si tratta di un ornato a festoni verdi e fregi con fiori e altri vegetali sospesi sull'intonaco bianco a simulare i festoni vegetali utilizzati all'epoca in occasione delle festivit\u00e0. Nicol\u00f2 Rasmo attribuisce questi affreschi ai pittori Sacchetto di Verona.\nCasa Cazuffi e Casa Rella.\nIn piazza Duomo spiccano gli affreschi sulle facciate di Casa Cazuffi e Casa Rella. La prima \u00e8 decorata con affreschi realizzati tra il 1531 e il 1536 ad opera di Marcello Fogolino, mentre gli affreschi della seconda risalgono al 1540 circa e l'attribuzione \u00e8 ancora incerta.\nCasa Niccolini.\nSituata in piazza Mario Pasi, Casa Niccolini presenta grandi porzioni degli antichi affreschi, venuti alla luce durante il restauro della facciata nel 2020. Si tratta dell'unica casa di Trento affrescata esclusivamente con temi devozionali connessi con il culto cattolico postconciliare in Italia. Questi affreschi risalgono probabilmente al 1576, con l'eccezione dello stemma cardinalizio che compare in basso, databile all'inizio del XVII secolo.\nCasa Sardagna.\nSita all'angolo fra via santa Trinit\u00e0 e l'attuale via Mazzini, Casa Sardagna risale al XVI secolo e fu pesantemente trasformata nel XVIII secolo. La decorazione della facciata su via Mazzini sembra databile intorno al 1540, arricchita da un affresco di epoca successiva, cinquecentesco o seicentesco. \nPalazzo Cazuffi.\nCollocato in via Oss Mazzurana, Palazzo Cazuffi presenta oggi solo una parte dell'impianto decorativo originario, concentrata nella fascia superiore dell'edificio. I tre riquadri discretamente conservati raffigurano la storia di Rebecca, moglie di Isacco. Sotto queste tre scene erano presenti teste di profilo raffigurate dentro tondi e figure monocrome di nudi giacenti che versano acqua da grandi anfore.\nPalazzo Cloz Salvetti.\nPalazzo Cloz Salvetti si trova in via San Marco, ma per ammirare gli affreschi che ne ornavano la facciata occorre recarsi a Palazzo Thun, sede del municipio, dove furono spostati nel 1902 per preservarli dal degrado. I dipinti erano distribuiti su tre ordini sovrapposti e risalgono al 1551.\nPalazzo Del Monte.\nPalazzo Del Monte, sito in via Suffragio all'angolo con via San Marco, sorse presumibilmente tra il 1505 e il 1515. Le due facciate sono decorate con raffigurazioni delle fatiche di Eracle risalenti al 1516.\nPalazzo Geremia.\nProbabilmente il pi\u00f9 insigne edificio di carattere privato del centro storico, Palazzo Geremia, oggi prestigiosa sede comunale insieme a Palazzo Thun, fu costruito alla fine del XV secolo e completato all'inizio del secolo successivo per volere di Giovanni Antonio Pona, figlio di Geremia Pona, tra i pi\u00f9 ricchi e influenti cittadini di Trento, vicino a re Massimiliano I. La facciata su via Belenzani presenta una decorazione che ricopre tutto il prospetto, sebbene oggi risulti piuttosto deperita nonostante il restauro del 1993. \u00c8 attribuibile a un valente pittore veneto vicino allo stile di Bartolomeo Montagna e databile intorno al 1502-1504.\nA sinistra del portone \u00e8 raffigurato un armigero con alabarda che sorveglia l'ingresso, mentre sulla parte sinistra della facciata, nel registro inferiore, \u00e8 dipinta l'immagine allegorica della ruota della fortuna. Sopra l'ingresso \u00e8 dipinta una Madonna con il Bambino fra due santi, Giovanni Battista (santo protettore del Pona) e Antonio abate, oggi molto sbiaditi.\nNel registro superiore sono raffigurate scene con Massimiliano I d'Asburgo, che in questi affreschi compare ben quattro volte mentre riceve i nobili di Trento.\nPalazzo Quetta - Alberti Colico.\nIn via Belenzani sorge Palazzo Quetta - Alberti Colico, edificio di origine medievale che nel 1530 vide l'unificazione delle due porzioni che lo compongono con una nuova architettura e una nuova decorazione. La decorazione pi\u00f9 antica, che risale alla seconda met\u00e0 del XV secolo, \u00e8 quella sopra il portale a sinistra, con lo stemma della famiglia de Liliis (o Gilli, o Quetta). Le restanti decorazioni risalgono agli anni 1530 e sono opera di Marcello Fogolino: nella parte pi\u00f9 alta si trova un doppio fregio a grottesche su sfondo blu e una serie di teste a finto marmo. La parte di destra del prospetto mostra decori di gusto rinascimentale, che sono per\u00f2 in buona parte rifatti all'inizio del XX secolo.\nPalazzo Thun.\nPalazzo Thun, sede del comune di Trento, presenta lacerti della decorazione quattrocentesca venuta alla luce nel 1997. La decorazione \u00e8 un finto bugnato grigio dipinto che sembra preludere a quello realizzato con blocchi in pietra nel 1515-1520 sulla facciata di Palazzo Tabarelli, in via Oss Mazzurana. Sono ancora visibili anche alcuni resti delle decorazioni delle finestre ogivali quattrocentesche rimosse verso la met\u00e0 del XVI secolo e sostituite con finestre rettangolari."}
{"id": "9153257", "revid": "6923", "url": "https://it.wikipedia.org/wiki?curid=9153257", "title": "Madeleine Lemaire", "text": "Robert de Montesquiou disse di lei che era \"l'imperatrice delle rose\".\nBiografia.\nIntrodusse Marcel Proust e Reynaldo Hahn nei salotti parigini dell'aristocrazia. Lei stessa teneva un \"salone\" dove riceveva l'alta societ\u00e0 nel suo \"h\u00f4tel particulier\" in rue de Monceau.\nLa Lemaire espose le sue opere al Palace of Fine Arts e al The Woman's Building alla World's Columbian Exposition del 1893 a Chicago, Illinois.\nGeorge Painter dichiar\u00f2 nel suo libro, \"Marcel Proust\", che lei era uno dei modelli di Madame Verdurin ne \"Alla ricerca del tempo perduto\" di Proust."}
{"id": "9153259", "revid": "47767", "url": "https://it.wikipedia.org/wiki?curid=9153259", "title": "Casa Niccolini", "text": "Casa Niccolini (o Palazzo Niccolini) \u00e8 un palazzo situato in piazza Mario Pasi a Trento. Sulla sua facciata sono stati riscoperti, nel 2020, affreschi risalenti al Cinque e Seicento.\nStoria.\nIl palazzo venne probabilmente costruito nel corso del Quattrocento, nella stessa epoca delle case Cazuffi-Rella della vicina piazza Duomo. L'edificio era di propriet\u00e0 della famiglia Sinistraro sicuramente dalla met\u00e0 del Cinquecento (come documentato in un estimo di quell'epoca), e pass\u00f2 alla famiglia Bernardelli nel 1641. Al 2020, proprietarie sono le sorelle Lorenza, Cecilia e Paola Niccolini.\nTra il Cinque e il Seicento la facciata del palazzo venne affrescata; queste pitture vennero poi ricoperte con diversi strati di tinta, plausibilmente tra il XVIII e il XIX, ma fortunatamente non vennero martellinate (operazione che serve a facilitare l'adesione di un nuovo strato di intonaco, e che le avrebbe danneggiate gravemente); probabilmente sempre nel XIX secolo vennero ampliate anche le finestre, distruggendo cos\u00ec parte degli affreschi.\nI frammenti restanti sono stati riscoperti durante le operazioni di rinnovo della tinteggiatura che hanno interessato le case sul lato occidentale di piazza Pasi; il costo del loro restauro, molto oneroso rispetto al preventivo originale dei lavori, \u00e8 stato interamente sostenuto dalle proprietarie dell'edificio, le sorelle Niccolini.\nDescrizione.\nGli affreschi, i cui autori sono ignoti, si dispongono in tre fasce: le due superiori cinquecentesce, e quella inferiore seicentesca. Quella pi\u00f9 in alto, a livello del terzo piano, \u00e8 dominata al centro da Ges\u00f9 che tiene la Croce con la mano sinistra, mentre la destra \u00e8 alzata a mostrare la stigmata; dal costato del Cristo sgorga un fiotto di sangue che va a riempire un calice poggiato ai suoi piedi. Ai lati di Ges\u00f9 sono raffigurati un vescovo (a sinistra) e una donna in abiti monacali (a destra), forse identificabili in san Vigilio, patrono di Trento, e sua madre santa Massenzia.\nLa fascia centrale, a livello del secondo piano, raffigura due santi protettori dalla peste, Rocco (a sinistra) e Sebastiano (a destra), con al centro una peculiare immagine della traslazione della Santa Casa di Loreto: la Madonna di Loreto con il Bambin Ges\u00f9 in braccio \u00e8 seduta sul tetto della casa di Nazareth, e dietro ad essa si stende una veduta della Marca Anconitana con il fiume Musone e diversi centri abitati identificati da un cartiglio con il nome (tra cui Recanati, Osimo, Castelfidardo, Camerano e Sirolo). Sotto alla figura di san Rocco \u00e8 riportata la data del 1574: \u00e8 plausibile che essa sia riferita all'anno in cui la peste raggiunse Trento, piuttosto che all'anno di completamento dell'affresco, che venne probabilmente realizzato dopo la fine dell'epidemia, intorno al 1576.\nL'affresco pi\u00f9 in basso, tra il primo e il secondo piano, \u00e8 pi\u00f9 tardo rispetto agli altri, e raffigura lo stemma vescovile di Carlo Gaudenzio Madruzzo, che fu principe vescovo di Trento dal 1600 al 1629.\nQuesti affreschi, assieme a quelli di palazzo Cazuffi, sono gli unici pervenutici ad avere un tema religioso tra tutti quelli delle case affrescate di Trento; l'opera originale, oltre ad avere un senso di ringraziamento verso la Madonna e i santi per la fine dell'epidemia di peste, va probabilmente inquadrata anche in un contesto di promozione del culto mariano tipico della Controriforma.\nOltre a questi affreschi, tra le due finestre centrali del quarto piano sono dipinti arco e piedritti delle aperture originarie."}
{"id": "9153260", "revid": "474175", "url": "https://it.wikipedia.org/wiki?curid=9153260", "title": "Stadio Miguel Sancho", "text": "Lo stadio Miguel Sancho (\"Estadio Miguel Sancho\" in spagnolo) \u00e8 un impianto sportivo della citt\u00e0 argentina di C\u00f3rdoba. Ospita le partite interne del Racing di C\u00f3rdoba ed ha una capienza di 18 000 posti.\nStoria.\nFu inaugurato il 27 maggio 1948 con un'amichevole tra il Racing ed il Belgrano."}
{"id": "9153261", "revid": "2169878", "url": "https://it.wikipedia.org/wiki?curid=9153261", "title": "Palazzo Del Monte (Trento)", "text": "Palazzo del Monte (in alcune fonti chiamato Palazzo Meli del Monte) \u00e8 un palazzo di Trento, all'angolo fra via del Suffragio e via San Marco.\nIl completamento dell'edificio, antica residenza signorile, \u00e8 riconducibile all'inizio del XVI secolo, probabilmente tra il 1505 e il 1515. Il palazzo \u00e8 situato in una posizione di prestigio nel tessuto urbano dell'epoca, si trova infatti nella zona chiamata \"Cantone\" sull'angolo di via del Suffragio che portava all'antico porto sul fiume Adige in prossimit\u00e0 dell'ingresso settentrionale della citt\u00e0. Dall'altro lato la via San Marco conduceva al Castello del Buonconsiglio, all'epoca residenza del vescovo principe della citt\u00e0.\nIl 13 maggio del 1944 il palazzo fu gravemente danneggiato dal bombardamento e dal conseguente incendio che lasci\u00f2 per\u00f2 parzialmente incolumi le mura perimetrali e gli affreschi. \nSul prospetto di via del Suffragio si trova il portale principale con arco in marmo poggiato su una coppia di capitelli decorati da delfini mostruosi. Sopra il portale, nei piani superiori, si trovano delle trifore con parapetti rientranti e degli eleganti balconcini colonnati. L'ingresso \u00e8 affiancato da aperture quadrangolari con grate, le altre aperture dell'edificio sono monofore o bifore quasi poggiate sul marcapiano, anche sul lato di via San Marco una bifora ha un balconcino colonnato. Incorniciano la facciata degli importanti pilastri in pietra.\nIl prospetto di via del Suffragio riporta, sopra la trifora del secondo piano, un affresco con lo stemma di Massimiliano I.\nL'edificio \u00e8 caratterizzato da un ciclo di affreschi purtroppo di difficile lettura a causa del degrado che riproducono dieci delle dodici fatiche di Eracle e due episodi minori (parerga) della sua vita in omaggio a Massimiliano I talvolta descritto come \"Hercules Germanicus\"."}
{"id": "9153262", "revid": "2185006", "url": "https://it.wikipedia.org/wiki?curid=9153262", "title": "Palazzo Balduini", "text": ""}
{"id": "9153268", "revid": "300067", "url": "https://it.wikipedia.org/wiki?curid=9153268", "title": "Ivan Zigeranovic", "text": ""}
{"id": "9153272", "revid": "47767", "url": "https://it.wikipedia.org/wiki?curid=9153272", "title": "Palazzo Niccolini (Trento)", "text": ""}
{"id": "9153273", "revid": "300067", "url": "https://it.wikipedia.org/wiki?curid=9153273", "title": "Dragan Zekovic", "text": ""}
{"id": "9153275", "revid": "300067", "url": "https://it.wikipedia.org/wiki?curid=9153275", "title": "Djordje Simeunovi\u0107", "text": ""}
{"id": "9153276", "revid": "270833", "url": "https://it.wikipedia.org/wiki?curid=9153276", "title": "Grand Prix de Plumelec-Morbihan", "text": ""}
{"id": "9153278", "revid": "300067", "url": "https://it.wikipedia.org/wiki?curid=9153278", "title": "Djordje Simeunovic", "text": ""}
{"id": "9153279", "revid": "300067", "url": "https://it.wikipedia.org/wiki?curid=9153279", "title": "Dorde Simeunovic", "text": ""}
{"id": "9153280", "revid": "1442080", "url": "https://it.wikipedia.org/wiki?curid=9153280", "title": "Ombra digitale", "text": "Con i termini ombra digitale o traccia digitale (dall\u2019inglese: \"digital footprint\" o \"digital shadow\") ci si riferisce all\u2019insieme unico e irripetibile di attivit\u00e0, azioni, contribuzioni e comunicazioni tracciabili, manifestate da un utente in rete attraverso l\u2019uso di dispositivi digitali. Tale insieme tracciabile pu\u00f2 essere suddiviso in ombre digitali \"passive\" o \"attive\", comprendendo rispettivamente: le attivit\u00e0 di navigazione registrate come cookie; e le informazioni rilasciate dall\u2019utente, spesso deliberatamente, nel condividere contenuti su siti associativi e commerciali, o sulle piattaforme sociali. Il concetto viene comunemente associato alle attivit\u00e0 virtuali di una persona fisica, ma anche organizzazioni, aziende e corporazioni lasciano tracce digitali attraverso il proprio operato in rete."}
{"id": "9153283", "revid": "300067", "url": "https://it.wikipedia.org/wiki?curid=9153283", "title": "Milan Vulic", "text": ""}
{"id": "9153284", "revid": "1318658", "url": "https://it.wikipedia.org/wiki?curid=9153284", "title": "Coppa della Federazione calcistica dell'Asia meridionale 2021", "text": "La Coppa della Federazione calcistica dell'Asia meridionale 2021 (in inglese 2021 SAFF Championship), nota anche come 2021 SAFF Ooredoo Cup per motivi di sponsorizzazione, \u00e8 stata la 13\u00aa edizione della Coppa della Federazione calcistica dell'Asia meridionale organizzata dalla SAFF e la cui fase finale si \u00e8 svolta alle Maldive. \u00c8 iniziata venerd\u00ec 1 e si \u00e8 conclusa sabato 16 ottobre 2021.\nSquadre partecipanti.\nAl torneo hanno partecipato sette nazionali, cos\u00ec classificate nel ranking FIFA il 16 settembre 2021:"}
{"id": "9153286", "revid": "300067", "url": "https://it.wikipedia.org/wiki?curid=9153286", "title": "Tristan Vukcevic", "text": ""}
{"id": "9153287", "revid": "300067", "url": "https://it.wikipedia.org/wiki?curid=9153287", "title": "Rados Seslija", "text": ""}
{"id": "9153290", "revid": "300067", "url": "https://it.wikipedia.org/wiki?curid=9153290", "title": "Zoran Paunovic", "text": ""}
{"id": "9153291", "revid": "300067", "url": "https://it.wikipedia.org/wiki?curid=9153291", "title": "Mladen Pantic", "text": ""}
{"id": "9153292", "revid": "588403", "url": "https://it.wikipedia.org/wiki?curid=9153292", "title": "Josep Martinez", "text": ""}
{"id": "9153293", "revid": "300067", "url": "https://it.wikipedia.org/wiki?curid=9153293", "title": "Nikola Otasevic", "text": ""}
{"id": "9153294", "revid": "2056951", "url": "https://it.wikipedia.org/wiki?curid=9153294", "title": "Princesse de Polignac", "text": ""}
{"id": "9153296", "revid": "300067", "url": "https://it.wikipedia.org/wiki?curid=9153296", "title": "Aleksa Novakovic", "text": ""}
{"id": "9153300", "revid": "300067", "url": "https://it.wikipedia.org/wiki?curid=9153300", "title": "Dimitrije Nikolic", "text": ""}
{"id": "9153301", "revid": "300067", "url": "https://it.wikipedia.org/wiki?curid=9153301", "title": "Aleksa Nikolic", "text": ""}
{"id": "9153303", "revid": "300067", "url": "https://it.wikipedia.org/wiki?curid=9153303", "title": "Nenad Nerandzic", "text": ""}
{"id": "9153304", "revid": "300067", "url": "https://it.wikipedia.org/wiki?curid=9153304", "title": "Nemanja Nenadic", "text": ""}
{"id": "9153305", "revid": "300067", "url": "https://it.wikipedia.org/wiki?curid=9153305", "title": "Mario Nakic", "text": ""}
{"id": "9153306", "revid": "1318658", "url": "https://it.wikipedia.org/wiki?curid=9153306", "title": "Th\u00e9\u00e2tre de Paris", "text": "Il Th\u00e9\u00e2tre de Paris \u00e8 un teatro situato al 15 di rue Blanche nel IX \"arrondissement\" di Parigi. Comprende una seconda sede pi\u00f9 piccola, il Petit Th\u00e9\u00e2tre de Paris.\nStoria.\nIl primo teatro sul sito fu costruito dal duca di Richelieu nel 1730. Il barone Ogny lo acquist\u00f2 nel 1779 e lo ribattezz\u00f2 Folie-Richelieu. Poi, durante il Primo Impero, fu diretto da Fortun\u00e9e Hamelin, una celebre componente delle \"Merveilleuse\" (\"donne meravigliose\") dell'epoca del Direttorio.\nNel 1811 il Folie-Richelieu fu trasformato in parco, poi demolito completamente nel 1851 nella riqualificazione sotto il barone Haussmann. Divenne il sito della Chiesa della Sainte-Trinit\u00e9 con parte del sito che divenne una pista di pattinaggio a rotelle. Nel 1880, su progetto degli architetti Aim\u00e9 Sauffroy e Ferdinand Gr\u00e9mailly, parte della pista divenne il \"Palace Th\u00e9\u00e2tre\" e, dopo un ulteriore restauro, nel 1891 ad opera di \u00c9douard Niermans, il Casino de Paris. Successivamente, il resto della pista, nei pressi dell'attuale rue Blanche, fu demolita per far posto al Nouveau-Th\u00e9\u00e2tre.\nIl primo direttore del Nouveau-Th\u00e9\u00e2tre, fu Aur\u00e9lien Lugn\u00e9-Poe, che, dal 1888 al 1890, era stato attore nella compagnia del Th\u00e9\u00e2tre Libre fondata da Andr\u00e9 Antoine. Dopo aver prestato servizio militare per quattro mesi all'inizio del 1891, Lugn\u00e9-Poe si un\u00ec all'eclettico Th\u00e9\u00e2tre d'Art di Paul Fort, che, dal 1890 al 1892, present\u00f2 recitazioni di poesie, opere drammatiche di Marlowe, Shelley e Hugo, nonch\u00e9 nuove commedie di Rachilde, Paul Verlaine e soprattutto Maurice Maeterlinck (\"The Intruder\", \"The Blind\"). Quando Fort lasci\u00f2 l'impresa, all'inizio del 1893, Lugn\u00e9-Poe assunse il controllo, la ribattezz\u00f2 Th\u00e9\u00e2tre de l'\u0152uvre e persegu\u00ec una programmazione aggressivamente simbolista per rivaleggiare con le offerte pi\u00f9 naturalistiche di Antoine. Sebbene Antoine fosse stato il primo a presentare al pubblico parigino il dramma moderno di Henrik Ibsen (\"Spettri\", 1890; \"L'anitra selvatica\", 1891), e Fort avesse prodotto \"La donna del mare\" nel 1892, con Lugn\u00e9-Poe nel ruolo di Wangel, era Lugn\u00e9-Poe che avrebbe fatto di Ibsen la sua specialit\u00e0 nel teatro parigino, presentando in anteprima (e spesso recitando) in nove commedie di Ibsen tra il 1893 e il 1897.\nLugn\u00e9-Poe al Nouveau-Th\u00e9\u00e2tre.\nCome Paul Fort prima di lui, Lugn\u00e9-Poe non ebbe mai un teatro permanente che fungesse da palcoscenico della sua compagnia per l'intera durata del suo esperimento iniziale di arte-teatro. Al Th\u00e9\u00e2tre de l'\u0152uvre debutt\u00f2 con \"Pell\u00e9as et M\u00e9lisande\" di Maeterlinck per una singola rappresentazione matin\u00e9e al Th\u00e9\u00e2tre des Bouffes-Parisiens nel maggio 1893, ma i sei impegni nella sua stagione successiva si realizzarono al lontano Th\u00e9\u00e2tre des Bouffes du Nord, dove debutt\u00f2 con Ibsen \"Rosmersholm\", \"Un nemico del popolo\" e \"Il costruttore Solness\", \"Lonely Lives\" di Gerhart Hauptmann e \"Beyond Human Power\" di Bj\u00f8rnstjerne Bj\u00f8rnson, tra gli altri. Per la produzione del maggio 1894 della \"Bella addormentata nel bosco\" di Henry Bataille e Robert d'Humi\u00e8res, tuttavia, si assicur\u00f2 per la prima volta lo spazio del Nouveau-Th\u00e9\u00e2tre. Sebbene avesse concluso la stagione con i \"Creditors\" di August Strindberg alla Com\u00e9die-Parisienne di nuova costruzione (pi\u00f9 tardi conosciuta come Th\u00e9\u00e2tre de l'Ath\u00e9n\u00e9e di Louis Jouvet ), assunse rapidamente la direzione del Nouveau-Th\u00e9\u00e2tre per la maggior parte della stagione 1894-95. L\u00ec present\u00f2 in anteprima l'adattamento di Maeterlinck di \"Peccato che sia una sgualdrina\" (\"Annabella\" di John Ford), \"The Mute Voice\" di Beaubourg, \"Il padre\" di Strindberg, \"The Little Clay Cart\" di Sudraka e \"Interieur\" di Maeterlinck, tra gli altri. Mentre le sue produzioni del maggio 1895 (incluso \"Il piccolo Eyolf\" di Ibsen) venivano rappresentate al Th\u00e9\u00e2tre des Menus-Plaisirs, torn\u00f2 al Nouveau-Th\u00e9\u00e2tre per concludere la stagione con \"Brand\" di Ibsen.\nLa stagione 1895-1896 trov\u00f2 residenza in due teatri. Lugn\u00e9-Poe mise in scena la prima met\u00e0 della stagione alla Com\u00e9die-Parisienne, con un cartellone che includeva \"Venice Preserv'd\" di Thomas Otway, \"L'anello di Shakuntala\" di K\u0101lid\u0101sa e \"Salome\" di Oscar Wilde. La seconda met\u00e0, tuttavia, a partire dal marzo 1896, diede inizio agli oltre due anni di residenza al Th\u00e9\u00e2tre de l'\u0152uvre al Nouveau-Th\u00e9\u00e2tre. In particolare, vennero rappresentate per la prima volta \"I pilastri della societ\u00e0\" di Ibsen (22-23 giugno 1896) e \"Peer Gynt\" (11-12 novembre 1896), \"Ubu re\" di Alfred Jarry (9-10 dicembre 1896), il seguito \"Beyond Human Power\" (25-26 gennaio 1897) di Bj\u00f8rnson, il dramma delle fate di Hauptmann \"La campana sommersa\" (4-5 marzo 1897), \"Il tuo sangue\" di Bataille (7-8 maggio 1897), \"La commedia d'amore \" di Ibsen (22-23 giugno 1897) e \"John Gabriel Borkman\" (8-9 novembre 1897), \"L'ispettore generale\" di Nikolai Gogol (7-8 gennaio 1898), \"Aert\" di Romain Rolland (2-3 maggio 1898) e \"The Wolves\" (18 maggio 1898). Per l'ultima stagione, il Th\u00e9\u00e2tre de l'\u0152uvre diede due prime mediocri: \"Fausta\" di Paul Sonni\u00e8s (15-16 maggio 1899) e \"The Yoke\" di Lucien Mayrargue (5-6 giugno 1899) preferendo ospitare l'atteso revival di \"Un nemico del popolo\" al pi\u00f9 grande Th\u00e9\u00e2tre de la Renaissance a febbraio. Le ultime produzioni di Lugn\u00e9-Poe per la compagnia furono realizzate proprio nello stesso teatro dove il Th\u00e9\u00e2tre de l'\u0152uvre aveva avuto inizio nel 1893 con \"Pell\u00e9as et M\u00e9lisande\": il Th\u00e9\u00e2tre des Bouffes-Parisiens. Lugn\u00e9-Poe aveva realizzato con successo il Nouveau-Th\u00e9\u00e2tre come luogo per il dramma moderno audace, stimolante e a volte oltraggioso.\nDirezione Artistica di R\u00e9jane.\nNel 1906, l'attrice Gabrielle R\u00e9jane acquist\u00f2 il teatro, lo ristruttur\u00f2 e gli diede un nuovo nome, il Th\u00e9\u00e2tre R\u00e9jane. Produsse, tra le altre opere, la prima francese di \"L'oiseau bleu\" di Maeterlinck nel 1911 e interpret\u00f2 con successo il suo ruolo caratteristico di \"Madame Sans-G\u00eane\" di Victorien Sardou a teatro.\nIl produttore L\u00e9on Volterra acquist\u00f2 la sala nel 1918 e il 12 agosto 1919 inaugur\u00f2 il Th\u00e9\u00e2tre de Paris, avendo R\u00e9jane stipulato nel contratto di vendita che il teatro non poteva conservare il suo nome. Volterra diresse il teatro fino al 1948, quando fu rilevato da Marcel Karsenty e dal comico Pierre Dux. L'attrice e regista Elvira Popescu subentr\u00f2 nel 1955 insieme a Hubert de Mallet, gestendolo per dieci anni, prima di lasciar posto al Th\u00e9\u00e2tre Marigny.\nSotto Alain de Leseleuc (1965-1975) e Robert Hossein (1975-1990) il teatro si specializz\u00f2 in opere musicali, in particolare operette di Offenbach e opere buffe, come ad esempio \"La P\u00e9richole\" diretto da Maurice Lehmann, \"La belle H\u00e9l\u00e8ne\" diretto da J\u00e9r\u00f4me Savary, e \"Le pont des soupirs,\" diretto da Jean-Michel Ribes. Vennero anche prodotti musical come \"Starmania\" e \"Cats\".\nDal gennaio 2002, St\u00e9phane Hillel \u00e8 direttore artistico di entrambi i teatri.\nPetit Th\u00e9\u00e2tre de Paris.\nElvira Popescu cre\u00f2 una seconda sala con 300 posti, ricavata da laboratori di costumi, che prima chiam\u00f2 Th\u00e9\u00e2tre Moderne per poi ribattezzarlo Petit Th\u00e9\u00e2tre de Paris. Oggi questo secondo spazio per spettacoli porta il nome \"Salle R\u00e9jane\"."}
{"id": "9153337", "revid": "300067", "url": "https://it.wikipedia.org/wiki?curid=9153337", "title": "Petar Vorkapic", "text": ""}
{"id": "9153339", "revid": "300067", "url": "https://it.wikipedia.org/wiki?curid=9153339", "title": "Lazar Trunic", "text": ""}
{"id": "9153341", "revid": "1924342", "url": "https://it.wikipedia.org/wiki?curid=9153341", "title": "Central Cee", "text": "Il suo mixtape di debutto, \"Wild West\", \u00e8 stato pubblicato il 12 marzo 2021: il disco debutt\u00f2 alla seconda posizione della Official Albums Chart.\nBiografia.\nOakley Neil H T Caesar-Su nacque il 4 giugno 1998 a Shepherd's Bush, un quartiere londinese, con origini guyanesi di discendenza cinese. Crebbe ascoltando hip hop, reggae e dancehall grazie al padre. Lavor\u00f2 per tre settimane in un negozio di scarpe, ma appena scopr\u00ec a quanto ammontasse lo stipendio, lasci\u00f2 il lavoro.\nCentral Cee inizi\u00f2 pubblicare musica nel 2012 a soli 14 anni. A gennaio 2015 compare nel brano \"Ain't On Nuttin Remix\", con J Hus e Bonkaz e in quell'occasione nacque il suo nome da rapper, \"Central Cee\" (in origine \"Central C\"). Il mese successivo pubblic\u00f2 il suo primo brano ufficiale, \"StreetHeat Freestyle\", ma inizi\u00f2 a farsi notare solo nel 2018 con \"Running Man\", continuando a pubblicare poi alcuni singoli durante il 2019 , anno del freestyle \"Next Up?\", per il canale d'intrattenimento musicale \"Mixtape Madness\". \nIn questo periodo si avvicin\u00f2 alla UK drill, abbandonando hip-hop e auto-tune: pubblica quindi il singolo \"Day in the Life\" il 14 giugno 2020, seguito da \"Molly\" il 27 luglio, il freestyle \"Mad About Bars\", per \"Mixtape Madness\", il 17 agosto e infine \"Loading\" il 22 ottobre. \nIl 2021 inizia con la pubblicazione di \"Pinging (6 Figures)\" e \"Commitment Issues\": quest'ultimo brano raggiunger\u00e0 la nona posizione nella Official Singles Chart, risultando seconda top venti per l'artista dopo il diciannovesimo posto di \"Loading\". Il 26 febbraio appare nel singolo \"Movie\" del rapper italiano Rondodasosa.\nIl suo mixtape di debutto, \"Wild West\", venne pubblicato indipendentemente il 12 marzo. Anticipato da quattro singoli estratti (Day in the life, Loading, Pinging e Commitment Issues), il disco raggiunse la seconda posizione della Official Albums Chart grazie a unit\u00e0 equivalenti ad album vendute nella prima settimana, di cui copie fisiche. Il 10 settembre pubblica a sorpresa il singolo \"Obsessed with You\", il quale contiene un campione di \"Just for me\" della cantante PinkPantheress, andato virale su TikTok.. Il 25 dicembre viene pubblicato il suo freestyle per il canale GRM Daily.\nIl 6 gennaio 2022 esce il singolo \"Retail Therapy\", mentre il 28 viene annunciata la lista tracce del secondo mixtape \"23\", la cui pubblicazione \u00e8 avvenuta il 25 febbraio 2022."}
{"id": "9153345", "revid": "1149807", "url": "https://it.wikipedia.org/wiki?curid=9153345", "title": "Sunbow Entertainment", "text": ""}
{"id": "9153353", "revid": "15756", "url": "https://it.wikipedia.org/wiki?curid=9153353", "title": "Nuraghe Caspiana", "text": "Il \"nuraghe\" Caspiana \u00e8 ubicato nel versante meridionale di una vallata, delimitata ad ovest dall' \"Altopiano di s'Aspru\" e a sud da quello di sa Rocca Coronalva in territorio di Siligo. La complessit\u00e0 dell'edificio \u00e8 tale da renderlo tra i pi\u00f9 importanti del territorio. \nDescrizione.\nSi tratta di un \"nuraghe\" complesso con torre centrale con bastione che doveva includere un'altra torre. Parzialmente crollato e coperto dalla vegetazione, risulta complicato definire lo schema planimetrico. Gli elementi visibili attualmente sono la torre centrale a pianta circolare (dia, m. 8,50) e da un bastione che ingloba almeno altre due torri orientate a NE e a Sud."}
{"id": "9153354", "revid": "84184", "url": "https://it.wikipedia.org/wiki?curid=9153354", "title": "Printemps (Debussy)", "text": "Printemps \u00e8 una suite sinfonica in due tempi scritta da Claude Debussy nel 1887.\nStoria.\nMentre si trovava a Roma, a Villa Medici, grazie alla borsa di studio ottenuta per aver vinto il prestigioso Prix de Rome, Debussy aveva il compito di scrivere quattro brani e inviarli obbligatoriamente all'Institut. Del primo pezzo composto, \"Zuleima\", si sa poco o nulla, solo i pareri negativi espressi dai giudici dell'Accademia di Francia.\nPer il secondo invio il musicista si mise a lavorare a una suite per orchestra, coro (senza voci basse) e pianoforte, intitolato \"Printemps\"; egli intendeva comporre liberamente, senza imposizioni e scrisse di questa sua idea all'amico \u00c9mile Baron: \"Vorrei esprimere la genesi lenta e malaticcia degli esseri e delle cose in natura, poi in qualche modo la fioritura che cresce e termina con una gioia radiosa di rinascere a vita nuova, tutto ci\u00f2 naturalmente senza programma, provando uno sdegno per la musica che deve seguire un piccolo pezzo di letteratura che qualcuno ti abbia proposto\". L'ispirazione gli fu data da un'opera pittorica del suo compagno d'Accademia Marcel Baschet che, a sua volta, sembra si fosse ispirato al dipinto di Botticelli, la \"Primavera\". Non avendola terminata nei tempi stabiliti, Debussy raccont\u00f2 che la partitura era andata distrutta dal fuoco mentre era in legatoria e aveva dovuto mandare all'Accademia solo una versione per pianoforte e alcune pagine ristrumentate velocemente. Anche per questo secondo \"envoi\" il parere dell'Accademia fu negativo; Debussy fu accusato di piattezza e di banalit\u00e0 nonch\u00e9 di \"vago impressionismo\", giudizio che sar\u00e0 una \"condanna immortale\" per la sua musica, giunto fino ai giorni nostri.\nDue anni dopo, nel 1889, la suite non era ancora terminata e quando Ernest Chausson, che era un sostenitore di Debussy, gli chiese l'opera per inserirla nei programmi della Soci\u00e9t\u00e9 Nationale de Musique, il musicista disse che voleva ancora rivedere l'orchestrazione e propose in cambio \"La Damoiselle \u00e9lue\". Debussy non si occup\u00f2 pi\u00f9 di \"Printemps\"; la suite venne poi orchestrata da Henri B\u00fcsser nei primi mesi del 1912, sotto la supervisione dell'autore, in una realizzazione per sola orchestra senza il coro inizilamente previsto. Questa versione fu pubblicata da Durand nel 1913 ed eseguita il 18 aprile 1913 alla Salle Gaveau per Soci\u00e9t\u00e9 Nationale con la direzione di Rhen\u00e9-Baton. \nNel 1914 l'editore Durand cedette i diritti sulla composizione per realizzare una partitura di musica per balletto; questa nuova concessione permise a Debussy, sempre a corto di denaro, di incassare 10000 franchi.\nAnalisi.\nLa suite non fu bene accolta dai giudici dell'Accademia perch\u00e9, nonostante presentasse una notevole dolcezza della sonorit\u00e0, si allontanava molto dall'armonia tradizionale con una \"ricercatezza sconfinante nella confusione\" come fu affermato. La presenza in molti passaggi della scala pentatonica indica gi\u00e0 infatti in quest'opera giovanile quelle che saranno le innovazioni della musica di Debussy negli anni a venire. \nLa composizione, nonostante presenti l'indicazione di Suite, ha solo due movimenti, legati fra di solo. Il primo, \"Tr\u00e8s mod\u00e9r\u00e9\", inizia in modo suadente con un'apertura che preannuncia quella del \"Pr\u00e9lude \u00e0 l'apr\u00e8s-midi d'un faune\". La melodia \u00e8 di grande dolcezza e si arricchisce delle particolari modulazioni armoniche. Dopo l'esposizione e lo sviluppo si ritorna al tema iniziale che va terminando con un \"Lento molto espressivo\". Il secondo movimento, \"Mod\u00e9r\u00e9\", inizia subito pi\u00f9 vivacemente e con un ritmo pi\u00f9 accentuato. L'indicazione \"Scherzando\" porta a un motivo di danza che in un crescendo arriva al \"fortissimo\". Debussy in \"Prim\u00ecntemps\" si dimostra gi\u00e0 padrone dell'orchestra e usa sapientemente gli impasti strumentali, a volte in modo robusto, ma sempre comunque con connotazioni di ampio respiro..\nOrganico.\nDue flauti, oboe, corno inglese, due clarinetti, due fagotti, quattro corni, due trombe, timpani, piatti, arpa, pianoforte a quattro mani, archi."}
{"id": "9153355", "revid": "22475", "url": "https://it.wikipedia.org/wiki?curid=9153355", "title": "Brachioteuthidae", "text": "Brachioteuthidae \u00e8 una famiglia di calamari appartenente all'ordine Oegopsida.\nTassonomia.\nAlla famiglia appartengono 2 generi e 7 specie."}
{"id": "9153365", "revid": "287204", "url": "https://it.wikipedia.org/wiki?curid=9153365", "title": "Referendum in Lettonia del 2011", "text": "Il Referendum in Lettonia del 2011 si svolse il 23 luglio 2011 per decidere l'eventuale scioglimento anticipato del Saeima. iIlpresidente Valdis Zatlers utilizz\u00f2 per la prima volta nella storia lettone il potere di scioglimento del parlamento, da confermare tramite con referendum popolare. Lo scioglimento fu approvato dal 94,3% dei votanti.\nContesto.\nIl 2 ottobre 2010 si svolsero le elezioni per la decima legislatura del Seaeima, vinte dalla coalizione di centrodestra \"Unit\u00e0\". Come risultato dei negoziati di coalizione, venne formata un'alleanza di governo con l'Unione dei Verdi e degli Agricoltori (ZZS), che ha permesso di prolungare il mandato del primo ministro Valdis Dombrovskis per un altro mandato. A pochi mesi dalla creazione della coalizione, che aveva una maggioranza di 55 seggi, lo ZZS vot\u00f2 pi\u00f9 volte insieme ai partiti di opposizione (la coalizione del partito degli oligarchi \"Per una Lettonia migliore\" (PLL) e Concordia russa Centro (SC)). \nIl 26 maggio 2011, il parlamento, con i voti di ZZS, SC e PLL, rigett\u00f2 la richiesta dell'Ufficio per la prevenzione e la lotta alla corruzione (KNAB) per perquisire l'appartamento del parlamentare Ain\u0101rs \u0160lesers, uomo d'affari, leader del Primo Partito di Lettonia - Via Lettone ed ex ministro del governo.. In risposta alla decisione parlamentare, il 28 maggio 2011 il presidente Valdis Zatlers, esercitando il potere previsto dall'articolo 48 della Costituzione della Lettonia, decise di sottoporre al voto popolare la questione dello scioglimento della Seima. Il 30 maggio, la Commissione elettorale centrale ha fissato la data del referendum al 23 luglio.\nSecondo la procedura legale dell'epoca, il referendum sullo scioglimento del Saeima doveva svolgersi entro e non oltre due mesi dal decreto presidenziale. La Costituzione della Lettonia prevedeva che se il popolo non avesse sostenuto la decisione di Zatlers, il presidente avrebbe dovuto dimettersi. Ci\u00f2 avrebbe potuto creare un problema istituzionale, dal momento che il mandato di Zatlers era in scadenza al 7 luglio e il Saeima aveva in progragramma le elezioni presidenziali (in cui anche Zatlers era candidato) il 2 giugno. Tuttavua, dato che Zatlers non \u00e8 stato rieletto, il problema \u00e8 stato evitato.\nSondaggi.\nI sondaggi indicavano che il referendum sarebbe passato con un forte margine. Sedondo un sondaggio condotto da TNS Lettonia alla fine di giugno, il 75% degli elettori intervistati intendeva votare per lo scioglimento e solo il 4% avrebbe votato contro. La propoata di sciogliere il Seimas fu sostenuta anche dai maggiori partiti.\nConseguenze.\nSulla base del risultato della votazione, la Commissione elettorale centrale ha fissato la data delle nuove elezioni parlamentari per il 17 settembre 2011."}
{"id": "9153366", "revid": "2039387", "url": "https://it.wikipedia.org/wiki?curid=9153366", "title": "Collegio elettorale di Avezzano (Camera dei deputati)", "text": "Il collegio di Avezzano fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Abruzzo e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Avezzano era uno degli 11 collegi uninominali in cui era suddiviso l'Abruzzo e, come previsto dal D.Lgs. del 20 dicembre 1993 n. 536, era interamente compreso nella provincia dell'Aquila e comprendeva i seguenti comuni: Aielli, Avezzano, Balsorano, Bisegna, Canistro, Capistrello, Cappadocia, Carsoli, Castellafiume, Celano, Cerchio, Civita d'Antino, Civitella Roveto, Collarmele, Collelongo, Gioia dei Marsi, Lecce nei Marsi, Luco dei Marsi, Morino, Opi, Oricola, Ortona dei Marsi, Ortucchio, Pereto, Pescasseroli, Pescina, Rocca di Botte, San Benedetto dei Marsi, San Vincenzo Valle Roveto, Scurcola Marsicana, Tagliacozzo, Trasacco e Villavallelonga."}
{"id": "9153367", "revid": "300067", "url": "https://it.wikipedia.org/wiki?curid=9153367", "title": "Marko Radonjic", "text": ""}
{"id": "9153369", "revid": "300067", "url": "https://it.wikipedia.org/wiki?curid=9153369", "title": "Mihailo Musikic", "text": ""}
{"id": "9153383", "revid": "1935652", "url": "https://it.wikipedia.org/wiki?curid=9153383", "title": "Opizzone d'Este", "text": "Biografia.\nObizzo era figlio di Alfonso III d'Este, duca di Modena e Reggio e di Isabella di Savoia.\nIl re di Spagna Filippo IV offr\u00ec a Obizzo d'Este di ricoprire il ruolo di vescovo di Tarragona alla morte del vescovo Antonio P\u00e9rez, ma questi rifiut\u00f2. \nNel 1640 venne nominato vescovo di Modena da papa Urbano VIII. \nMor\u00ec nel 1644, dopo aver retto la diocesi come \"ottimo pastore\"."}
{"id": "9153386", "revid": "2056951", "url": "https://it.wikipedia.org/wiki?curid=9153386", "title": "Batoteuthis", "text": ""}
{"id": "9153392", "revid": "300067", "url": "https://it.wikipedia.org/wiki?curid=9153392", "title": "Aleksandar Mladenovic", "text": ""}
{"id": "9153398", "revid": "4175", "url": "https://it.wikipedia.org/wiki?curid=9153398", "title": "Ordine e Progresso", "text": ""}
{"id": "9153399", "revid": "767487", "url": "https://it.wikipedia.org/wiki?curid=9153399", "title": "\u00c8 arrivato nostro figlio", "text": "\u00c8 arrivato nostro figlio (\"100% cachemire\") \u00e8 un film del 2013 diretto da Val\u00e9rie Lemercier.\nUna coppia dell'alta borghesia parigina adotta un bambino, andando incontro ad enormi problemi che si supereranno solo quando entrambi rivedranno il proprio stile di vita e ritroveranno l'amore reciproco fondando una vera famiglia.\nTrama.\nAleksandra, caporedattrice di una rivista di moda, e Cyrille, gallerista, formano una coppia affiatata e agiata cui manca solo una cosa: un figlio.\nDopo innumerevoli tentativi di inseminazione andati a vuoto, hanno optato per l'adozione e ora stanno per accogliere il piccolo Aleksei, 7 anni, proveniente dalla Russia.\nIl nuovo arrivato cambia la vita di Aleksandra e Cyrille, pi\u00f9 di quanto entrambi non potessero immaginare. Il bambino \u00e8 molto chiuso, con scatti d'impeto irrefrenabili, anche violenti, che creano problemi a scuola e non solo.\nIl vago dubbio che l'antipatia corrisposta con la responsabile dell'ente che ha portato in Francia il bambino, avesse potuto portare la stessa a scambiare i bambini in modo da dare loro il pi\u00f9 indesiderabile, trova sorprendentemente conferma.\nAleksandra riceve una lettera nella quale si comunica l'avvenuto scambio di bambini che la costringer\u00e0 a restituire Aleksei alla coppia legittimata ad adottarlo. Cyrille \u00e8 impossibilitato ad accompagnarla per un impegno di lavoro, cos\u00ec lei si occupa di portare il bambino alla nuova famiglia.\nLa coppia, che pensava di essersi tolta un peso, ora in realt\u00e0 sente un grande vuoto che determina anche un riavvicinamento reciproco. I due, che si tradivano da tempo, riscoprono un amore che sembrava sopito e vivono un ritorno di fiamma inaspettato. Aleksandra rimane cos\u00ec incinta, nonostante avesse perso da tempo ogni speranza.\nL'idillio si rompe per\u00f2 quando Cyrille scopre che la moglie gli ha mentito riguardo alla restituzione di Aleksei. Lei cade in una profonda crisi e tenta il suicidio. Uscita illesa ma ancora scossa, fugge e, dopo essersi consigliata con il padre, si reca con questo in Russia, dove il piccolo Aleksei, che lei aveva riportato indietro, non \u00e8 ancora stato dato in adozione.\nNel rivederla, il bambino le salta addosso chiamandola \"mamma\" per la prima volta, confermandole che la cosa giusta da fare \u00e8 riprenderlo.\nIl Natale seguente in famiglia \u00e8 gi\u00e0 arrivata una nuova bambina, accolta da genitori pi\u00f9 uniti e consapevoli, e da un fratello responsabile e affettuoso."}
{"id": "9153401", "revid": "300067", "url": "https://it.wikipedia.org/wiki?curid=9153401", "title": "Milan Mladjan", "text": ""}
{"id": "9153402", "revid": "300067", "url": "https://it.wikipedia.org/wiki?curid=9153402", "title": "Milan Mladan", "text": ""}
{"id": "9153404", "revid": "123488211", "url": "https://it.wikipedia.org/wiki?curid=9153404", "title": "V.M.14", "text": ""}
{"id": "9153406", "revid": "228587", "url": "https://it.wikipedia.org/wiki?curid=9153406", "title": "Nuraghe Ortolu", "text": "Il \"nuraghe\" Ortolu \u00e8 ubicato in localit\u00e0 \"Badde Ortolu\" in territorio di Siligo, a breve distanza dalla Strada statale 131 Carlo Felice\nDescrizione.\nIl nuraghe \u00e8 in cattivo stato di conservazione: infatti risulta in gran parte crollato e parzialmente interrato. Si tratta di un nuraghe semplice. L'ingresso orientato a SO \u00e8 interrato, pertanto si accede al monumento calandosi all'interno dall'alto nella camera a tholos, priva della copertura ed ingombra di grossi massi di crollo. Da questa camera si pu\u00f2 accedere al corridoio d'ingresso, a forma rettangolare lungo (circa 4 m. e largo 1 m.) e coperto a piattabanda, questo a destra si conclude in una nicchia e a sinistra conduce ad una scala elicoidale."}
{"id": "9153410", "revid": "300067", "url": "https://it.wikipedia.org/wiki?curid=9153410", "title": "Du\u0161an Mladjan", "text": ""}
{"id": "9153411", "revid": "300067", "url": "https://it.wikipedia.org/wiki?curid=9153411", "title": "Uros Mirkovic", "text": ""}
{"id": "9153412", "revid": "474175", "url": "https://it.wikipedia.org/wiki?curid=9153412", "title": "Stadio Bautista Gargantini", "text": "Lo stadio Bautista Gargantini (\"Estadio Bautista Gargantini\" in spagnolo) \u00e8 un impianto sportivo della citt\u00e0 argentina di Mendoza. Situato all'interno del parco San Mart\u00edn, ospita le partite interne dell'Independiente Rivadavia ed ha una capienza di 24 000 spettatori.\nStoria.\nFu inaugurato il 5 aprile 1925 con un'amichevole tra l'Independiente Rivadavia ed il Pe\u00f1arol di Montevideo."}
{"id": "9153417", "revid": "1784492", "url": "https://it.wikipedia.org/wiki?curid=9153417", "title": "\u0160efko Oki\u0107", "text": "Carriera.\nNel luglio 2021 si accasa tra le file del militante in 3.HNL."}
{"id": "9153418", "revid": "300067", "url": "https://it.wikipedia.org/wiki?curid=9153418", "title": "Uros Trifunovic", "text": ""}
{"id": "9153424", "revid": "290023", "url": "https://it.wikipedia.org/wiki?curid=9153424", "title": "Nuraghe S'Ortolu", "text": ""}
{"id": "9153427", "revid": "2039387", "url": "https://it.wikipedia.org/wiki?curid=9153427", "title": "Collegio elettorale di Sulmona (Camera dei deputati)", "text": "Il collegio di Sulmona fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Abruzzo e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Sulmona era uno degli 11 collegi uninominali in cui era suddiviso l'Abruzzo e, come previsto dal D.Lgs. del 20 dicembre 1993 n. 536, era compreso nelle province dell'Aquila e di Pescara e comprendeva i seguenti comuni: Abbateggio, Alfedena, Anversa degli Abruzzi, Ateleta, Barrea, Bolognano, Brittoli, Bugnara, Bussi sul Tirino, Campo di Giove, Cansano, Capestrano, Caramanico Terme, Carpineto della Nora, Castel di Ieri, Castel di Sangro, Castelvecchio Subequo, Castiglione a Casauria, Civitaquana, Civitella Alfedena, Civitella Casanova, Cocullo, Corfinio, Corvara, Cugnoli, Gagliano Aterno, Goriano Sicoli, Introdacqua, Molina Aterno, Pacentro, Pescocostanzo, Pescosansonesco, Pettorano sul Gizio, Pietranico, Popoli, Pratola Peligna, Prezza, Raiano, Rivisondoli, Rocca Pia, Roccacasale, Roccamorice, Roccaraso, Salle, San Valentino in Abruzzo Citeriore, Sant'Eufemia a Maiella, Scanno, Scontrone, Secinaro, Sulmona, Tione degli Abruzzi, Tocco da Casauria, Torre de' Passeri, Vicoli, Villalago, Villetta Barrea e Vittorito."}
{"id": "9153444", "revid": "599013", "url": "https://it.wikipedia.org/wiki?curid=9153444", "title": "Dar\u00edo Poveda", "text": "Carriera.\nCresciuto nel settore giovanile del , debutta in prima squadra il 21 agosto 2017 in occasione del match di Primera Divisi\u00f3n perso 1-0 contro il . Nel 2018 viene acquistato dall' dove gioca due stagioni con la squadra B.\nNel 2020 viene prestato al dove, nonostante lo scarso impiego, viene acquisito a titolo definitivo al termine della stagione.\nIl 25 gennaio 2022 viene ceduto in prestito all'.\nStatistiche.\nPresenze e reti nei club.\n\"Statistiche aggiornate al 14 ottobre 2021.\""}
{"id": "9153451", "revid": "751106", "url": "https://it.wikipedia.org/wiki?curid=9153451", "title": "Quei due sul server", "text": ""}
{"id": "9153453", "revid": "599013", "url": "https://it.wikipedia.org/wiki?curid=9153453", "title": "Robbe Decostere", "text": "Caratteristiche tecniche.\n\u00c8 un terzino destro.\nCarriera.\nCresciuto nel settore giovanile del , debutta in prima squadra il 2 marzo 2019 in occasione dell'incontro di Pro League perso 2-1 contro il .\nStatistiche.\n\"Statistiche aggiornate al 11 settembre 2021\"."}
{"id": "9153456", "revid": "92723", "url": "https://it.wikipedia.org/wiki?curid=9153456", "title": "Palazzo Arcivescovile (Trento)", "text": "Palazzo Arcivescovile, anche noto come palazzo della Curia o palazzo Ceschi, dal 1922 \u00e8 sede della curia e residenza dell'arcivescovo di Trento. Risale al XVI secolo.\nStoria.\nIl primo palazzo edificato sul sito del palazzo della curia, appartenente alla famiglia Pregrini, risaliva al XVI secolo. Nella prima met\u00e0 del XVII secolo il bene entr\u00f2 tra le propriet\u00e0 del principe vescovo Carlo Emanuele Madruzzo e poi della famiglia Particella. \nNel 1649, quando fece tappa a Trento la giovanissima Maria Anna d'Asburgo diretta in Spagna per le nozze con Filippo IV, nel palazzo venne organizzata in suo onore la recita del dramma in musica Aldna.\nAttorno alla fine del secolo seguente venne probabilmente ristrutturato o ricostruito. Dopo varie vicende familiari una delle eredi della propriet\u00e0 fu Ginevra de Zorzi, consorte del nobile Marco Martinengo Cesaresco ma dopo la sua morte il palazzo fu lasciato all'istituto cittadino per i sordomuti, sino al 1871, quando fu acquistato dai baroni Ceschi di Santa Croce.\nA partire dal 1872 la nuova propriet\u00e0 decise per la ricostruzione del palazzo che avrebbe dovuto avere maggiori dimensioni del preeistente. Il progetto venne affidato a Ignazio Liberi con l'obbligo di chiudere il cantiere entro il 1874. I lavori, affidati ad un'impresa locale, compresero anche la grande area dei giardini e vennero ultimati nel 1873. Circa cinquanta anni pi\u00f9 tardi, nel 1922, il palazzo entr\u00f2 tra i beni della mensa vescovile diocesana che in breve vi trasfer\u00ec sia la sede della curia sia la residenza dell'arcivescovo di Trento abbandonando la precedente sede in piazza Vittoria. Nel 1929 vennero realizzati alcuni lavori sulla facciata, in particolare all'interno della lunetta sulla finestra maggiore del piano nobile venne posto il bassorilievo che raffigura la \"Madonna con Ges\u00f9 Bambino\".\nUn ultimo ciclo di interventi conservativi \u00e8 stato progettato nel 2011 con lo scopo di mettere in sicurezza le parti degradate delle varie facciate e ripristinare il colore originale di epoca austroungarica, antecedente l'acquisizione da parte della diocesi trentina. I lavori si sono conclusi nel 2018.\nDescrizione.\nEsterni.\nIl palazzo si trova affacciato col prospetto principale sulla grande piazza di Fiera, con le due ali laterali su via San Giovanni Bosco e in parte su via Francesco Barbacovi. La facciata appare divisa da due lesene poste ai lati e due a separare la parte centrale con il grande portale di accesso con cornice lapidea ad arco ribassato sotto il grande balcone. Nel settore centrale si apre il grande portale ad arco ribassato, sovrastato da un balcone. Al balcone, che si trova al piano nobile, si accede attraverso la serliana sopra la quale \u00e8 posta la scultura a bassorilievo raffigurante la \"Madonna con Ges\u00f9 Bambino\" voluta da Celestino Endrici. La parte centrale culmina con un motivo decorativo a volute e scudo al centro. il fastigio sommitale \u00e8 formato da due volute e da uno scudetto centrale. Nel giardino molto esteso si trova la cappella di San Giovanni Battista e vi si accede dalla facciata interna orientale che al centro, durante il XX secolo, ha avuto l'inserimento di una grande scala esterna con vetrata a semicilindro.\nInterni.\nDall'ingresso principale si accede all'atrio e da questo al grande scalone che porta al piano nobile e ai piani superiori. "}
{"id": "9153458", "revid": "767487", "url": "https://it.wikipedia.org/wiki?curid=9153458", "title": "Il rubio (film)", "text": "Il rubio (\"The Blonde One\") \u00e8 un film del 2019 diretto da Marco Berger.\nTrama.\nNei sobborghi di Buenos Aires Gabriel si trasferisce a casa del suo collega Juan. Juan ha l'abitudine di invitare ogni sera donne diverse ma gli sguardi di quest'ultimo sono sempre spesso per Gabriel. Con il passare del tempo si capisce che nessuno dei due potr\u00e0 controllare l'inevitabile.\nDistribuzione.\nIl film \u00e8 stato distribuito nelle sale cinematografiche tedesche dal 29 agosto 2019."}
{"id": "9153459", "revid": "1622351", "url": "https://it.wikipedia.org/wiki?curid=9153459", "title": "Episodi di You (terza stagione)", "text": "La terza stagione della serie televisiva You, composta da 10 episodi, \u00e8 stata interamente pubblicata sul servizio di streaming on demand Netflix il 15 ottobre 2021\n\"E vissero felici e contenti\".\nTrama.\nJoe e Love vivono a Madre Linda crescendo il loro bambino. Natalie, la vicina di casa, inizia a flirtare con Joe e scatta un bacio. Joe si ferma prima che possa succedere altro. Love capisce che Joe \u00e8 ossessionato dalla vicina e lo affronta per chiarire la situazione. A fine episodio Love chiama Natalie per visionare il locale di cui le aveva parlato al fine di aprire una pasticceria e nella cella frigorifera approfitta per ucciderla con un'ascia.\n\"Cos\u00ec ho sposato un'assassina con l'ascia\".\nTrama.\nJoe si sbarazza del corpo di Natalie e successivamente insieme a Love si recano a fare terapia di coppia. Ad una festa Joe e Love scoprono che tutti indossano un anello prodotto dal marito di Natalie che monitora i battiti vitali ed inoltre \u00e8 dotato di GPS. Si precipitano nel punto dove \u00e8 stato sotterrato il cadavere per recuperare l'anello e spostare il corpo. La terapia aiuta Joe e Love che ritrovano la serenit\u00e0 perduta. Love viene avvicinata al supermercato da un ragazzo che flirta con lei; in un secondo momento scoprir\u00e0 che \u00e8 il figliastro di Natalie, il figlio che il marito della ragazza ha avuto da un precedente matrimonio.\n\"Sindrome da donna bianca scomparsa\".\nTrama.\nLa notizia della scomparsa di Natalie si diffonde in tutto il quartiere e la polizia parte con le indagini iniziando ad interrogare il vicinato. Joe e Love riferiscono di non conoscerli bene in quanto trasferiti da pochi mesi con il figlio. Successivamente per\u00f2 gli agenti chiedono a Joe come mai Natalie gli aveva passato un pacco di pannolini e preservativi nel parcheggio di un supermercato, mostrandogli le foto delle telecamere di sicurezza. Joe riesce a mantenere la calma ed inventarsi una storia a sua giustificazione cos\u00ec da spostare via l'attenzione su di lui. Il bambino di Joe e Love, Henry, viene ricoverato in ospedale per morbillo. Anche Joe scopre di averlo poco prima di piazzare una prova (sciarpa sporca di sangue) nella tenuta del marito di Natalie per incastrarlo. Sviene, per\u00f2, nel retro del giardino di casa e viene trovato da marito di Natalie, Matthew, che gli chiede spiegazioni. Joe riesce a cavarsela anche questa volta e decide di non volerlo pi\u00f9 incastrare in quanto \u00e8 una brava persona. Suggerisce a Matthew di parlare con la stampa prima che lo credano colpevole. \nA fine episodio Gil, un vicino di casa, si presenta in pasticceria poco prima della chiusura, e fa presente a Love che entrambe le sue figlie hanno preso il morbillo e che probabilmente sono state loro ad attaccarlo a Henry. Si scusa anche da parte della moglie perch\u00e9 non hanno avuto il coraggio di dirglielo quando li ha chiamati per informarli, lasciando intendere che nella loro famiglia non credono nei vaccini e quindi le figlie non erano state immunizzate. Quando se ne sta per andare, Love prende un matterello e lo colpisce alla testa.\n\"Catena umana a Madre Linda\".\nTrama.\nLove rinchiude Gil nella stanza di lievitazione posta nei sotterranei della pasticceria. Joe prova a parlare con Gil per capire se pu\u00f2 liberarlo ma comprende che sta mentendo e che andr\u00e0 a denunciarli alla polizia. Joe e Love riescono a trovare un segreto relativo al figlio di Gil per il quale sicuramente il padre non vorr\u00e0 mai far uscire allo scoperto. Love partecipa alle ricerche organizzate per trovare Natalie e lega sempre pi\u00f9 con il figlio di Matthew. Tra i due scatta anche un bacio. Poco prima di essere liberato Gil si impicca nella stanza di lievitazione. A questo punto Love ha un piano ovvero incastrare Gil per l'omicidio di Natalie. Joe si occupa di sistemare il corpo in casa di Gil lasciando una lettera di addio alla moglie con la quale confessava la relazione con Natalie, mentre Love lascia l'arma con le impronte di Gil nel bosco affinch\u00e9 venga rinvenuta durante le ricerche.\n\"Nel bosco\".\nTrama.\nJoe scopre che Love ha un interesse nei confronti di Theo, il figlio di Matthew, e decide di affrontarla. Lei confessa che c'\u00e8 stato solo un bacio tra loro e nulla di pi\u00f9. Joe viene convinto da Cary, marito di Sherry (amica di Love), a passare una giornata nel bosco insieme ad altri uomini affinch\u00e9 ritrovi se stesso. Lui \u00e8 convinto che non bisogna fermare i propri istinti ed \u00e8 necessario sfogarsi. Nel bosco Joe incontra altri amici di Cary che gli sono devoti in quanto, tramite questa esperienza, sono riusciti a salvare il proprio matrimonio. Love passa sempre pi\u00f9 tempo con Theo e finiscono per fare l'amore. La giornata nel bosco aiuta tantissimo Joe che riesce ad integrarsi con il resto del gruppo e capisce di essere accettato da loro per come \u00e8 realmente. Love decide di chiudere con Theo dopo essersi persa i primi passi di Henry. Joe inizia ad essere ossessionato dalla sua responsabile in biblioteca, Marienne.\n\"W.O.M.B.\".\nTrama.\nMatthew assume un investigatore privato per far luce sul caso di sua moglie. Sia Joe che Love quando fanno l'amore pensano rispettivamente a Marienne e Theo. Love inizia a mandare messaggi a suo fratello morto Forty. Crede di aspettare un bambino da Theo e non sa cosa fare. Si sente in colpa per Joe ma allo stesso tempo non \u00e8 felice. Joe nel mentre conosce sempre pi\u00f9 a fondo Marienne e tra i due scoppia un bacio appassionato. Theo informa Love che il padre sta peggio di quanto credeva in quanto ha scoperto di aver assunto un investigatore privato per indagare su tutti gli abitanti di Madre Linda.\n\"Qui siamo tutti matti\".\nTrama.\nLove chiede a Joe se \u00e8 disposto ad accettare che lei leghi sempre pi\u00f9 con Theo al fine di scoprire cosa il padre ha su di loro. Joe acconsente perch\u00e9 questo distrarrebbe Love e gli permetterebbe di passare pi\u00f9 tempo con Marienne. Ryan, ex marito di Marienne, ha l'affido esclusivo della figlia perch\u00e9, essendo ricco, \u00e8 riuscito a raggirare il sistema giudiziario. Joe si introduce in casa sua e inserisce delle piccole dosi di droga nei suoi integratori cos\u00ec da creargli dipendenza. Il piano non funziona perch\u00e9 gli integratori che prende Ryan sono gi\u00e0 pieni di droga e la soglia di tolleranza \u00e8 molto alta. Alla festa della biblioteca per donazione fondi, Love conosce Marienne. Matthew inizia a monitorare gli spostamenti di Joe e Love.\n\"Scambi mancati\".\nTrama.\nPer rianimare il rapporto di coppia, Love chiede a Joe se fosse intenzionato a fare sesso insieme a Sherry e Cary. Joe, se pur inizialmente riluttante, acconsente alla richiesta della moglie. Theo affronta il padre, il quale \u00e8 convinto che dietro alla morte della moglie ci siano Love e Joe. Sta cercando disperatamente le prove. Durante la serata di sesso con Sherry e Cary, Love capisce, dagli sguardi di Joe, che lui sta pensando ad un'altra donna. Ne scaturisce una litigata e Love si fa scappare le parole \"ho ucciso Natalie\". Sherry e Cary affrontano Love e Joe in una rissa, dalla quale escono vincitori quest'ultimi. Gli sconfitti vengono rinchiusi nella stanza di lievitazione.\n\"Bandierina rossa\".\nTrama.\nTheo informa Love che il padre sta monitorando in particolare Joe accedendo a tutti i filmati di sicurezza. Ha un video nel quale si dimostra che Joe \u00e8 un violento e promette di recuperarlo per farglielo visionare. Marienne \u00e8 distrutta perch\u00e9 il giudice, amico di Ryan, ha rigettato il ricorso presentato dalla donna sull'affidamento della figlia. Joe cerca di consolarla e le confessa che da bambino ha ucciso un uomo che stava facendo del male a sua madre. Love, usando il blog di Sherry, diffonde la notizia che Matthew ha hackerato tutte le telecamere di Madre Linda e sta spiando i suoi abitanti. Informa inoltre che sia lei che Cary sono fuggiti in un luogo segreto. Love fornisce a Sherry e Cary una pistola mettendoli di fronte ad una scelta. Chi uccider\u00e0 l'altro sar\u00e0 libero altrimenti moriranno entrambi. Joe segue Ryan e lo uccide con l'intenzione di simulare una rapina. Theo osservando i filmati di sicurezza scaricati dal padre scopre un video da cui si deduce che \u00e8 Joe c'entra con l'omicidio di Natalie. Si precipita in pasticceria per parlare con Love e scopre la stanza di lievitazione dove sono rinchiusi Sherry e Cary. Nel cercare la chiave per liberarli arriva Love che colpisce alla testa Theo facendolo precipitare gi\u00f9 dalla scale.\n\"What Is Love?\".\nTrama.\nMarienne confessa il suo amore per Joe e lui le mente dicendole che insieme a Love hanno deciso di separarsi e porre fine al loro matrimonio. Si promettono di scappare via insieme da Madre Linda. Joe prova a sbarazzarsi del corpo di Theo ma si rende conto che in realt\u00e0 il ragazzo \u00e8 ancora vivo. Love scopre che Joe la tradisce con Marienne e lo affronta. Joe le confessa di volere il divorzio e le chiede di mantenere buoni rapporti per crescere serenamente Henry. Love non la prende bene e riesce a paralizzare Joe usando dell'aconito, spalmato sul manico di un coltello che Joe ha impugnato. Love si allontana un attimo da casa e Matthew trova Joe paralizzato al pavimento. Riesce, tramite gli occhi, a fargli capire di non chiamare la polizia ed indicargli che il figlio si trova in ospedale. Love manda un messaggio a Marienne con il telefono di Joe e le chiede di passare a casa sua. Il suo intento \u00e8 quello di ucciderla. Love confessa a Marienne che \u00e8 stato Joe a uccidere Ryan perch\u00e9 quando lui \u00e8 ossessionato da una persona fa di tutto per aiutarla. Quando si accorge che Marienne \u00e8 insieme a sua figlia, cambia idea e decide di non ucciderla pi\u00f9 ma le chiede di scappare via insieme a sua figlia il pi\u00f9 lontano possibile da Joe. Poco prima che Love uccida Joe tagliandogli la gola, lui riesce a iniettarle una dose massiccia di aconito, da lui rubato in precedenza alla stessa Love, e che in poco tempo la uccide fermandole il cuore. Joe abbandona Henry fuori dalla porta di casa di Dante, suo collega in biblioteca. Sherry e Cary riescono a trovare una chiave nella stanza, nascosta da Love in un barattolo, e liberarsi. Joe d\u00e0 fuoco alla casa e inscena il suicidio di Love. Nella confessione lascia per iscritto di aver anche ucciso suo marito Joe quando ha capito che lui non l'amava pi\u00f9. Tempo dopo, Joe \u00e8 a Parigi in un bar alla ricerca di Marienne."}
{"id": "9153470", "revid": "228587", "url": "https://it.wikipedia.org/wiki?curid=9153470", "title": "Stadio Nazionale di calcio (Maldive)", "text": "Lo stadio Nazionale di calcio, noto come stadio Galolhu Rasmee Dhandu, \u00e8 uno stadio calcistico di Mal\u00e9, capitale delle Maldive. Viene utilizzato per le partite di Premier League maldiviana, FAM Cup e della nazionale maldiviana di calcio.\nEdificato nel 2014 per ospitare l'AFC Challenge Cup 2014, nel 2021 \u00e8 stato ridenominato \"stadio Nazionale di calcio\"."}
{"id": "9153471", "revid": "6923", "url": "https://it.wikipedia.org/wiki?curid=9153471", "title": "Referendum in Lettonia del 23 agosto 2008", "text": "Il referendum in Lettonia del 23 agosto 2008 si svolse per proporre emendamenti alla legge sulle pensioni statali. Il referendum non raggiunse il quorum, in quanto sarebbero stati necessari 453.730 voti validi (la met\u00e0 dei voti espressi nelle precedenti elezioni parlamentari) per rendere valida la consultazione.\nSe avesse avuto successo, le pensioni minime sarebbero state legate (fino alla fine del 2009) al livello del sussidio di sussistenza fissato dal governo con un coefficiente pi\u00f9 alto rispetto a prima, triplicando di fatto la pensione minima da 50 lati (equivalenti a circa 35 euro) ad almeno 135 lati (94,50 euro). Il referendum fu fortemente sostenuto dall'organizzazione chiamata Societ\u00e0 per un'Altra Politica, che mirava a diventare un partito politico.\nContesto.\nLa procedura per l'avvio del disegno di legge \u00e8 stata avviata dal Partito dei pensionati e degli anziani insieme alla Societ\u00e0 per un'Altra Politica: il 18 febbraio 2008 presentarono alla Commissione Elettorale Centrale (\"Centr\u0101l\u0101 v\u0113l\u0113\u0161anu komisija\" - CVK) un disegno di legge firmato da 12.161 cittadini. Dal 16 aprile al 15 maggio si \u00e8 svolta la raccolta di firme autorizzata e sostenuta dai partiti JL, SC e PCTVL e forze extraparlamentari LSDSP, raggiungendo un totale di 177.012 sottoscrizioni valide. Il Saeima respinse il disegno di legge il 3 luglio, cosicch\u00e9 la CVK ha scelto il 23 agosto come data per il referendum."}
{"id": "9153472", "revid": "33751", "url": "https://it.wikipedia.org/wiki?curid=9153472", "title": "National Football Stadium", "text": ""}
{"id": "9153492", "revid": "287204", "url": "https://it.wikipedia.org/wiki?curid=9153492", "title": "Juan L\u00f3pez Moctezuma", "text": "Biografia.\nMoctezuma ha diretto solamente cinque pellicole, appartenenti al genere horror. \nProdusse i primi lavori sperimentali di Alejandro Jodorowski.\n\u00c8 stato direttore generale di Televisa (sezione Europa).\nNel 1993 venne ricoverato in una clinica psichiatrica. "}
{"id": "9153493", "revid": "547034", "url": "https://it.wikipedia.org/wiki?curid=9153493", "title": "Dwayne Croft", "text": "Biografia.\nHa vinto il Richard Tucker Award nel 1996.\nHa creato il ruolo di Nick Carraway in \"Il grande Gatsby\" di John Harbison nel 1999, quello di Jaufr\u00e9 Rudel in \"L'Amour de loin\" di Kaija Saariaho nel 2000 e quello di Robert E. Lee in \"Appomattox\" di Philip Glass.\nSuo fratello, Richard Croft, \u00e8 anche lui un cantante d'opera, tenore lirico, di fama internazionale.\nNativo di Cooperstown, New York, \u00e8 stato sposato con il soprano basco Ainhoa Arteta, dalla quale ha una figlia, Sarah."}
{"id": "9153494", "revid": "4175", "url": "https://it.wikipedia.org/wiki?curid=9153494", "title": "Nazionale di rugby a 15 femminile del Brasile", "text": "La nazionale di rugby a 15 femminile del Brasile (), nota anche come \"As Yaras\", \u00e8 la selezione di rugby a 15 femminile che rappresenta il Brasile in ambito internazionale.\nNata nel 2008, \u00e8 amministrata dalla Confedera\u00e7\u00e3o Brasileira de Rugby.\nAl 2021 ha disputato solo tre \"test match\" e, insieme alla , \u00e8 la prima squadra nazionale femminile sudamericana a prendere parte alle qualificazioni per la Coppa del Mondo femminile.\nStoria.\nBench\u00e9 il rugby femminile fosse giocato in Brasile gi\u00e0 dalla fine del XX secolo, non fu prima del 2008 che l'Associa\u00e7\u00e3o Brasileira de Rugby, com'era nota all'epoca la federazione, organizz\u00f2 un \"tour\" in Europa per promuovere il proprio movimento a livello internazionale.\nIn quell'anno, infatti, un gruppo di atlete si rec\u00f2 nei Paesi Bassi per giocarvi vari incontri femminili sia a XV che a VII; il il Brasile esord\u00ec in un \"test match\" contro le olandesi perdendo 10-0, e a seguire, vinse un confronto tra nazionali B dei due Paesi, oltre a conquistare un successo contro un club di Utrecht.\nQuei tre incontri, tuttavia, ivi compreso l'unico \"test match\" disputato, rimasero isolati perch\u00e9 la squadra non scese pi\u00f9 in campo per oltre un decennio.\nBisogn\u00f2 attendere il 2019, quando Sudam\u00e9rica Rugby organizz\u00f2 il primo \"test match\" femminile nel continente tra due squadre sotto la sua giurisdizione nell'intento di espandere in quell'area la disciplina a XV, per rivedere in campo il Brasile: fu a Medell\u00edn contro la , a propria volta al suo debutto internazionale assoluto, e l'incontro si risolse in una vittoria della squadra di casa per 28-7.\nLe due formazioni si reincontrarono l'anno seguente, in tale occasione in sede ufficiale, in quanto la partita tra di esse faceva perte delle qualificazioni sudamericane alla Coppa del Mondo 2021: la squadra vincitrice, infatti, avrebbe guadagnato il diritto di spareggiare contro la seconda africana per un posto nei ripescaggi.\nLo scenario fu ancora una volta Medell\u00edn e le colombiane vinsero di nuovo anche se con scarto minore, 23-19.\nAl 2021, quindi, il XV brasiliano femminile non ha ancora vinto un incontro n\u00e9 ne ha mai ospitato uno, avendo sempre giocato fuori casa.\nColori e simboli delle uniformi.\nI colori sono gli stessi di quelli della selezione maschile e i motivi dominanti sono il verde e l'oro, come quelli di molte selezioni nazionali brasiliane.\nLa prima uniforme \u00e8 generalmente di colore giallo oro con pantaloncini verdi o blu, mentre la seconda \u00e8 completamente verde.\nLe giocatrici si sono date il soprannome, condiviso con quello delle colleghe della nazionale sevens, di \"Yaras\", che deriva dalla tradizione indigena sudamericana: nelle intenzioni delle atlete esso deve rappresentare \u00abil coraggio e il senso della collettivit\u00e0 delle donne del rugby brasiliano\u00bb perch\u00e9 nella mitologia tupi-guaran\u00ed Yana \u00e8 il nome di una guerriera che per ingannare la morte trovava riparo nei fiumi e che per questa ragione era nota anche come \"signora delle acque\"."}
{"id": "9153495", "revid": "1305887", "url": "https://it.wikipedia.org/wiki?curid=9153495", "title": "Episodi di Street Sharks - Quattro pinne all'orizzonte (prima stagione)", "text": "La prima stagione di \"Street Sharks - Quattro pinne all'orizzonte\" \u00e8 andata in onda negli Stati Uniti nel 1994 ed \u00e8 composta da 13 episodi.\n\"Vita da squali\".\nNell'inquinatissima citt\u00e0 di Fission City il malvagio scienziato Paradigm, con lo scopo di togliere agli esseri umani quelli che lui considera essere lati negativi, sta conducendo degli esperimenti utilizzando il DNA di alcuni animali, grazie al quale d\u00e0 a un pesce spada e a un'aragosta delle sembianze semi-umane iniettando loro un preparato da lui realizzato. Ne inietta uno simile al dottor Bolton, un suo collega, finendo per trasformarlo in un mostro. Decide quindi di creare una nuova formula, che poi inietta ai quattro figli di Bolton, finendo per trasformarli in uomini-squalo molto voraci, in grado di mangiare sostanzialmente qualsiasi cosa. I quattro vengono inseguiti dalla polizia, e per scappare si fanno aiutare dal loro amico Benz, che decide di ribattezzarli \"Street Sharks\". I quattro fratelli vengono poi presi di mira anche da Paradigm, che vuole sottoporli a nuovi esperimenti, e vengono infine accerchiati da alcuni veicoli armati dell'esercito.\n\"Trappola per squali\".\nParadigm si prepara a sottoporre gli Street Sharks ai suoi esperimenti, ma i quattro vengono liberati da Lena, una collega del loro padre, e riescono poi a fuggire grazie all'aiuto di Benz, che d\u00e0 loro dei veicoli motorizzati per muoversi in strada. Tuttavia Paradigm cattura Benz, attirando cos\u00ec a s\u00e9 gli squali, cui \u00e8 intenzionato a iniettare una sostanza contenente il DNA di una piragna (che a detta sua dovrebbe togliere l'unico problema \"umano\" a loro rimasto, ovvero la compassione), finendo per\u00f2 per iniettarla a s\u00e9 stesso, assumendo cos\u00ec le sembianze di tale animale, tanto che gli Street Sharks lo soprannominano \"Dottor Pirana\". Paradigm riesce per\u00f2 a farli finire in un separatore di particelle.\n\"Squali di pronto intervento\".\nGli Street Sharks riescono a liberarsi, ma vengono visti male dai cittadini, che tra l'altro credono che sia stato loro padre a trasformarli. Intanto il Dottor Pirana torna al suo aspetto originario del dottor Paradigm, in quanto la sostanza che l'ha trasformato era instabile. Paradigm manda i suoi due mostri, travestiti da Street Sharks, in citt\u00e0 a compiere azioni criminali, cos\u00ec che la colpa ricada sugli squali. Tuttavia ad un certo punto si trasforma nuovamente in Pirana e da ci\u00f2 gli Street Sharks capiscono che si trasformi ogni volta che si arrabbia. Gli Street Sharks riescono poi a sconfiggere Pirana, che ha per\u00f2 lanciato sulla citt\u00e0 un razzo che contiene il famigerato liquido, con l'intenzione di trasformare pi\u00f9 abitanti possibili, ma il gruppo di squali riuscir\u00e0 a risolvere il problema.\n\"Salvataggio squalo\".\nParadigm \u00e8 riuscito a sopravvivere e rapisce Slamm, uno degli Street Sharks. Quando i suoi fratelli arrivano per salvarlo, Paradigm mette a Slamm un casco per far s\u00ec che ubbidisca ai suoi ordini ma, grazie all'intervento dei fratelli, lo squalo non viene soggiogato e si toglie il casco, salvandosi. Pi\u00f9 tardi Lena annuncia agli Street Sharks di voler andare a lavorare col dottor Paradigm, cos\u00ec da poter scoprire eventuali segreti che tiene nascosti.\n\"Squalo avvelenato\".\nLa polizia si rende conto che qualcuno \u00e8 entrato in casa del dottor Bolton, nonostante lui non si veda da parecchio tempo, e nota che il suddetto ha lasciato delle grosse tracce di bava e che, a quanto pare, ha guardato gli album fotografici di famiglia. Paradigm modifica poi geneticamente un calamaro, trasformandolo nel mostro velenoso Killermaro, che gli fa da aiutante assieme a Slobster (l'aragosta) e Slash (il pesce spada). I tre mostri irrompono a casa di Bolton, riuscendo a rubare delle informazioni genetiche grazie alle quali Paradigm riesce a creare una nuova formula. In tutto ci\u00f2 hanno dovuto affrontare gli Street Sharks, e uno dei quattro, Jab, viene colpito dal veleno di Killermaro. I mostri ne approfittano poi per rapire lo squalo avvelenato, ma i suoi fratelli riusciranno a salvarlo. Jab viene poi guarito grazie a un antidoto creato usando una formula che \u00e8 stata loro comunicata da un misterioso informatore tramite il computer di Benz.\n\"Gli squali del rock\".\nIl giovane chitarrista Melvin Kresnik alloggia in un albergo e, dopo aver mangiato dei popcorn salati da una persona che alloggiava l\u00ec, si trasforma in un uomo-squalo. Cos\u00ec ridotto, Melvin decide di ribattezzarsi Rox e si presenta alle prove per un concerto organizzato da Benz, nel quale ha subito molto successo. Paradigm tenta di convincere Rox ad aiutarlo a sbarazzarsi degli Street Sharks, ma lui, dopo aver accettato, fa amicizia con gli squali, decidendo di non aiutare pi\u00f9 lo scienziato. Lena e Rip, uno degli squali, scoprono che chi mangia del popcorn prodotto da Paradigm e beve un bicchier d'acqua (che \u00e8 stata contaminata dal suddetto) finisce per trasformarsi in uno squalo che segue gli ordini del dottore. Questo effetto di manipolazione mentale non ha per\u00f2 effetto mangiando del sale, ed \u00e8 per questo che Rox \u00e8 un libero pensatore. Gli squali capiscono che Paradigm ha intenzione di trasformare in squali il pubblico del concerto di Benz distribuendo del popcorn, ma riescono a sventare la minaccia.\n\"Squali d'acqua dolce\".\nParadigm riesce a convincere molti dei cittadini di Fission City che gli Street Sharks stiano tentando di modificare geneticamente le persone per renderle dei mostri come loro, annunciando di aver preparato un vaccino sotto forma di pastiglia che ha effetto se bevuto con un bicchier d'acqua del rubinetto. Gli Street Sharks tentano di procurarsi alcuni pastiglie in anticipo per analizzarle, finendo per\u00f2 col far saltare in aria l'intera fabbrica che le produce. Paradigm riesce a salvare parte del vaccino, che decide di distribuire al sindaco e agli assessori della citt\u00e0. Gli squali sono tuttavia riusciti a sopravvivere all'esplosione e a salvare alcune pastiglie, che Rip analizza, scoprendo che, assumendole con l'acqua contaminata da Pirana, si verrebbe trasformati in mostri al comando di Paradigm. Sotto consiglio del loro misterioso informatore, gli squali decidono di occuparsi non delle pastiglie ma piuttosto dell'acqua cittadina, che riescono a decontaminare. Cos\u00ec facendo il \"vaccino\" non ha alcun effetto quando poi viene assunto dal sindaco e dagli assessori.\n\"Squalo terapia\".\nGli Street Shark continuano a sventare i crimini che avvengono a Fission City, cominciando ad essere benvoluti dai cittadini. Paradigm decide quindi di trasformare un uomo di nome Jets Taylor, che scoprir\u00e0 poi essere un vecchio amico degli squali, dandogli le sembianze di un'orca ai suoi ordini. Jets, ribattezzato Moby Lick, attira a s\u00e9 gli Street Sharks in un vecchio magazzino, con l'intento di stancarli e far bere loro l'acqua presente all'interno, che per\u00f2 \u00e8 stata contaminata in modo da manipolare la loro mente in caso la bevessero. Gli squali riescono per\u00f2 a riconoscere il loro amico che, dopo aver sudato, finisce per espellere tutta l'acqua contaminata, non ubbidendo pi\u00f9 agli ordini di Pirana. Moby Lick avverte gli Street Sharks del piano di Paradigm, e loro fanno cos\u00ec saltare in aria il magazzino.\n\"Squalo prigioniero\".\nParadigm riesce a catturare Streex, uno degli squali, e lo trasporta in un camion per andare in laboratorio cos\u00ec da modificare i suoi geni, ma gli altri Street Sharks, aiutati da Moby Lick, riescono a salvarlo. Dopo l'accaduto Moby Lick saluta i suoi amici, avendo deciso di partire.\n\"Squali sul ring\".\nRox si presenta a Fission City per ritirare un premio come miglior artista rock emergente. Dato che Lena ha inserito in un dischetto le prove che rivelano le colpe di Paradigm, Rox, sotto consiglio di Rip, tiene una conferenza stampa durante la quale annuncia che, durante il ritiro del premio, avrebbe rivelato chi fosse il vero colpevole che li ha trasformati. Paradigm tuttavia si rende conto della situazione, e fa rubare il dischetto, modificandone il contenuto. Lena riesce a ricrearne una copia, che per\u00f2 Paradigm riesce a sostituire, cos\u00ec, nonostante la cerimonia sia inizialmente un successo, quando il contenuto del dischetto viene rivelato, al suo interno Rox annuncia che il colpevole fosse il sindaco della citt\u00e0. Paradigm ha vinto, ma gli Street Sharks si ripromettono di fermarlo.\n\"Squali di pattuglia\".\nDopo che gli Street Sharks, scontrandosi coi mostri di Paradigm, hanno finito per distruggere il suo albergo, un uomo lascia che lo scienziato lo sottoponga ai suoi esperimenti, e lui finisce con l'unire il suo corpo a quello di una murena e a quello di un'anguilla elettrica, creando cos\u00ec il mostro Repteel. Il suddetto, sotto ordine di Paradigm, parte per rubare un componente elettrico che serve allo scienziato, scontrandosi con gli Street Sharks. Gli squali riescono a catturare Repteel e a consegnarlo alla polizia, ma Pirana riesce comunque a procurarsi il componente di cui aveva bisogno.\n\"Squalo d'acciaio\".\nLa polizia \u00e8 d'accordo col consegnare Repteel a Paradigm perch\u00e9, tramite un'operazione, lo faccia diventare mansueto, ma lo scienziato, volendolo mantenere cattivo com'\u00e8, decide di farlo evadere di notte. Per attuare questo piano utilizza Sharkbot, un robot di sua invenzione in grado di assumere parzialmente le sembianze di uno squalo, cos\u00ec da far ricadere la colpa sugli Street Sharks. Il piano funziona, ma Paradigm attira a s\u00e9 i quattro fratelli. Tuttavia lo scienziato decide di farli scontrare con Sharkbot, ma gli Street Sharks hanno la meglio, e Rip riesce a riprogrammare il robot che distrugge il laboratorio nel quale operava Paradigm.\n\"Squali in una grotta\".\nGli Street Sharks scoprono, all'interno di una grotta, una misteriosa civilt\u00e0 di animali umanoidi mutati che dicono di aver conosciuto loro padre, il dottor Bolton. Sharkbot, che ubbidisce nuovamente a Paradigm, riesce a rapire uno di loro. Rip riesce tuttavia a neutralizzare il robot, mentre \u00e8 lo stesso dottor Bolton che, giunto al covo di Pirana, lo rimprovera per le sue azioni malvagie e libera la creatura prigioniera. Gli squali ricevono poi un messaggio dal loro informatore misterioso, che rivela di essere loro padre."}
{"id": "9153496", "revid": "1305887", "url": "https://it.wikipedia.org/wiki?curid=9153496", "title": "Episodi di Street Sharks - Quattro pinne all'orizzonte (seconda stagione)", "text": "La seconda stagione di \"Street Sharks - Quattro pinne all'orizzonte\" \u00e8 andata in onda negli Stati Uniti nel 1995 ed \u00e8 composta da 19 episodi.\n\"Squali giurassici\".\nI Deviacquatici, i mostri di Paradigm, a cui si \u00e8 aggiunto il gambero Louie, consegnano allo scienziato un campione di antimateria, grazie al quale riesce a completare la realizzazione di una macchina del tempo. Con essa spedisce Streex al tempo dei dinosauri e Jab in un periodo nel quale incontra alcuni atlantidei. Grazie all'aiuto di questi ultimi, Jab riesce a viaggiare nel tempo cos\u00ec da aiutare suo fratello e tornare insieme nel presente.\n\"Squali cavalieri\".\nParadigm decide di mandare Killermaro nel XVI secolo con la macchina del tempo perch\u00e9 uccida sir Thomas Bolton, un antenato degli Street Sharks, cos\u00ec che i suddetti non risultino essere mai nati. Rip e Slamm vanno perci\u00f2 anche loro nel passato per impedire che ci\u00f2 accada. A questo punto Paradigm decide di mandare ad uccidere l'antenato anche un nuovo mostro enorme, Tentakill. Rip e Slamm hanno inizialmente difficolt\u00e0 contro il suddetto, ma riusciranno a neutralizzarlo dopo essere stati raggiunti da Streex e Jab. Per via dell'accaduto, Thomas Bolton decide di nominare cavalieri gli Street Sharks, che ritornano poi nel presente. Benz decide poi di prendere la macchina del tempo per evitare che Pirana la utilizzi di nuovo.\n\"Squali nel futuro\".\nGli Street Sharks decidono di tornare nel passato con la macchina del tempo per impedire che loro padre venisse trasformato, ma per errore finiscono invece nel futuro. Qui incontrano Benzini, il bisnipote di Benz che, dopo averli riconosciuti, spiega loro che nel futuro il dottor Pirana, utilizzando un virus che trasforma le persone in Deviacquatici, ha finito col dominare gran parte del mondo. Dopo essere riusciti a tornare nel presente, gli squali si rendono conto che, se vogliono impedire che tale futuro si avveri, devono trovare in fretta loro padre, cos\u00ec che inventi un antidoto contro il virus.\n\"Gli squali e il presidente\".\nParadigm vuole fare il lavaggio del cervello al presidente degli Stati Uniti David Horne, dopo essere riuscito a farlo al vicepresidente, ma gli Street Sharks riescono a salvare Horne, che scopre cos\u00ec il lato malvagio dello scienziato. Gli squali hanno ora un alleato potente, che per\u00f2 non pu\u00f2 rivelare alla sua nazione la verit\u00e0, in quanto Paradigm \u00e8 riuscito a convincere gli uomini della sicurezza che se il presidente dovesse cominciare a parlare male di lui sarebbe sicuramente colpa degli Street Sharks, in quanto sostiene che siano loro a essere in grado di fare il lavaggio del cervello.\n\"Squali ribelli\".\nGli Street Sharks ricevono una lettera da un bambino di nome Ilya, proveniente dalla citt\u00e0 di Cernozem, che chiede il loro aiuto. Gli squali lo raggiungono, scoprendo che la citt\u00e0 \u00e8 costretta a vivere sotto la dittatura del tiranno Ekra Cernozem, che \u00e8 riuscito a ipnotizzare tutti gli abitanti, tranne Ilya, e a farli lavorare sotto il suo comando. Gli Street Sharks fingono perci\u00f2 di essere stati ipnotizzati e cos\u00ec, una volta raggiunto il luogo nel quale vengono tenuti gli abitanti, riescono a farli evadere. Gli squali danno cos\u00ec il via a una rivolta, che terminer\u00e0 col ritorno della libert\u00e0 a Cernozem.\n\"Squali nello spazio\".\nParadigm parte per una missione spaziale durante la quale, segretamente, ha intenzione di lanciare sulla Terra il DNA di un piccolo alieno ritrovato nello spazio mescolato al DNA di una manta, cos\u00ec da trasformare gli abitanti del pianeta. Grazie al presidente Horne gli Street Sharks partono per lo spazio per fermare Pirana, dovendo anche affrontare l'alieno, che nel frattempo si \u00e8 ingrandito. Alla fine riusciranno a sventare la minaccia, venendo aiutati dallo scienziato Morton che, per fermare Pirana, decide di iniettarsi una sostanza che lo trasforma in un uomo-manta, che Streex soprannomina Mantaman.\n\"Uno squalo tra noi\".\nMolti ragazzi, tra cui Malik, il fratello di Lena, cominciano ad assumere delle Superbombe, ovvero delle pastiglie che li rendono fisicamente pi\u00f9 forti. Lena le analizza, e scopre che, assumendole, si rischia di avere un infarto, il che le rende particolarmente pericolose. Rip comincia a indagare sulle pastiglie fingendo di volerle assumere, riuscendo a entrare in contatto con Jackal, il produttore delle Superbombe, che \u00e8 in realt\u00e0 un criminale che accoglie Rip tra i suoi scagnozzi. Jackal ha intenzione di far rapinare una banca, ma gli Street Sharks riescono a impedirglielo, facendolo arrestare.\n\"Squali o umani? Questo \u00e8 il dilemma\".\nPirana riesce, con l'inganno, a far s\u00ec che Streex gli rubi delle fiale contenenti una formula che permette a lui e ai suoi fratelli di tornare umani, anche se l'effetto di ciascuna fiala dura solo otto ore. Il piano dello scienziato \u00e8 di indebolirli per poter rubare facilmente un'automobile molto costosa, l'Iperauto Francese, e poterla modificare cos\u00ec da far s\u00ec che possa emettere del gas mutagenico, cos\u00ec da trasformare gli abitanti della citt\u00e0. Il piano di Pirana sembra funzionare, ma i fratelli Bolton, non avendo preso ulteriori fiale dopo le otto ore, tornano ad essere degli squali, e cos\u00ec riescono a sconfiggere il loro nemico. Per via dell'accaduto, i fratelli capiscono che per loro \u00e8 meglio rimanere squali, piuttosto che tornare umani.\n\"Eco-squali\".\nGli Street Sharks e Moby Lick si rendono conto che la riserva naturale del magnate Malcolm Medusa III, che all'apparenza sembra in ottimo stato, \u00e8 in realt\u00e0 molto inquinata e gli animali al suo interno sono in pessime condizioni. Tuttavia gli squali e il loro amico riescono a smascherare Medusa rivelando a tutti la verit\u00e0 proprio quando quest'ultimo stava per essere premiato come ambientalista dell'anno.\n\"Un incontro ravvicinato con gli squali\".\nIl presidente Horne chiede aiuto agli squali perch\u00e9 fermino una meteora che sta cadendo su Santa Fe. Loro riescono a soddisfare la richiesta, ma dalla meteora fuoriesce Mantaman, che teme tuttavia che anche l'alieno della stazione spaziale possa essere arrivato sulla Terra. Il sospetto si rivela essere esatto, e l'extra terrestre, nutrendosi di elettricit\u00e0, attacca una diga, togliendo la corrente a numerose citt\u00e0, che si ritrovano senza luce. Tuttavia gli Street Sharks, sottoponendolo a una forte scarica elettrica, riescono a sconfiggerlo.\n\"Squali satellite\".\nAl circo Stromboli gli Street Sharks conoscono Mangiaspade, un circense che si esibisce assieme al pesce spada Spike. Pirana riesce a far catturare il pesce spada e a manipolargli la mente, cos\u00ec che segua i suoi ordini. Gli squali, Benz e Mangiaspade raggiungono lo scienziato per prendere Spike, ma il pesce spada e Mangiaspade vengono colpiti da un raggio di Pirana, fondendosi cos\u00ec in un unico essere in parte uomo e in parte pesce spada. Paradigm riesce poi a prendere il controllo di un satellite artificiale grazie al quale ha intenzione di sottoporre gli abitanti della Terra al lavaggio del cervello, ma viene fermato dagli Street Sharks, aiutati da Mangiaspade.\n\"Squali sotterranei\".\nParadigm annuncia che utilizzer\u00e0 degli animali da lui creati, le scorpiovolpi, che vivono in mezzo ai rifiuti, per poter smaltire i rifiuti tossici di Fission City. Intanto gli Street Sharks vengono contattati da Paxel, un essere che appartiene a un gruppo di mostri chiamati gecos che vivono nel sottosuolo e che in passato sono stati incontrati dal dottor Bolton. Paxel chiede il loro aiuto in quanto nella grotta sotterranea nel quale vivono \u00e8 filtrati del materiale tossico. Gli squali si rendono conto che ci\u00f2 \u00e8 dovuto al Dottor Pirana, che ha cominciato a smaltire rifiuti tossici usando le scorpiovolpi come copertura. Gli Street Sharks raggiungono i gecos, venendo per\u00f2 attaccati dalle scorpiovolpi ma, aumentando il suono di un fischietto che serve ad allontanarle temporaneamente, riescono a scacciarle.\n\"Guerre tra squali\".\nParadigm riceve la visita del s\u00e9 stesso del futuro, che ha deciso di anticipare la data in cui rilasciare il virus che lo porter\u00e0 alla conquista del mondo. Il Pirana del futuro fa quindi attaccare Fission City da alcuni squali robot, che cominciano una vera e propria battaglia contro gli Street Sharks, Mantaman e Mangiaspade, durante la quale Jab viene rapito. Pirana riesce a utilizzare su di lui il virus, facendo s\u00ec che esegua i suoi ordini e mettendolo contro i suoi fratelli. Jab tuttavia riesce poi a tornare in s\u00e9, e cos\u00ec gli squali riescono a sconfiggere il Dottor Pirana del futuro.\n\"Gli squali e il padrino\".\nMaximillian Greco, un anziano che in passato \u00e8 stato un noto criminale conosciuto come \"il padrino\", scopre il lato malvagio di Paradigm e minaccia di svelare pubblicamente la verit\u00e0 sul suo conto a meno che lo scienziato non lo potenzi. Greco si fa sottoporre perci\u00f2 a un trattamento che gli dona la forza di un rinoceronte e la longevit\u00e0 di una tartaruga assieme ai suoi due cani Zeus e Apollo, per poi attaccare gli Street Sharks. Cos\u00ec, Greco rapisce Jab e Slamm, che riescono per\u00f2 a liberarsi. Il criminale decide quindi di farsi potenziare ulteriormente ma, ad un certo punto, finisce per colpire una nave, morendo apparentemente. In realt\u00e0 per\u00f2 il padrino \u00e8 riuscito a sopravvivere, ed \u00e8 deciso a vendicarsi degli squali.\n\"Caccia allo squalo\".\nIl presidente Horne manda gli squali a indagare sulla misteriosa scomparsa di numerosi puma, e i suddetti scoprono che sono stati catturati da Malcolm Medusa III assieme ad altri animali, tra cui anche Moby Lick, e che sono stati immobilizzati tramite un raggio pietrificante. Medusa \u00e8 deciso a catturare anche gli Street Sharks, dando il via a una \"caccia allo squalo\", ma i quattro fratelli riescono a liberare gli animali e a far arrestare Medusa.\n\"Squali d'azzardo\".\nMaximillian Greco ha aperto un casin\u00f2, il Golden Greco, che porta molti guadagni, e ha fatto s\u00ec che proprio in quel luogo venisse girato un film, rendendo famosa Fission City, venendo perci\u00f2 visto di buon occhio dagli abitanti. Paradigm, per vendicarsi di Greco, manda Louie e Repteel a rapinare il casin\u00f2, ma i due vengono scoperti dal padrino, che tuttavia dice loro di non badare all'accaduto a patto che derubino per lui altri casin\u00f2. Questo fa andare su tutte le furie Paradigm, che si scontra con Greco, facendo cadere in pezzi il Golden Greco.\n\"Gli squali del presidente\".\nParadigm fa rapire Ryan, il fratello di Mantaman, e dice a quest'ultimo che lo liberer\u00e0 solo a patto che lui dirotti gli aerei dei capi di stato della Litunia e della Cocinia, che devono incontrarsi col presidente Horne. Il piano del Dottor Pirana \u00e8 di usare l'uranio presente nelle miniere tra i due paesi per lanciare nello spazio il satellite Genesis, che gli permetter\u00e0 di mutare geneticamente l'intera popolazione mondiale. Mantaman dirotta effettivamente gli aerei, salvando per\u00f2 i capi di stato e poi, grazie all'aiuto degli squali, riesce a fermare Pirana e a rendere pubblici i suoi piani malvagi. Cos\u00ec facendo, il presidente Horne pu\u00f2 finalmente far arrestare lo scienziato, che finisce in prigione. Paradigm tuttavia \u00e8 intenzionato a evadere.\n\"Turbo squali\".\nPirana crea una bomba genetica e i suoi scagnozzi la mettono all\u2019interno di un'auto che Jab utilizza per gareggiare in una competizione automobilistica. Ingenuamente, durante la gara, Pirana informa gli Street Sharks di ci\u00f2, dicendo che se l'auto dovesse andare a meno di cento chilometri orari, la bomba esploderebbe. Gli squali, sapendo ci\u00f2, fatto esplodere l'auto in una zona deserta, cos\u00ec che non rechi danni. Intanto Paradigm si trova per\u00f2 a una conferenza, alla quale ha portato una scultura di ghiaccio che, sciogliendosi, finirebbe per far esplodere una bomba genetica al suo interno, ma anche stavolta gli squali riescono a farla esplodere dove non possa recare danni.\n\"20.000 squali sotto il mare\".\nUn enorme mostro marino a quattro teste attacca alcune navi, e perci\u00f2 il presidente Horne chiede aiuto agli squali. Questi, aiutati da Mangiaspade, scoprono che in realt\u00e0 la creatura soffre di solitudine perch\u00e9 non trova suoi simili, e cos\u00ec, d'accordo col presidente, Benz trasmette attraverso l'oceano una registrazione del verso del mostro, riuscendo a trovarne un altro simile."}
{"id": "9153497", "revid": "1305887", "url": "https://it.wikipedia.org/wiki?curid=9153497", "title": "Episodi di Street Sharks - Quattro pinne all'orizzonte (terza stagione)", "text": "La seconda stagione di \"Street Sharks - Quattro pinne all'orizzonte\", composta da 8 episodi, \u00e8 andata in onda negli Stati Uniti nel 1996, tranne l'ultimo episodio che stato trasmesso nel 1997."}
{"id": "9153498", "revid": "767487", "url": "https://it.wikipedia.org/wiki?curid=9153498", "title": "L'intruso (film 2019)", "text": "L'intruso (\"The Intruder\") \u00e8 un film del 2019 diretto da Deon Taylor.\nDistribuzione.\nIl film \u00e8 stato distribuito nelle sale cinematografiche statunitensi il 03 maggio 2019."}
{"id": "9153499", "revid": "1305887", "url": "https://it.wikipedia.org/wiki?curid=9153499", "title": "Episodi di Insuperabili X-Men (prima stagione)", "text": "La prima stagione di \"Insuperabili X-Men\", composta da 13 episodi, \u00e8 andata in onda negli Stati Uniti dal 1992 al 1993 su Fox Kids, mentre in Italia \u00e8 stata trasmessa nel 1994 su Canale 5, assieme alla seconda stagione e ai primi episodi della terza.\nL'episodio \"L'inarrestabile Fenomeno\" risulta essere il decimo episodio trasmesso ma, nonostante ci\u00f2, \u00e8 ambientato tra il settimo e l'ottavo. Per questo motivo durante le repliche \u00e8 stato trasmesso come ottavo episodio, posponendone i precedenti due.\n\"La notte delle sentinelle - Prima parte\".\nI normali esseri umani sono costretti a convivere con i mutanti, ovvero uomini dotati di poteri paranormali. Jubilation Lee, soprannominata Jubilee, \u00e8 una giovane ragazza che si rende conto di essere una mutante, avendo il potere di far esplodere gli oggetti con cui entra in contatto. La ragazza viene improvvisamente attaccata da un gruppo di enormi robot, le Sentinelle, che tentano di rapirla. Viene tuttavia salvata da altri mutanti, chiamati X-Men, che convivono in una scuola per persone come loro. La squadra \u00e8 composta da Ciclope, Tempesta, Wolverine, Bestia, Morph, Gambit, Rogue e Jean Grey, mentre il loro mentore \u00e8 Xavier, noto come Professor X. Xavier indaga sui robot, scoprendo che la cosiddetta Agenzia per il controllo dei mutanti \u00e8 in possesso di alcune informazioni riservate sui mutanti, perci\u00f2 manda i suoi allievi sul posto per distruggere tali informazioni. Nel frattempo Jubilee viene rapita da coloro che comandano le Sentinelle.\nBasato su: \"The Uncanny X-Men\" serie 1 n. 1 244 (in Italia \"Speciale X-Men\" n. 5)\n\"La notte delle sentinelle - Seconda parte\".\nMentre Jubilee viene interrogata da un certo Gyrich, gli X-Men riescono nel loro intento di distruggere le informazioni, ma vengono attaccati da alcune sentinelle, e cos\u00ec Bestia viene catturato e in seguito imprigionato, mentre Morph viene colpito da una sentinelle, e Xavier e Jean, grazie ai loro poteri telepatici, concludono che sia morto. Di ritorno dalla sfortunata missione, sono tutti costernati per l'accaduto, tanto che Wolverine finisce per infuriarsi con Ciclope, essendo quest'ultimo il comandante della missione. Gyrich tenta di risolvere la situazione mettendosi in contatto telefonico coi genitori adottivi di Jubilee che per\u00f2 scoprono la verit\u00e0 sull'accaduto parlando con Ciclope. Intanto la ragazza riesce a liberarsi utilizzando i suoi poteri e facendosi aiutare dagli X-Men. In seguito all'accaduto, Jubilee decide di lasciare casa sua per trasferirsi alla scuola per mutanti di Xavier.\nNota: la morte di Morph pu\u00f2 essere vista come una reinterpretazione della morte di John Proudstar, alias Thunderbird, avvenuta su \"X-Men\" serie 1 n. 95 (\"Capitan America\" serie 1 n. 117)\n\"Magneto\".\nIn passato il Professor X lavorava in un ospedale assieme al suo assistente Magnus, un mutante in grado di attirare a s\u00e9 i metalli. Dopo aver subito un attacco da parte di un esercito di avversari in tempi di guerra, Magnus, avendo perso la propria famiglia proprio durante la suddetta guerra, perde le staffe. Successivamente \u00e8 diventato un criminale, facendosi chiamare Magneto, e ha cominciato a impegnarsi per creare un mondo dominato dai mutanti governato da lui. Magneto tenta di liberare Bestia dalla sua prigionia, ma lui non vuole seguirlo in quanto ritiene che, tramite un processo, oltre ad ottenere la libert\u00e0 possa far capire al mondo che i mutanti sono da considerarsi come tutti gli altri. Al processo (a cui assistono anche Ciclope e Wolverine) Bestia non ha per\u00f2 successo. In tribunale si presenta poi un enorme mutante violento di nome Sabretooth, che Wolverine conosce e odia per motivi legati al passato. Il mutante viene portato alla base degli X-Men, dove il Professor X tenta di curarlo. Pi\u00f9 tardi gli X-Men sventano un attentato di Magneto a una base missilistica, ma il loro nemico \u00e8 pronto ad attaccare di nuovo.\n\"Incontri pericolosi\".\nMagneto attacca una fabbrica di prodotti chimici con l'intento di attirare l'attenzione di Xavier. Quest'ultimo passa al contrattacco, lasciando Jubilee alla base in modo che si occupi di Sabretooth, che per sicurezza viene tenuto ammanettato. Mentre gli X-Men riescono temporaneamente a vincere su Magneto, Sabretooth riesce a farsi liberare da Jubilee ingannandola. Si scopre allora che il mutante era in realt\u00e0 stato mandato da Magneto, e successivamente il suddetto scappa.\n\"Cuori prigionieri\".\nCiclope e Jean escono per passare una serata romantica insieme, ma vengono rapiti dai Morlock, dei mutanti costretti a vivere nel sottosuolo in quanto visibilmente diversi dai normali esseri umani, e perci\u00f2 facilmente discriminabili. Callisto, la comandante dei Morlock, li ha fatti catturare in quanto vuole fare di Ciclope il suo compagno, cos\u00ec da poter avere un erede. Gli X-Men giungono per salvarli, e Tempesta si ritrova a dover sfidare a duello Callisto, vincendo. Dopo lo scontro, Tempesta, proclamata nuovo capo dei Morlock, offre inizialmente ai suddetti mutanti di venire a vivere insieme agli X-Men ma, rendendosi conto che per loro sarebbe impossibile convivere con la gente normale, promette di tornare da loro quanto le persone avranno capito di poter vivere pacificamente assieme ai mutanti. Successivamente per\u00f2 Wolverine se ne va dalla base degli X-Men, infuriato. Infatti anche lui \u00e8 innamorato di Jean, pur sapendo che il suo amore non \u00e8 corrisposto.\nBasato su: \"The Uncanny X-Men\" serie 1 nn. 169 e 170 (\"Gli incredibili X-Men\" nn. 3 e 4)\n\"Fredda vendetta\".\nWolverine se ne va tra i ghiacci del Mar Glaciale Artico, dove per\u00f2 incontra Sabretooth, che lo fa finire in acqua. Viene salvato da un gruppo di inuit col quale inizia a convivere, ottenendo un grosso successo viste le sue abilit\u00e0 lavorative. Questo far\u00e0 ingelosire Kiywok, un inuit che in precedenza veniva elogiato al posto di Wolverine e che ora viene invece deriso. Kiywok incontra Sabretooth, che si offre di aiutarlo a sbarazzarsi del suo avversario, dicendogli di allontanare temporaneamente Wolverine dal villaggio degli inuit. Mentre i due sono via, Sabretooth incendia le loro case e li rapisce, facendo infuriare Wolverine e facendo s\u00ec che Kiywok si penta della sua azione. Sabretooth ha inoltre legato delle bombe vicino agli inuit, facendo cominciare il conto alla rovescia perch\u00e9 esplodano, ma Wolverine riuscir\u00e0 a sconfiggere il nemico e a liberare gli inuit (facendosi aiutare da Kiywok) in tempo. Nel frattempo Tempesta, Gambit e Jubilee vanno nell'isola di Genosha, dove si dice che i mutanti non subiscano alcun tipo di discriminazione, per controllare se le voci riguardo il luogo siano vere o no. Dopo aver passato l\u00e0 una giornata, per\u00f2, i tre mutanti vengono attaccati da alcuni soldati, per poi venire catturati da una sentinella.\n\"L'isola degli schiavi\".\nA Genosha i mutanti, che sono stati rapiti da Trask, un complice di Gyrich, vengono mandati ai lavori forzati e viene dato loro un collare che, a comando, pu\u00f2 annullare i loro poteri. Gambit riesce a fuggire e incontra Cable, un mercenario nemico di uno dei complici del rapimento di mutanti, noto come Leader. Gambit riesce a liberare Tempesta, Jubilee e gli altri prigionieri, e successivamente Tempesta fa crollare una diga che provoca la distruzione di tutte le sentinelle vicine. Gli X-Men tornano alla scuola per mutanti assieme ai loro compagni, che erano venuti ad aiutarli, trovando per\u00f2 l'edificio distrutto.\nBasato su: \"The Uncanny X-Men\" serie 1 nn. 235, 236, 237 e 238 (\"Gli incredibili X-Men\" nn. 34 e 35)\nNota: durante la prima trasmissione questo episodio aveva un finale diverso, nel quale gli X-Men tornavano normalmente alla scuola per mutanti senza trovarla distrutta.\n\"La cura\".\nCable giunge alla villa di Warren Worthington III, un ricco mutante dotato di un paio di ali da angelo, sapendo che l\u00ec dovrebbe trovarsi un tale dottor Gottfried Adler, scoprendo per\u00f2 che in realt\u00e0 il suddetto \u00e8 andato nell'isola di Muir, in Scozia. \u00c8 proprio in quell'isola che si trova Xavier, avendo scoperto che Adler, a quanto pare, sarebbe riuscito a trovare una \"cura\" per far trasformare i mutanti in comuni esseri umani. Xavier avverte gli X-Men di ci\u00f2 e Rogue, senza dire niente a nessuno, decide di andare da Adler per sottoporsi a tale cura: lei ha infatti il potere di risucchiare l'energia a chiunque tocchi, cosa che ha fatto s\u00ec che non avesse mai potuto avere una relazione amorosa con qualcuno. L'intera storia della cura tuttavia \u00e8 falsa: il dottor Adler \u00e8 in realt\u00e0 stato ucciso dal mutante Apocalisse e successivamente le sue sembianze sono state prese da Mystica, una mutante sua servitrice in grado di assumere le sembianze di altre persone. Il processo alla quale Mystica vuole sottoporre i mutanti li trasforma in realt\u00e0 in schiavi di Apocalisse, e non in normali uomini. Rogue, dopo essere arrivata all'isola di Muir ed essere raggiunta dai suoi compagni, decide tuttavia di non sottoporsi alla cura.\n\"Arriva Apocalisse\".\nWarren Worthington III decide di sottoporsi alla cura per perdere i propri poteri, divenendo uno schiavo di Apocalisse, cambiando nome in Arcangelo. L'obiettivo di Apocalisse \u00e8 quello di distruggere il mondo cos\u00ec da farlo rinascere, e per fare ci\u00f2, utilizzando la \"cura\", crea quattro mutanti, i Cavalieri di Apocalisse, ovvero Carestia, Pestilenza, Guerra e Morte (quest'ultimo altri non \u00e8 che Arcangelo). Durante una conferenza sulla pace Apocalisse si presenta al mondo e i Cavalieri comincino il loro attacco, finendo per scontrarsi con gli X-Men. Durante la battaglia Rogue riesce a toccare Arcangelo, prendendo la sua energia e facendolo tornare in s\u00e9. Il suddetto si allea quindi con gli X-Men e, visto l'accaduto, Apocalisse decide di interrompere l'attacco e va via con un'astronave assieme ai rimanenti tre cavalieri.\nBasato su: \"X-Factor\" serie 1 nn. 10, 12, 15, 19 e 24 (\"X-Marvel\" nn. 12, 14, 18, 24 e 31)\n\"L'inarrestabile Fenomeno\".\nQuesto episodio \u00e8 ambientato tra \"L'Isola degli schiavi\" e \"La cura\".\nDopo essersi accertati che il Professor X stia bene, avendo scoperto che \u00e8 partito per un viaggio, gli X-Men indagano su cosa possa aver distrutto l'edificio. \u00c8 cos\u00ec che hanno modo di conoscere Colosso, un mutante in grado di trasformare il proprio corpo in metallo, divenendo sostanzialmente indistruttibile. Wolverine tuttavia si accerta del fatto che non sia stato lui il responsabile della distruzione della scuola. Il vero colpevole infatti \u00e8 Fenomeno, l'enorme e malvagio fratello di Xavier, dotato di una forza sovrumana e di un casco che lo protegge dai poteri telepatici. Il gruppo di mutanti, aiutato da Colosso, riesce a togliergli il casco, cos\u00ec Jean riesce a fargli temporaneamente perdere la memoria, facendolo andare via. Colosso aiuta poi gli X-Men a ricostruire la scuola per mutanti.\nNota: in questo episodio Gambit \u00e8 misteriosamente assente, nonostante fosse chiaramente presente assieme agli altri X-Men alla fine dell'episodio \"L'isola degli schiavi\", ambientato immediatamente prima di questo.\n\"Giorni di un futuro passato - Prima parte\".\nNel 2055 la Terra si trova in una situazione post apocalittica, dato che ci sono stati diversi scontri armati, durante i quali sono morti tutti gli X-Men tranne Wolverine. Quest'ultimo vuole tornare negli anni '90 tramite un trasmettitore temporale per poter impedire che avvenga un non meglio precisato assassinio, che sarebbe stato ci\u00f2 che a portato il mondo ad essere cos\u00ec. Essendo per\u00f2 piuttosto anziano, il mutante Alfiere decide di andarci al posto suo. Al momento del trasporto viene per\u00f2 colpito dal robot Nimrod, finendo cos\u00ec per perdere parzialmente la memoria. Essa gli ritorna pian piano, ma non riesce tuttavia a ricordare n\u00e9 chi fosse l'assassinato, n\u00e9 l'assassino, se non che quest'ultimo fosse un X-Men. Arrivato da loro inizialmente li attacca, ma viene fermato. A quel punto il Professor X, tramite i suoi poteri telepatici, riesce a capire il motivo per cui si trova l\u00ec. Appena Gambit, che si trovava altrove, torna alla base degli X-Men, Alfiere lo riconosce come l'assassino.\nBasato su: \"The X-Men\" serie 1 n. 141 (\"L'Uomo Ragno\" serie 3 nn. 22 e 23), sostituendo Kitty Pryde con Alfiere\n\"Giorni di un futuro passato - Seconda parte\".\nAlfiere spiega che a seguito dell'assassinio, avvenuto a Washington, i mutanti verranno presi di mira e messi sotto controllo, producendo delle sentinelle. Questo dar\u00e0 il via a un degrado totale che porter\u00e0 a scontri armati e reclusioni in campi di concentramento, fino a quando le sentinelle cominceranno ad attaccare anche i comuni esseri umani. Gli X-Men vanno a Washington, dato che il Professor X deve partecipare a una commissione del senato riguardo i mutanti e, onde evitare guai, Gambit e Alfiere rimangono alla base, assieme a Wolverine. L'edificio della commissione viene per\u00f2 attaccato dai mutanti Pyro, Valanga e Blob, mentre Mystica, loro compare, prende le sembianze di Gambit con l'intenzione di uccidere il senatore Robert Kelly, candidato alle elezioni per diventare presidente degli Stati Uniti, ma il vero Gambit, scappato dalla base, arriva e la ferma. Dopo che Alfiere viene rimandato al suo tempo da Rogue, quest'ultima finisce per aiutare Mystica a scappare, in quanto la suddetta le rivela di essere stata la sua madre adottiva. Pi\u00f9 tardi Kelly viene rapito, mentre Alfiere, al suo tempo, si rende conto che, nonostante il suo intervento nel passato, non \u00e8 cambiato nulla rispetto a prima.\nBasato su: \"The Uncanny X-Men\" serie 1 n. 142 (\"L'Uomo Ragno\" serie 3 nn. 23 e 24), sostituendo Kitty Pryde con Alfiere\n\"La decisione finale\".\nKelly \u00e8 stato rapito da Magneto, che vuole ucciderlo proprio per dar via alla famigerata insurrezione che, a parer suo, avrebbe potuto dare inizio a un mondo dominato dai mutanti, tuttavia le sentinelle lo attaccano e salvano il senatore. Questo viene portato da Trask, che gli fa promettere di firmare un decreto che consenta alle sentinelle di controllare i mutanti, ma i robot cominciano a ribellarsi contro di lui e a smettere di eseguire i suoi ordini. L'obiettivo delle sentinelle \u00e8 quello di sostituire i cervelli biologici dei politici pi\u00f9 importanti (tra cui Kelly), con cervelli tecnologici. Gli X-Men riescono a scoprire dove si trovano le sentinelle e partono per distruggerle e salvare Kelly. Riescono a recuperare il senatore, ma devono subire l'attacco di Master Mold, la pi\u00f9 grande e importante delle sentinelle. Xavier, con l'aiuto di Magneto, riesce a farlo saltare in aria, salvando cos\u00ec la situazione. Kelly, acclamato dal popolo, comincia a diffondere l'idea che i mutanti siano da considerare al pari degli altri uomini, e di conseguenza Bestia viene scarcerato. Successivamente Ciclope chiede a Jean di sposarlo, ma un certo Sinistro sta tramando alle loro spalle.\nBasato su: \"The X-Men\" serie 1 nn. 14, 15 e 16 (\"Capitan America\" serie 1 nn. 16, 17 e 18)"}
{"id": "9153501", "revid": "1305887", "url": "https://it.wikipedia.org/wiki?curid=9153501", "title": "Episodi di Insuperabili X-Men (seconda stagione)", "text": "La seconda stagione di \"Insuperabili X-Men\", composta da 13 episodi, \u00e8 andata in onda negli Stati Uniti dal 1993 al 1994 su Fox Kids, mentre in Italia \u00e8 stata trasmessa nel 1994 su Canale 5, assieme alla prima stagione e ai primi episodi della terza.\n\"Uniti per sempre - Prima parte\".\nCiclope e Jean si sono sposati, e sono partiti per la luna di miele, mentre Kelly \u00e8 stato eletto presidente, schierandosi dalla parte dei mutanti. Questo d\u00e0 per\u00f2 il via a molte proteste, provocando grosse azioni vandaliche. Gli X-Men partono per sistemare la situazione, e proprio in tal occasione alla loro base arriva Morph sotto mentite spoglie. Il suddetto, misteriosamente vivo e ritrovatosi abbandonato dai suoi compagni, \u00e8 stato persuaso da una voce misteriosa a vendicarsi di loro, arrivando a finire in uno stato di pazzia che lo ha convinto a obbedire. Morph, utilizzando i suoi poteri trasformisti, riesce a mettere fuori gioco gli X-Men presenti.\n\"Uniti per sempre - Seconda parte\".\nGli X-Men riescono, in un modo o nell'altro, a uscire dalle difficili situazioni in cui li ha messi Morph, ad eccezione di Xavier, che si ritrova in Antartide con Magneto (essendo stato anche lui attirato l\u00ec) e Morph prende le sue sembianze, venendo per\u00f2 scoperto dagli altri X-Men, che si rendono cos\u00ec conto del fatto che sia ancora vivo e che ce l'abbia con loro. Intanto Ciclope e Jean, in viaggio di nozze, vengono rapiti dal misterioso Sinistro e dai suoi scagnozzi e vengono poi raggiunti da Morph, che rivela di essere stato lui stesso a sposare i due, sotto le mentite spoglie di un sacerdote, facendo s\u00ec che il matrimonio non fosse valido. Qui Sinistro ricorda a Morph cosa gli \u00e8 accaduto e come mai si trova in questo stato: l'X-man \u00e8 stato trovato morto da Sinistro, che ha recuperato il suo corpo ed \u00e8 riuscito a restituirgli la vita, ma nel farlo Morph ha subito uno sdoppiamento di personalit\u00e0, delle quali una era quella del Morph di sempre, mentre l'altra era una personalit\u00e0 malvagia che voleva vendicarsi dei suoi ex compagni per averlo abbandonato. Da loro giungono poi gli X-Men, che lottano con gli uomini di Sinistro. Ciclope riesce poi a liberarsi e colpisce il nemico, mettendolo in fuga. Anche Morph scappa, ma Wolverine \u00e8 deciso a ritrovarlo.\n\"A qualunque costo\".\nGli X-Men notano che si \u00e8 verificato uno strappo nel piano astrale del pianeta, e Tempesta nota che si \u00e8 originato nella trib\u00f9 africana da cui proviene. Il suddetto strappo \u00e8 stato provocato da Mjnari, un ragazzo a cui Tempesta ha salvato la vita subito dopo la nascita (e perci\u00f2 ha acquisito dei superpoteri) e che ha cresciuto all'inizio della sua vita, e che perci\u00f2 considera come un figlio. Mjnari \u00e8 stato posseduto dal Re delle Ombre, un misterioso nemico che era stato rinchiuso nel piano astrale da Xavier, ma che \u00e8 riuscito a uscirne. Tempesta lotta contro il Re delle Ombre, e alla fine lei e Mjnari riescono a rinchiuderlo nel piano astrale. Nel frattempo Wolverine insegue Morph fino in Brasile, mentre Magneto e Xavier, in Antartide, si ritrovano in un luogo che somiglia a una foresta, noto come Terra Selvaggia, dove i loro poteri non hanno effetto e dove il secondo riesce misteriosamente a camminare, nonostante il suo corpo dovrebbe essere paralizzato.\nBasato su: \"The Uncanny X-Men\" serie 1 n. 198 (in Italia \"Gli incredibili X-Men\" n. 16)\n\"Alba rossa\".\nIn Russia alcuni uomini pianificano di far rinascere l'Unione Sovietica venendo aiutati dal mutante Omega Red, che porta distruzione ovunque vada. Colosso, essendo russo, va dagli X-Men per chiedere loro aiuto per salvare la sua patria, ma trova solo Jubilee. Va quindi in Russia con la ragazza, dove vede che la sua casa \u00e8 stata completamente rasa al suolo, trovando per\u00f2 sua sorella Illyana ancora sana e salva. Questa rivela che i loro familiari e amici sono stati rapiti da alcuni soldati. Successivamente arrivano ad aiutarli anche gli altri X-Men, e Tempesta riesce a sconfiggere Omega Red congelandolo. Cos\u00ec facendo le persone rapite vengono liberate, e Colosso decide di rimanere in Russia per riparare i danni commessi da Omega Red.\n\"Vecchi amici\".\nWolverine incontra Alpha Flight, un gruppo di mutanti canadesi capitanati da Vindicator di cui lui faceva parte in passato, e i suddetti lo catturano per sottoporlo a un esperimento: un generale di nome Chasen vuole infatti scoprire come abbia fatto Wolverine a sopravvivere dopo che gli \u00e8 stato abusivamente impiantato dell'adamantio nelle ossa. L'esperimento viene condotto da Heather, moglie di Vindicator e amica di Wolverine, ma non ha successo. A questo punto i membri di Alpha Flight si rendono conto che Chasen non si \u00e8 attenuto agli accordi che si erano preposti, perci\u00f2 lo cacciano. I mutanti chiedono poi a Wolverine se voglia tornare a far parte del loro gruppo, ma lui rifiuta.\nBasato su: \"X-Men\" serie 1 n. 121 (\"L'Uomo Ragno\" serie 2 nn. 25, 26 e 27) e su \"Marvel Comics Presents\" serie 1 nn. 72-84 (\"X-Marvel\" nn. 22, 23 e 24)\n\"Per sempre tuo\".\nOgni dieci anni due confraternite, quella degli assassini e quella dei ladri (di cui in passato faceva parte Gambit) sono tenute a dare un tributo alla potente External, una donna in grado di donare loro un enorme potere, ma anche di farli scomparire nel nulla nel caso in cui non le consegnino niente. Bella Donna, capo degli assassini nonch\u00e9 ex promessa sposa di Gambit, riesce a rapire quest'ultimo ingannandolo e a dare ai ladri un falso tributo, cos\u00ec che External li elimini. Dopo l'arrivo di External il suo piano sembra funzionare, ma Jean (che aveva raggiunto Gambit insieme a Wolverine e Rogue) riesce, tramite i suoi poteri telepatici, a far scoprire la verit\u00e0 a External, che scatena quindi la sua ira su Bella Donna.\nBasato su: \"Gambit\" serie 1 nn. 1-4 (\"Wiz\" nn. 1-4)\n\"Fuggitivi del tempo - Prima parte\".\nNell'anno 3999 Cable e altri uomini stanno combattendo contro Apocalisse, quando all'improvviso si scatena una cronotempesta, ovvero un evento che, a seguito di un cambiamento avvenuto nel passato, modifica il tempo per adeguarlo a quanto accaduto. Cable, intenzionato a fermare la cronotempesta, avendo scoperto che altrimente la sua realt\u00e0 cesserebbe di esistere, utilizza un oggetto futuristico per capire che cambiamento \u00e8 avvenuto. Scopre cos\u00ec che, dopo il suo viaggio negli anni '90, Alfiere \u00e8 riuscito a risolvere il problema per cui era partito, solo per scoprire che se ne \u00e8 presentato un altro: in passato si \u00e8 infatti verificata una forte epidemia che ha infettato la maggior parte dei mutanti, uccidendoli. Alfiere torna cos\u00ec negli anni '90 e avverte gli X-Men dell'accaduto. Il virus \u00e8 stato creato da un uomo agli ordini del politico Creed, che in un'occasione tenta di infettare Bestia, ma l'intervento provvidenziale di Alfiere fa s\u00ec che sia lo stesso Creed a venire colpito dal virus. Creed e gli X-Men vanno quindi dal creatore del virus, per scoprire che altri non \u00e8 che Apocalisse sotto mentite spoglie. Alfiere riesce a fermare l'epidemia distruggendo il virus, ma ci\u00f2 fa s\u00ec che nei mutanti non si formino gli anticorpi per epidemie successive, uccidendoli in ogni caso. Cable, suo malgrado, si rende perci\u00f2 conto che, se vuole salvare il suo tempo, deve far s\u00ec che l'epidemia creata da Apocalisse si diffonda.\n\"Fuggitivi del tempo - Seconda parte\".\nPer poter salvare la sua realt\u00e0, Cable viaggia nel tempo arrivando al momento in cui Alfiere \u00e8 tornato negli anni '90 per fermare l'epidemia. Cable tenta inizialmente di far capire la situazione ad Alfiere discutendone ma, non riuscendoci, decide di usare le maniere cattive, e lo attacca. Utilizzando il suo elaboratore portatile, scopre poi che il superpotere di Wolverine \u00e8 quello di avere un fattore di guarigione velocizzato, e crede quindi di aver trovato la soluzione ai suoi problemi: riesce a fare in modo che Wolverine venga infettato dal virus, venendo per\u00f2 guarito immediatamente. Cos\u00ec facendo il suo corpo pu\u00f2 creare gli anticorpi necessari alla sopravvivenza dei mutanti, e Cable pu\u00f2 tornare al suo tempo, ancora esistente.\n\"La storia di Rogue\".\nRogue \u00e8 continuamente tormentata dalla visione di una donna misteriosa. Mystica prende le sembianze di tale donna per attirarla a s\u00e9 e, non appena lei e Rogue si ritrovano insieme, Mystica le dice di toccarla. Cos\u00ec facendo Rogue scopre alcuni suoi vecchi ricordi che le erano stati tolti dalla mente da Xavier: dopo aver scoperto che fosse una mutante, il padre di Rogue l'ha ripudiata, e lei \u00e8 scappata di casa. \u00c8 stata quindi trovata da Mystica, che, trattandola come una figlia, l'ha accolta tra i suoi uomini e l'ha aiutata a comprendere al meglio i suoi poteri. Un giorno il gruppo tuttavia si \u00e8 ritrovato a dover affrontare Miss Marvel. In tal occasione Mystica ha costretto Rogue a toccare la loro rivale per molto pi\u00f9 tempo del solito, facendo cos\u00ec che fosse riuscita ad acquisire la superforza e la capacit\u00e0 di volare di Miss Marvel per sempre, facendo per\u00f2 finire la suddetta in un coma perenne e facendo s\u00ec che la sua mente rimanesse intrappolata dentro Rogue, perseguitandola. Successivamente la ragazza \u00e8 scappata una seconda volta, venendo trovata da Xavier che, per aiutarla, le ha tolto i ricordi dell'accaduto. Nel presente Jean riesce, tramite i suoi poteri telepatici, a imprigionare Miss Marvel, cos\u00ec che non tormenti pi\u00f9 Rogue. Successivamente Mystica chiede a quest'ultima di tornare da lei, ma lei rifiuta, in quanto ritiene che Mystica l'abbia solo usata.\n\"La bella e la bestia\".\nBestia ha lavorato in un ospedale assieme al suo collega Bolson a un'operazione che dovrebbe permettere a Carly, una ragazza cieca, di riuscire a vedere. Tuttavia Bestia viene sollevato dal suo incarico poco prima dell'operazione, poich\u00e9 il padre di Carly non sopporta l'idea che sua figlia venga operata da un mutante. Questo \u00e8 un duro colpo per Bestia e Carly, dato che erano innamorati l'uno dell'altra. Bestia decide comunque di presentarsi alla fine dell'operazione, venendo visto dalla ragazza che, nonostante il suo aspetto mostruoso, ha una reazione totalmente positiva. Successivamente lei viene per\u00f2 catturata dagli Amici dell'Umanit\u00e0, un gruppo di fanatici capeggiati da Creed che vogliono sterminare i mutanti. Wolverine si infiltra tra loro con lo pseudonimo di \"John Logan\" e Bestia giunge dagli Amici dell'Umanit\u00e0 per salvare Carly, venendo per\u00f2 attaccato. A questo punto gli X-Men, sotto consiglio di Wolverine, proiettano un ologramma di Sabretooth, che rivela che il suo vero nome \u00e8 Graydon Creed Senior, e altri non \u00e8 che il padre di Creed, facendo capire ai membri degli Amici dell'Umanit\u00e0 che il loro capo \u00e8 figlio di un mutante. Bestia riesce a salvare Carly, e perci\u00f2 il padre della ragazza si scusa con lui e comincia a rispettarlo.\n\"Mojovision\".\nIn un mondo alternativo dove i programmi televisivi sono considerati della massima importanza, il mostro Mojo teme che un certo Longshot, che ha acquistato molta popolarit\u00e0, possa superarlo per gradimento del pubblico. Rapisce quindi gli X-Men dalla Terra e li costringe a partecipare ai suoi programmi. Tuttavia Longshot, geloso del loro successo, boicotta la trasmissione e li fa tornare da dove sono venuti.\nNota: I programmi nei quali vengono inseriti gli X-Men si intitolano \"Miami Mutants!\", \"Rogue Star\" e \"Sognando Jean\" (in inglese \"I Dream of Jean\"), e sono delle parodie rispettivamente di \"Miami Vice\", \"Star Trek\" e \"Strega per amore\" (il cui titolo originale, a cui fa riferimento la parodia, \u00e8 \"I Dream of Jeannie\").\n\"La trappola - Prima parte\".\nNella Terra Selvaggia Xavier e Magneto vengono rapiti dai mutanti, ovvero degli esseri a cui il secondo in passato aveva donato dei poteri che li fanno somigliare ai mutanti. Magnus infatti in passato era gi\u00e0 stato nella Terra Selvaggia, e l\u00ec aveva creato una sorta di regno che aveva intenzione di governare. Tuttavia i mutati hanno ora un nuovo capo, e non ubbidiscono pi\u00f9 a Magneto. Intanto Morph, ancora in uno stato confusionale che lo rende a volte rivale e a volte alleato degli X-Men, avverte questi ultimi del fatto che Sinistro voglia rapire Jean, cosa che in effetti riesce a fare. Successivamente la porta alla Terra Selvaggia, dove si scopre che \u00e8 proprio lui il nuovo capo dei mutati. Uno dei suddetti, Sauron, riesce a ipnotizzare Xavier e a far s\u00ec che mandi un messaggio agli X-Men dicendo loro di raggiungerlo.\n\"La trappola - Seconda parte\".\nGli X-Men raggiungono la Terra Selvaggia e, venendo privati dei loro poteri da Sauron, vengono facilmente catturati dai mutati, ad eccezione di Wolverine che riesce a fuggire. Sinistro ha quindi intenzione di utilizzare un macchinario per assorbire i poteri delle persone catturate e trasferirli ai suoi uomini, ma viene fermato da un gruppo di autoctoni, capitanati da Ka-Zar, un selvaggio che \u00e8 stato incontrato da Wolverine e i cui compaesani sono stati in precedenza catturati da Sinistro. Gli X-Men riescono a sconfiggere il capo dei mutati facendolo andare in mille pezzi, ma nonostante ci\u00f2 il suddetto risulta essere ancora vivo, e perci\u00f2 Jean, tramite i suoi poteri, fa finire i suoi frammenti nello spazio, cos\u00ec da disperderli. Gli X-Men aiutano poi i selvaggi a riparare le loro abitazioni, che erano state precedentemente distrutte, e tornato poi alla scuola per mutanti con Morph, che Xavier ha intenzione di curare."}
{"id": "9153502", "revid": "1305887", "url": "https://it.wikipedia.org/wiki?curid=9153502", "title": "Episodi di Insuperabili X-Men (terza stagione)", "text": "La terza stagione di \"Insuperabili X-Men\", composta da 19 episodi, \u00e8 andata in onda negli Stati Uniti dal 1994 al 1995 su Fox Kids. In Italia i primi quattordici episodi sono stati trasmessi nel 1994 su Canale 5 subito dopo la prima e la seconda stagione, mentre i successivi sono stati trasmessi pi\u00f9 avanti sempre sulla stessa rete.\nInizialmente avrebbero dovuto far parte di questa stagione anche gli episodi \"Pericolo negli abissi\", \"Solitudine\" e \"Longshot\" (il secondo \u00e8 infatti ambientato tra la \"Saga di Fenice\" e la \"Saga di Fenice Nera\"), ma sono invece usciti solo alcuni anni pi\u00f9 tardi come parte della quinta. Per sopperire a questa mancanza sono stati aggiunti a questa gli episodi \"Fenomeno ritorna\", \"Uno strano mutante\" e \"Arma X, bugie e videotape\", che, secondo i piani iniziali, dovevano far parte della quarta stagione.\n\"Ritorno al passato - Prima parte\".\nWolverine viene attirato nelle fogne (assieme a Gambit e Jubilee) da Yuriko Oyama, una sua vecchia fiamma, solo per scoprire che ora lei si \u00e8 fatta trasformare in un cyborg, facendosi chiamare Lady Deathstrike, ed \u00e8 intenzionata a ucciderlo in quanto crede che lui abbia a sua volta assassinato suo padre, essendo stato lui a far s\u00ec che gli venisse inserito dell'adamantio in corpo. Prima di fare ci\u00f2 Deathstrike ha per\u00f2 intenzione di costringere Wolverine ad aprire un'astronave aliena che \u00e8 finita nelle fogne. Dopo un iniziale rifiuto, Wolverine finisce involontariamente col danneggiare la parete dell'astronave.\nBasato su: \"\" serie 2 n. 4 (in Italia \"Gli incredibili X-Men\" n. 51), anche se in tale storia la persona che Wolverine incontra di nuovo dopo tanto tempo \u00e8 Omega Red, e non Deathstrike.\n\"Ritorno al passato - Seconda parte\".\nDall'astronave danneggiata esce Spirit Drinker, un essere mostruoso che pu\u00f2 assorbire lo spirito delle persone e che assorbe quello di Jubilee, di alcuni uomini che accompagnavano Deathstrike e dei Morlock. Accortosi del pericolo tramite i suoi poteri mentali, Xavier fa radunare gli X-Men (escluse Tempesta e Rogue) nelle fogne. Qui Xavier, dopo essere entrato nell'astronave, scopre che si tratta di una sorta di prigione nella quale era stato confinato Spirit Drinker. Gli X-Men riescono a sconfiggere il mostro e a liberare le anime imprigionate, dopodich\u00e9 Yuriko decide di andarsene, rinunciando temporaneamente alla sua vendetta, ripromettendosi per\u00f2 di tornare.\n\"La saga di Fenice - Prima parte - Sacrificio\".\nXavier viene contattato telepaticamente da una misteriosa entit\u00e0 aliena. Raduna cos\u00ec gli X-Men, e li manda in missione facendoli infiltrare in uno Space Shuttle capitanato dal dottor Corbeau, in quanto sostiene che la vita dell'equipaggio sia in pericolo. Gli X-Men (escluse Tempesta, Jubilee e Rogue) sostituiscono l'equipaggio, lasciando tuttavia Corbeau come pilota. Dopo aver raggiunto la stazione spaziale Eagle 1, il gruppo si ritrova faccia a faccia con Erik il Rosso, emissario degli alieni Shi'ar. Il suo compito \u00e8 quello di fermare l'aliena ribelle Lilandra, e per farlo vuole utilizzare la stazione spaziale. Gli X-Men riescono a fermarlo temporaneamente e ad abbandonare la stazione a bordo dello Shuttle, ma, per via della vicinanza col velivolo di Erik il Rosso, si ritroverebbero a dover affrontare un calore troppo alto perfino per lo Shuttle. Il gruppo decide quindi di ripararsi all'interno di una sonda solare, mentre Jean pilota lo Shuttle proteggendosi grazie ai suoi poteri.\nBasato su: \"X-Men\" serie 1 nn. 97, 99, 100 e 105 (\"Capitan America\" serie 1 nn. 119, 121 e 122 e \"Thor e i Vendicatori\" n. 210)\n\"La saga di Fenice - Seconda parte - Il mantello oscuro\".\nJean viene colpita da una misteriosa energia, grazie alla quale riesce a portare in salvo i suoi compagni, per poi subire una misteriosa mutazione che la trasforma in Fenice, una potente supereroina in grado di volare. Dopodich\u00e9 sviene e viene portata in ospedale. Xavier viene poi nuovamente contattato dall'entit\u00e0 aliena, ma ci\u00f2 fa s\u00ec che il suo lato malvagio fuoriesca dal suo corpo, provocando danni agli X-Men, ma venendo poi fermato da Jean. Visto l'accaduto, Xavier decide di separarsi temporaneamente dagli X-Men per non provocare altri danni, e va cos\u00ec all'isola di Muir, dove incontra nuovamente Moira MacTaggert, stavolta in compagnia del suo fidanzato, Sean Cassidy. Qui il professore riceve la visita dell'aliena, che si rivela essere Lilandra, che gli rivela di essere la sorella di D'ken, l'imperatore degli alieni Shi'ar, intenzionato a recuperare il cristallo M'kraan, in grado di assicurargli un enorme potere. In quel momento i due vengono inaspettatamente raggiunti da Fenomeno.\nBasato su: \"X-Men\" serie 1 nn. 101 e 106 (\"Capitan America\" serie 1 n. 123 e \"Thor e i Vendicatori\" nn. 211 e 212)\n\"La saga di Fenice - Terza parte - L'urlo di Banshee\".\nXavier viene attaccato da Fenomeno e dal suo compare Black Tom, venendo salvato da Sean, che si rivela essere in grado di volare. Lilandra viene tuttavia rapita, e Xavier percepisce delle immagini del luogo in cui si trova. Descrivendolo, Sean capisce che si tratta di un castello che appartiene alla sua famiglia, e perci\u00f2, insieme agli X-Men, raggiunge il luogo, dove, oltre a Fenomeno e Black Tom, trova Erik il Rosso, che \u00e8 arrivato per prendere Lilandra dopo aver negoziato. Successivamente Erik il Rosso viene raggiunto da uno Shi'ar noto come Gladiatore, che lo rimprovera per non essere riuscito a trovare il cristallo. Fenice riesce temporaneamente a sconfiggere gli alieni, ma D'ken \u00e8 sempre in agguato.\nBasato su: \"X-Men\" serie 1 nn. 102, 103 e 104 (\"Capitan America\" serie 1 nn. 125, 126, 127 e 128)\nNota: durante alcune trasmissioni il titolo originale \u00e8 stato erroneamente indicato in sovrimpressione come \"The Phoenix Saga - Part 2 - Cry of the Banshee\".\n\"La saga di Fenice - Quarta parte - Predatori Stellari\".\nFenice utilizza i propri poteri per portare Lilandra e la maggior parte degli X-Men nello spazio, dove raggiungono il cristallo M'kraan. Vengono tuttavia raggiunti dai Predoni Stellari, un gruppo di alieni (ad eccezione di Corsaro, il loro capo, che \u00e8 un terrestre), che rubano il cristallo e rapiscono Ciclope. Il piano di Corsaro \u00e8 di fingere di voler consegnare il cristallo a D'ken, per poi colpirlo con un raggio di Ciclope e ucciderlo. In mancanza di alternative, il comandante degli X-Men accetta ma, al momento dell'incontro con l'imperatore Shi'ar, Fenice riesce a portare sul luogo gli X-Men, che attaccano l'imperatore e i suoi scagnozzi.\nBasato su: \"X-Men\" serie 1 n. 107 (\"Thor e i Vendicatori\" nn. 212, 213 e 214)\n\"La saga di Fenice - Quinta parte - Figlia della luce\".\nD'ken diventa un tutt'uno con il cristallo, che comincia a sprigionare la propria potenza. L'unica che pu\u00f2 avere una minima speranza di fermarlo \u00e8 Fenice, che utilizza i propr\u00ee poteri sul cristallo mentre tutti gli altri presenti tentano di fuggire utilizzando un altro veicolo spaziale. Il cristallo sprigiona per\u00f2 il suo enorme potere, causando gravi calamit\u00e0 sulla Terra, mettendo il mondo in subbuglio. Alla fine Fenice decide di utilizzare tutti i suoi poteri su D'ken, pur sapendo che le probabilit\u00e0 di sopravvivenza sono pressoch\u00e9 inesistenti. Riesce perci\u00f2 a sconfiggere definitivamente l'imperatore sacrificandosi, salvando il mondo ma rendendo profondamente tristi gli X-Men per la perdita della loro compagna. Xavier tenta tuttavia di consolare Ciclope ricordandogli che, secondo la leggenda, la fenice risorge sempre dalle proprie ceneri.\nBasato su: \"X-Men\" serie 1 n. 108 (\"Thor e i Vendicatori\" nn. 214 e 215)\n\"La furia degli elementi - Prima parte\".\nSauron, il mostro presente nella Terra Selvaggia, \u00e8 in realt\u00e0 un comune essere umano di nome Karl Lykos, che tuttavia \u00e8 stato utilizzato come cavia da laboratorio da Sinistro, col risultato che, per sopravvivere, \u00e8 costretto ad assorbire l'energia da altri esseri viventi. Quando per\u00f2 prende l'energia di un mutante, si trasforma nel malvagio Sauron, che non riesce a controllare. Zalandane, malvagia sacerdotessa di Garokk (un'entit\u00e0 che viene venerata come un dio) lo convince a fuggire dalla Terra Selvaggia, ma lui finisce col trasformarsi nuovamente in Sauron e rapire Tempesta, portandola da Zaladane e ipnotizzandola, facendola impazzire. Gli X-Men la raggiungono ma, dopo aver salvato Lykos, si ritrovano a dover affrontare la loro compagna.\n\"La furia degli elementi - Seconda parte\".\nPer fermare Tempesta, Lykos decide di assorbire la sua energia, fermandola ma trasformandosi nuovamente in Sauron. La pazzia di Tempesta era tuttavia voluta da Garokk che, dopo che la suddetta ha scatenato i suoi poteri, pu\u00f2 ritornare in azione dopo secoli. Garokk si ritrova tuttavia a doversi scontrare con Sauron, che ha la meglio su di lui, sconfiggendolo. Dopo che gli X-Men se ne vanno dalla Terra Selvaggia, Lykos \u00e8 libero dalla minaccia di Sauron, dato che l\u00ec non sono presenti mutanti.\n\"Ossessione\".\nWarren Worthington III, alias Arcangelo, \u00e8 ossessionato dall'idea di volersi vendicare di Apocalisse, dato che l'ha reso un mostro, ma il suddetto sembra essere immortale. Quando crede (a torto) di aver trovato il suo punto debole, lo attacca, rischiando la vita e venendo quindi soccorso dagli X-Men, ma lui vuole ugualmente attaccare il suo rivale. Intanto gli X-Men individuano l'astronave di Apocalisse, che risulta contenere una tecnologia molto avanzata ed \u00e8 dotata di un'intelligenza artificiale. Il gruppo ci entra e, essendo l'astronave di indole buona, li aiuta. Bestia riesce cos\u00ec a programmare una trappola che, seppur non sconfiggendolo, riuscirebbe a imprigionare Apocalisse. Quest'ultimo ci cade, ma riesce a uscirci tramite un comando vocale preimpostato. Alla fine l'astronave, avendo fatto amicizia con gli X-Men, lo rinchiude nuovamente e lo spedisce nello spazio, finendo per\u00f2 con l'andare in pezzi.\n\"La saga di Fenice Nera - Prima parte - Dazzler\".\nDopo aver lasciato il cristallo M'kraan nel Sole, Fenice \u00e8 tornata sulla Terra, lasciando l\u00ec Jean, che \u00e8 stata ritrovata dagli X-Men. Intanto un misterioso gruppo, la Cerchia Interna, pianifica di rapire Jean per sfruttare i suoi poteri. Per fare ci\u00f2 Wyngarde, un membro del gruppo, la ipnotizza facendole credere di essere suo marito, riuscendo cos\u00ec ad attirarla a lui. Gli X-Men tentano di salvarla, ma vengono presto catturati grazie all'aiuto della stessa Fenice.\nBasato su: \"X-Men\" serie 1 nn. 130, 131 e 132 (\"L'Uomo Ragno\" serie 3 nn. 11, 12 e 13)\n\"La saga di Fenice Nera - Seconda parte - La Cerchia Interna\".\nWyngarde ipnotizza Ciclope facendolo combattere contro di lui in un duello mentale, nella quale l'x-man ne esce perdente. Gli X-Men riescono poi a fuggire, ma Fenice finisce per impazzire, attaccando la Cerchia Interna e subendo una nuova trasformazione, divenendo la malvagia Fenice Nera.\nBasato su: \"X-Men\" serie 1 nn. 133 e 134 (\"L'Uomo Ragno\" serie 3 nn. 14 e 15)\n\"La saga di Fenice Nera - Terza parte - La fenice oscura\".\nDopo aver causato dei violenti sbalzi atmosferici, Fenice Nera vola nello spazio distruggendo in breve tempo un intero sistema planetario disabitato. Dopo aver fatto ci\u00f2 torna sulla Terra, a casa dei suoi genitori, dove tuttavia gli X-Men le hanno teso una trappola. Xavier, dopo una dura lotta cerebrale, riesce a sconfiggerla, facendola tornare la Jean Grey di un tempo ma, proprio in quel momento, giunge da loro Lilandra, ora imperatrice degli Shi'ar, che sostiene che, per la salvezza dell'universo, Jean debba essere uccisa.\nBasato su: \"X-Men\" serie 1 nn. 135 e 136 (\"L'Uomo Ragno\" serie 3 nn. 15, 16 e 17)\n\"La saga di Fenice Nera - Quarta parte - Il fato della fenice\".\nXavier decide di sfidare Lilandra a un duello d'onore a nome degli X-Men e cos\u00ec, dopo che i suddetti vengono teletrasportati in un'astronave Shi'ar, viene stabilito che se gli X-Men vinceranno la battaglia contro le guardie imperiali Jean verr\u00e0 risparmiata, mentre in caso contrario verr\u00e0 uccisa. Durante la battaglia, proprio quando gli X-Men sembrano avere la peggio, Jean si trasforma temporaneamente in Fenice Nera e cos\u00ec, resasi conto di quanto sia pericolosa, una volta tornata normale si fa volontariamente colpire da un raggio sparato da una navicella Shi'ar, morendo. In quel momento Fenice esce da Jean, rivelando di esserle entrata in corpo per poter proteggere il cristallo M'kraan, finendo per\u00f2 per impazzire. A quel punto gli X-Men decidono di offrire parte del loro spirito vitale perch\u00e9 Jean torni in vita, e cos\u00ec la loro amica resuscita e il gruppo pu\u00f2 fare ritorno a casa, senza doversi pi\u00f9 preoccupare di Fenice.\nBasato su: \"X-Men\" serie 1 n. 137 (\"Gli incredibili X-Men\" nn. 17, 18 e 19)\n\"Uomo Ghiaccio\".\nUn mutante con poteri legati al ghiaccio attacca il magazzino federale Kirby Glen, e Cerebro identifica il suddetto: si tratta di Bobby Drake, alias Uomo Ghiaccio, un ex membro degli X-Men, molto difficile da gestire, che ha lasciato il gruppo dopo che Lorna Dane, la ragazza di cui \u00e8 innamorato, ha rischiato di morire durante una loro missione. Xavier, Ciclope, Bestia e Wolverine riescono a catturare Uomo Ghiaccio e lo tengono alla scuola di Xavier. Qui rivela a Bestia di essere andato a Kirby Glen poich\u00e9 un giorno ha trovato l'abitazione di Lorna sottosopra e senza la suddetta, vedendo per\u00f2 un foglio di carta con scritto il nome del luogo, e credendo perci\u00f2 che lei fosse stata rapita e portata l\u00ec. Jubilee, venuta a conoscenza della storia, lo libera, e poi i due vanno alla base per capire dove sia la ragazza. I due vengono poi raggiunti da Xavier, Ciclope, Wolverine e Bestia, per poi scoprire che in realt\u00e0 Lorna ha solo finto di essere stata rapita, mentre in realt\u00e0 era entrata a far parte di un altro gruppo di mutanti, gli X-Factor, e aveva cominciato ad avere una relazione amorosa con uno de membri, Havok. Parecchio gi\u00f9 di morale per l'accaduto, Uomo Ghiaccio saluta gli X-Men e se ne va.\n\"Padre e figlio\".\nLa nave spaziale dei Predoni Stellari giunge sulla Terra, venendo per\u00f2 inseguita dal comandante Shi'ar Raknar. Ciclope e Tempesta incontrano cos\u00ec Corsaro, per scoprire che questi \u00e8 in realt\u00e0 il padre di Ciclope. Il suddetto credeva infatti che i suoi genitori fossero morti in un incidente in aereo, ma sono in realt\u00e0 stati rapiti da D'ken, che in seguito a fatto uccidere la madre. Il padre \u00e8 invece sopravvissuto diventando Corsaro. Quest'ultimo \u00e8 tuttavia accusato di aver liberato la Shi'ar Jandra con lo scopo che le rivelasse la posizione di un tesoro, e quando Ciclope scopre tale accusa decide di consegnare suo padre agli Shi'ar. L'x-man scopre tuttavia che in realt\u00e0 lo stesso Raknar ha intenzione di uccidere Jandra, e che Corsaro ha soltanto tentato di aiutarla e, scoperto ci\u00f2, libera suo padre. Corsaro decide cos\u00ec di tornare nello spazio, ma suo figlio lo convince a rimanere sulla Terra per qualche ora.\nBasato su: \"The Uncanny X-Men\" serie 1 nn. 154 e 155 (\"L'Uomo Ragno\" serie 3 nn. 40, 41 e 42)\n\"Fenomeno ritorna\".\nFenomeno ha acquisito la sua forza grazie a un cristallo mistico, ma quando il suddetto viene ritrovato da un altro uomo, il suddetto ne acquisisce i poteri, mentre Fenomeno perde i suoi, e poco dopo rimane gravemente ferito. Xavier, essendo il suo fratellastro, \u00e8 deciso a salvarlo e ordina agli X-Men di ritrovare il cristallo e questi, seppur riluttanti, partono alla ricerca del suddetto, ritrovandolo. Dopo averlo dato a Fenomeno, questo riacquista i suoi poteri e scaglia il cristallo nello spazio cos\u00ec che non possa essere preso da nessun altro. Pur odiando ancora Xavier, Fenomeno decide di andarsene senza combattere, in segno di ringraziamento.\n\"Uno strano mutante\".\nMentre sono in vacanza sulle Alpi tedesche, Gambit, Rogue e Wolverine vengono a sapere che nei pressi di un villaggio non molto distante sembra si aggiri un demonio. Indagando, vengono soccorsi da un gruppo di monaci dopo essere rimasti vittime di una valanga, e qui scoprono che il succitato demone \u00e8 in realt\u00e0 un mutante, Nightcrawler, che tuttavia, per motivi misteriosi, ha avuto un aspetto ben poco umano sin da appena nato. Nightcrawler \u00e8 anch'esso un monaco, ma la sua presenza \u00e8 tenuta segreta ai pi\u00f9 ma, quando Reinhart, un altro monaco, si rende conto del fatto che sia lui il famigerato demone, rende pubblica la notizia, scatenando una sommossa popolare che culmina con un grosso incendio scatenato al monastero. Dopo l'accaduto, Reinhart si pente di ci\u00f2 che ha fatto, e anche il popolo comincia a capire che Nightcrawler non \u00e8 terribile come sembrava, perci\u00f2, anche se il monastero \u00e8 stato distrutto, la situazione ha portato i suoi vantaggi. I tre X-Men vanno poi a Parigi, dove Wolverine comincia ad andare in chiesa, dimostrando di avere acquisito fede in Dio, nonostante ritenesse di averla persa.\n\"Arma X, bugie e videotape\".\nWolverine riceve una busta con delle foto che gli rievocano ricordi confusi. Decide quindi di seguire delle coordinate presenti su una delle foto, venendo seguito da Bestia, ritrovandosi in Canad\u00e0. Qui incontra Sabretooth, anche lui richiamato sul luogo, e i due incontrano Volpe d'Argento e Maverick, due loro ex colleghi. I quattro, grazie all\u2019aiuto di Bestia, hanno modo di guardare alcuni video che rivelano che loro sono stati le cavie di un esperimento atto a modificare i loro ricordi e che, per questo motivo, molti dei fatti che loro ricordano come parte della loro vita non sono in realt\u00e0 mai accaduti. I quattro finiscono poi inavvertitamente per risvegliare il robot Talos, programmato per modificare loro nuovamente la memoria in caso scoprissero la verit\u00e0, ma riescono a distruggerlo. Successivamente il gruppo si divide.\nBasato su: \"Wolverine\" serie 2 nn. 48, 49 e 50 (\"Wolverine\" nn. 43 e 44)"}
{"id": "9153503", "revid": "1305887", "url": "https://it.wikipedia.org/wiki?curid=9153503", "title": "Episodi di Insuperabili X-Men (quarta stagione)", "text": "La quarta stagione di \"Insuperabili X-Men\", composta da 17 episodi, \u00e8 andata in onda negli Stati Uniti dal 1995 al 1996 su Fox Kids, mentre in Italia \u00e8 stata inizialmente trasmessa su Canale 5.\nInizialmente avrebbero dovuto far parte di questa stagione anche gli episodi \"Fenomeno ritorna\", \"Uno strano mutante\" e \"Arma X, bugie e videotape\", che per\u00f2 sono invece stati trasmessi come parte della stagione precedente.\n\"Il valore di un singolo uomo - Prima parte\".\nUn uomo proveniente dal futuro di nome Fitzroy \u00e8 tornato indietro nel tempo, l'11 maggio 1959, e in tal giorno ha assassinato Xavier. Questo a portato ha tremende catastrofi in futuro, cos\u00ec Alfiere, assieme a una donna di nome Shard, torna negli anni '90, vedendo che, a seguito del cambiamento temporale, \u00e8 gi\u00e0 in atto una guerra. I due incontrano Wolverine e Tempesta, che in questa realt\u00e0 alternativa sono sposati tra di loro, e combattono sotto il comando di Magneto. Alfiere e Shard spiegano loro la situazione, e i quattro tornano quindi all'11 maggio 1959, ma non riescono a impedire l'omicidio.\n\"Il valore di un singolo uomo - Seconda parte\".\nWolverine, Tempesta, Alfiere e Shard vanno nel futuro di questi ultimi due, per scoprire che per\u00f2 \u00e8 cambiato notevolmente. Qui Fitzroy, che nel suo piano di uccidere Xavier era d'accordo con Master Mold, viene tradito da quest'ultimo. Wolverine, Tempesta e Alfiere riescono poi a tornare all'11 maggio 1959 (lasciando tuttavia Shard, che si scopre essere la sorella di Alfiere, nel futuro, non avendo avuto il tempo di liberarsi dai nemici) e, mostrando a Fitzroy un video del lui stesso del futuro che lo avverte del tradimento di Master Mold, lo convincono a non fare del male a Xavier, salvando cos\u00ec il mondo da catastrofi future.\n\"Prova di coraggio\".\nDopo essere rimasto del tempo all'isola di Muir con Moira per riprendersi da ci\u00f2 che gli era accaduto, Morph torna dagli X-Men. Durante la sua prima missione ha tuttavia a che fare con le Sentinelle, che si scoprono essere ancora esistenti, e si rende conto di essere terrorizzato dalle suddette. La situazione peggiora quando alcune di esse rapiscono Xavier, Gyrich e Trask, e li portano dal loro capo, Master Mold, di cui ora rimane soltanto la testa. Gli X-Men seguono alcune coordinate trovate analizzando una sentinella, e le seguono sperando di poter trovare Xavier. Morph, che \u00e8 rimasto alla base, scopre tuttavia altre coordinate, quelle corrette, e decide di seguirle, pur essendo solo. Arriva cos\u00ec alla base di Master Mold, dove trova i tre uomini rapiti e gli X-Men, che ci sono arrivati seguendo alcune sentinelle. Morph riesce a sconfiggere Master Mold e a salvare i suoi amici ma, rendendosi conto di non essere ancora del tutto pronto a lottare con loro, decide di abbandonare il gruppo, almeno temporaneamente.\n\"Proteus - Prima parte\".\nDa anni Moira sta cercando di aiutare Kevin, soprannominato Proteus, un mutante in grado di alterare la realt\u00e0 e di prendere possesso dei corpi altrui, a controllare i propri poteri. Quando per\u00f2 sembra esserci riuscita, Proteus riesce a fuggire dal centro di ricerca di Moira che, preoccupata, chiede aiuto agli X-Men. Xavier, Bestia, Rogue e Wolverine arrivano dunque sul posto, ma Proteus riesce a fuggire dall'isola. Quando gli X-Men lo incontrano di nuovo, Moira rivela loro che il fuggitivo \u00e8 in realt\u00e0 suo figlio, avuto col suo ex marito Joe MacTaggert, dal quale ha divorziato. Kevin \u00e8 ora alla ricerca di suo padre.\n\"Proteus - Seconda parte\".\nJoe MacTaggert \u00e8 un importante uomo politico, e deve tenere un discorso in vista delle prossime elezioni, e perci\u00f2 \u00e8 preoccupato per quel che potrebbe fargli suo figlio. Gli X-Men si ritrovano cos\u00ec a doverlo proteggere da Proteus, non riuscendo tuttavia a evitare che il mutante interrompa suo padre proprio durante il discorso. Xavier riesce tuttavia a fermarlo, facendo s\u00ec che riesca a riconciliarsi con suo padre. Kevin torna poi all'isola di Muir, dove continua la sua riabilitazione.\n\"L'Asteroide M - Prima parte\".\nMagneto annuncia al mondo di aver costruito, assieme ad alcuni scienziati mutanti, l'Asteroide M, ovvero una base spaziale dove ha intenzione di vivere con tutti i mutanti terrestri che hanno intenzione di seguirlo, chiamandoli a raccolta. Xavier, Bestia e Gambit decidono di salire sull'Asteroide M per controllare la situazione sotto accordo col presidente Kelly che, sapendo che Magneto ha piazzato nella base spaziale dei missili difensivi, teme che li usi per attaccare la Terra. Magneto trasporta i mutanti sull'Asteroide M utilizzando i propri poteri, finendo tuttavia per indebolirsi, necessitando perci\u00f2 dell'aiuto di Fabian Cortez, un mutante che nutre molto rispetto per Magneto e che ha il potere di curarlo all'istante. Tuttavia, Cortez si rende conto che Magneto ha intenzione di isolarsi dai normali esseri umani senza far loro del male, mentre lui cerca vendetta. Dopo aver lanciato, senza farsi vedere, un razzo sulla Terra come provocazione, rivela a Magneto che senza la sua cura finirebbe per scomparire, non riuscendo a tenere insieme nemmeno le sue molecole. Successivamente Cortez lancia Magneto in orbita, facendo ricadere la colpa sugli X-Men.\nBasato su: \"\" serie 2 nn. 1 e 2 (in Italia \"Gli incredibili X-Men\" n. 50)\n\"L'Asteroide M - Seconda parte\".\nA seguito di una sommossa, Xavier e Bestia riescono a tornare sulla Terra, non riuscendo tuttavia a portare con loro Gambit, che viene trattenuto alla base spaziale. Dopo aver utilizzato la tecnologia Shi'ar sui loro velivoli, Bestia riesce a raggiungere l'Asteroide M assieme a Xavier, Rogue e Wolverine e, facendosi aiutare da Amelia, una vecchia fiamma di Xavier, riescono a provare la colpevolezza di Cortez, che tuttavia lancia i missili sulla Terra. Magneto \u00e8 tuttavia riuscito a sopravvivere, in quanto \u00e8 finito all'interno dell'atmosfera terrestre e, tramite i propri superpoteri, riesce a salvare la Terra dai missili. L'Asteroide M viene fatto evacuare e successivamente si schianta nell'oceano come una meteora. Cortez viene poi messo in salvo da Apocalisse.\nBasato su: \"X-Men\" serie 2 n. 3 (\"Gli incredibili X-Men\" n. 50)\n\"Al di l\u00e0 del bene e del male - Prima parte - La fine del tempo\".\nNell'anno 3999, Apocalisse ruba a Cable il suo dispositivo di dislocamento temporale, divenendo cos\u00ec in grado di viaggiare nel tempo. Alfiere, di ritorno dal viaggio che l'ha portato nel 1959, finisce col rimanere intrappolato nell'asse del tempo. Qui Alfiere \u00e8 in grado di vedere ci\u00f2 che accade agli X-Men, e scopre cos\u00ec che negli anni '90, dopo che Ciclope e Jean si sono finalmente sposati, quest'ultima viene rapita da Sinistro e i suoi uomini. Shard viaggia nel passato andando dagli X-Men poco dopo il rapimento per cercare suo fratello, ma Sinistro appare nuovamente e tenta, senza successo, di rapire Xavier. Sinistro sta tuttavia agendo sotto ordine di Apocalisse.\n\"Al di l\u00e0 del bene e del male - Seconda parte - La promessa di Apocalisse\".\nDopo che Apocalisse rapisce la Shi'ar Oracolo, Xavier si rende conto del fatto che il suo piano sia probabilmente quello di rapire dei telepati, cos\u00ec gli X-Men utilizzano Cerebro per localizzarne altri. Notano cos\u00ec la presenza della mutante Psylocke, e vanno da lei insieme ad Arcangelo, venendo cos\u00ec attaccati da Sabretooth, Mystica e Magneto, che si sono alleati ad Apocalisse (l'ultimo dei tre ha accettato l'alleanza in quanto Apocalisse gli ha promesso di far resuscitare la sua defunta moglie in caso di successo), che riescono a rapire la mutante. Sabretooth viene tuttavia catturato dagli X-Men.\n\"Al di l\u00e0 del bene e del male - Terza parte - La Camera di Lazzaro\".\nNel 3999 Cable riesce a viaggiare con una macchina del tempo segreta arrivando negli anni '90, dove spiega agli X-Men che Apocalisse, per poter vivere in eterno, ha bisogno di rigenerarsi ogni cento anni nella cosiddetta \"Camera di Lazzaro\", che si trova in una piramide in Egitto. Il gruppo decide quindi di viaggiare nel tempo subito dopo la creazione della Camera di Lazzaro e distruggerla allora, cos\u00ec che Apocalisse non possa pi\u00f9 rigenerarsi. Tuttavia, arrivati sul posto, subiscono un attacco dallo stesso Apocalisse e da Mystica. I due riescono cos\u00ec a rapire Xavier.\n\"Al di l\u00e0 del bene e del male - Quarta parte - L'inizio della fine\".\nOra che ha rapito numerosi telepati e li ha portato nell'asse del tempo, il piano di Apocalisse \u00e8 di utilizzare il loro potere per distruggere il tempo e poter ricreare un nuovo mondo. Magneto e Mystica, che avevano piani ben diversi, gli si rivoltano contro, ritrovandosi a dover affrontare lui, Sinistro e i suoi uomini. Proprio quando Apocalisse sembra riuscire nel suo intento, Alfiere libera i telepati, rovinando il piano del nemico. I telepati, ora liberi, riescono a ristrutturare il tempo e, dato che Cable, Arcangelo e gli X-Men sono riusciti a distruggere la Camera di Lazzaro, Apocalisse \u00e8 ora sconfitto. Ognuno torna poi al proprio tempo di appartenenza.\n\"Buon Natale con i Morlocks\".\n\u00c8 la vigilia di Natale, e Jubilee, Tempesta e Wolverine vanno a fare compere in un centro commerciale. Quando i tre escono fermano due morlock che stavano derubando un'ambulanza. I due spiegano di averlo fatto per aiutare uno di loro, Leech, che era gravemente malato e che non aveva subito le cure adatte in quanto in ospedale i medici hanno avuto grossi problemi per via dei suoi poteri mutanti. I tre x-men decidono di aiutarli (anche perch\u00e9 Tempesta \u00e8 di fatto il loro capo, nonostante Callisto ne faccia le veci in sua assenza) e, nel loro rifugio, Wolverine si rende conto che Leech \u00e8 in condizioni talmente gravi che spostarlo potrebbe provocarne la morte, e sono perci\u00f2 costretti a curarlo l\u00ec. Dati i suoi poteri rigeneranti, Tempesta chiede a Wolverine se, tramite una trasfusione di sangue, non potrebbe aiutare Leech. Nonostante un'iniziale titubanza dovuta alle poche speranze di successo, Wolverine accetta, riuscendo a salvarlo. Successivamente Tempesta nomina ufficialmente Callisto nuovo capo dei Morlock, e quest'ultima invita gli X-Men presenti a passare la cena di Natale con loro.\nNota: questo episodio pu\u00f2 essere considerato uno speciale natalizio.\n\"Il loto e l'acciaio\".\nMentre sta andando in auto, Wolverine viene sorpassato da un ragazzo e, avendo un attacco di rabbia, finisce con rischiare di ucciderlo e per poco non ferisce Jubilee, che era insieme a lui. Ci\u00f2 fa preoccupare parecchio Wolverine, che decide di lasciare gli X-Men e tornare in Giappone, dove era gi\u00e0 stato in passato. L\u00ec incontra un suo vecchio amico, il maestro Oku, e gli d\u00e0 una mano nel costruire un tempio, ma il paese in cui vive Oku \u00e8 tuttavia minacciato dal misterioso Silver Samurai, un uomo mascherato e molto pericoloso. Wolverine, essendo andato l\u00e0 proprio per non usare pi\u00f9 la violenza, non reagisce ma, dopo un po', si rende conto che la sua vera forza consiste proprio negli scontri corpo a corpo, e perci\u00f2 comincia a lottare contro Silver Samurai, sconfiggendolo piuttosto facilmente. Decide poi di tornare dagli X-Men.\n\"Un amore impossibile\".\nRogue torna in contatto con Cody, il suo primo ragazzo col quale non ha potuto avere una buona relazione avendolo fatto finire in coma dopo averlo baciato. Quando i due si incontrano, Rogue scopre con sorpresa di poterlo toccare senza conseguenze, cosa dovuta in realt\u00e0 al fatto che fosse stata cosparsa di spore da un alieno. Questo fa tuttavia cominciare una reazione che trasforma lei \u00e8 Cody fisicamente simili a tali alieni, che erano in realt\u00e0 d'accordo con quest'ultimo, che riteneva che questo fosse l'unico modo per cui loro due potessero vivere insieme. Quando tutti gli X-Men raggiungono il deserto in cui si trovano gli alieni, Wolverine fa assorbire a Rogue i suoi poteri rigeneranti, che la fatto tornare normale, e successivamente Xavier riesce a sconfiggere gli alieni facendosi aiutare da Acanti, l'enorme essere da loro schiavizzato e che utilizzano a mo' di astronave. Rogue e gli X-Men sono salvi, mentre Cody, ormai trasformato e privo di coscienza umana, se ne va nello spazio coi suoi simili.\n\"Avventura sull'Altipiano del Teschio\".\nCiclope va all'Altopiano del Teschio, il luogo dove si doveva trovare col dottor Taylor Prescott, un uomo che conosce da quando era bambino e che, sin da allora, \u00e8 sempre stato a favore dell'inserimento dei mutanti nella societ\u00e0. Arrivato sul luogo nota per\u00f2 che tutti gli abitanti sembrano impauriti da lui, e nessuno sembra sapere dove si trovi Prescott. Ci\u00f2 \u00e8 dovuto al fatto che il luogo \u00e8 costretto a subire la tirannia di Solarr, un mutante che, scoperta la presenza di una miniera d'oro nel luogo, ha cominciato a governarlo come un despota, rinchiudendo Prescott in una caverna in quanto era l'unico a dimostrarsi intenzionato a reagire. Ciclope riesce tuttavia a far nascere una rivolta tra gli abitanti, riuscendo a far cos\u00ec arrestare Solarr e i suoi scagnozzi. L'x-man incontra poi il dottor Prescott.\nNota: Il luogo in cui Ciclope va per trovare il dottor Prescott viene chiamato Altipiano del Teschio nel titolo, ma nell'episodio in s\u00e9 viene invece chiamato Altopiano del Teschio.\n\"Incubo pericoloso\".\nXavier ha degli strani incubi, dopo i quali finisce con l'avere un collasso, senza che gli X-Men riescano a spiegarsi il motivo. Xavier si rende allora conto di essere stato attaccato dal Re delle Ombre, che riesce a impossessarsi del suo corpo. Tuttavia Xavier, aiutato da Jean, riesce a sconfiggere il Re delle Ombre dopo una battaglia psichica.\n\"Legami di famiglia\".\nI mutanti gemelli Scarlet e Quicksilver si recano sul Monte Wundagore per cercare informazioni sui loro veri genitori, dopo aver scoperto di essere stati adottati. L\u00ec trovano una comunit\u00e0 di esseri, incroci tra esseri umani e altri animali, dove Bova, colei che in passato li ha portati dai loro genitori adottivi, racconta che la loro vera madre fosse morta dopo essere stata terrorizzata da Magneto. I due decidono di aiutare gli abitanti di Wundagore a rapire tale mutante, solo per scoprire che il capo del luogo aveva sin da subito intenzione di utilizzare il DNA suo e dei gemelli per creare degli esseri ancora pi\u00f9 potenti degli abitanti di Wundagore, di cui lui \u00e8 l'artefice. Il suddetto rivela inoltre che Scarlet e Quicksilver sono in realt\u00e0 i figli dello stesso Magneto, e che la sua defunta moglie Magda era la madre dei due. Magneto, aiutato dagli X-Men, riesce a mettere in fuga il capo di Wundagore e a porre fine alla comunit\u00e0, ma i gemelli decidono di non perdonarlo per averli abbandonati, nonostante lui non avesse mai saputo prima di allora della loro esistenza."}
{"id": "9153504", "revid": "1305887", "url": "https://it.wikipedia.org/wiki?curid=9153504", "title": "Episodi di Insuperabili X-Men (quinta stagione)", "text": "La quinta stagione di \"Insuperabili X-Men\" \u00e8 andata in onda negli Stati Uniti dal 1996 al 1997 su Fox Kids ed \u00e8 composta da 14 episodi.\nInizialmente gli episodi \"Pericolo negli abissi\", \"Solitudine\" e \"Longshot\" avrebbero dovuto far parte della terza stagione (il secondo \u00e8 infatti ambientato tra la \"Saga di Fenice\" e la \"Saga di Fenice Nera\"), ma la loro uscita \u00e8 stata posticipata a questa stagione. Questo ha fatto s\u00ec che nel frattempo \"Solitudine\" venisse realizzato una seconda volta con delle nuove animazioni e, infatti, tal episodio esiste in due versioni con animazione del tutto diverse l'una dall'altra.\n\"L'invasione della Falange - Prima parte\".\nLa Terra viene invasa dalla Falange, una creatura aliena che pu\u00f2 assorbire gli oggetti e i corpi umani, ma non quelli mutanti. Non riuscendo perci\u00f2 ad assorbire gli X-Men, decide di rapirli. Bestia riesce tuttavia a salvarsi, essendo stato avvisato da Warlock, un alieno della stessa specie della Falange, che spiega all'X-man di essere fuggito dal suo pianeta con una sua amica per evitare di doversi unire alla succitata Falange, attirandola per\u00f2 a s\u00e9. Bestia e Warlock sono intenzionati a risolvere la situazione per evitare che l'alieno conquisti il pianeta, e perci\u00f2 si fanno aiutare da Forge (capo degli X-Factor) e da Sinistro (nonostante quest'ultimo fosse un rivale degli X-Men). Il gruppo si rende tuttavia presto conto che la Terra sembra essere spacciata.\n\"L'invasione della Falange - Seconda parte\".\nLa Falange riesce a trovare un modo per assorbire anche i mutanti, cosa che tuttavia non funziona con Wolverine, per via del suo fattore rigenerante. Intanto Bestia, Warlock, Forge e Sinistro vanno all'isola di Muir, dove Moira riesce a creare una sostanza che dovrebbe riuscire a fermare la Falange nel caso venisse inserita nel suo nucleo, che si trova all'interno dell'Empire State Building. L'isola viene tuttavia attaccata dalla Falange, che riesce anche a catturare Moira, e il gruppo, assieme ad Amelia (la donna che aveva avuto in passato una relazione con Xavier), chiede aiuto a Magneto. Il gruppo riesce cos\u00ec a raggiungere l'Empire State Building e a sconfiggere la Falange. Warlock e la sua amica, ora libera, decidono poi di tornare nel loro pianeta per poterlo salvare, piuttosto che scappare nuovamente.\n\"Pericolo negli abissi\".\nOmega Red viene scongelato e assoldato per recuperare un sottomarino nucleare sovietico. Lui accetta, pretendendo per\u00f2 che Wolverine e Tempesta vengano con lui. I tre cos\u00ec si immergono ed entrano nel sottomarino, dove Omega Red rivela di non avere intenzione di stare ai patti: il suo obiettivo infatti \u00e8 di usare le bombe contenute nel sottomarino per radere al suolo le quindici citt\u00e0 pi\u00f9 grandi al mondo. Wolverine e Tempesta sono in pericolo di vita, dato che l'aria all'interno del sottomarino \u00e8 tossica ma, grazie all'aiuto di Rogue e Bestia, che li avevano seguiti per via aerea, i due x-men vengono salvati, mentre Omega Red sprofonda negli abissi dell'oceano all'interno del sottomarino.\n\"Solitudine\".\nQuest'episodio \u00e8 ambientato nel periodo in cui gli X-Men temevano che Jean fosse morta a seguito della \"Saga di Fenice\".\nCiclope, troppo sconsolato per la perdita di Jean, decide di abbandonare gli X-Men e di tornare all'orfanotrofio nel quale \u00e8 cresciuto. L\u00ec incontra la sua amica Sarah, che ora dirige il luogo, e lei gli spiega che il ricco Zebediah Killgrave ha adottato quattro ragazzi mutanti che alloggiavano all'orfanotrofio. Ciclope riesce tuttavia a capire che in realt\u00e0 Killgrave ha intenzione di ipnotizzare i quattro ragazzi tramite dei superpoteri, e di far s\u00ec che compiano azioni criminali. Killgrave si rende conto del fatto che Ciclope lo abbia scoperto e, dopo essere salito su un elicottero, comincia a sparargli. Ciclope riesce a sconfiggerlo, e il tutto viene mandato in onda in televisione, rivelando la verit\u00e0 su Killgrave. Dopo l'accaduto, Ciclope torna dagli X-Men, dove Cerebro d\u00e0 una sorprendente notizia al gruppo: Jean \u00e8 ancora viva.\nNota: di questo episodio esistono due versioni con animazione del tutto diverse l'una dall'altra.\n\"Longshot\".\nDopo essersi rivoltato contro Mojo, Longshot, fugge dal suo mondo, venendo trasportato sulla Terra. Mojo decide di seguirlo, arrivando anche lui in tal pianeta (che decide di ribattezzare \"Terrorland\"). Dopo aver rapito Jubilee, Mojo fa sfidare gli X-Men e Longshot contro alcuni suoi uomini, trasmettendo il tutto nel suo mondo, ma Rogue riesce ugualmente a liberare Jubilee. A seguito di ci\u00f2, gli ascolti della battaglia calano drasticamente e, quando Longshot \u00e8 vicino al riuscire a uccidere Mojo, quest'ultimo interrompe la sfida, decidendo di fare ritorno al suo mondo. Longshot lo segue, dovendo continuare la rivolta.\n\"Legami di sangue\".\nGraydon Creed, dopo essere andato in prigione, viene scarcerato, ed \u00e8 intenzionato a tornare a essere il capo degli Amici dell'Umanit\u00e0. Tuttavia i membri del consiglio del gruppo non lo accettano essendo figlio di Sabretooth, un mutante. Oltre a ci\u00f2, i suddetti hanno scoperto che altri suoi parenti sono mutanti, infatti sua madre \u00e8 Mystica, mentre Nightcrawler, che \u00e8 anche lui figlio della suddetta, \u00e8 il suo fratellastro. Creed, sconvolto e disperato, promette cos\u00ec di catturare e uccidere i due, riuscendo ad attirarli a s\u00e9. Nightcrawler si era tuttavia fatto accompagnare da Wolverine Rogue e Jubilee e, quando Creed lo cattura, riesce a liberarsi teletrasportandosi. Anche Mystica si libera e, mentre Creed li insegue, la mutante spiega a Nightcrawler che suo padre era un conte austriaco, al quale aveva sempre nascosto il fatto di essere una mutante. Tuttavia, alla nascita di Nightcrawler, visto il suo aspetto palesemente mutante, la verit\u00e0 \u00e8 venuta a galla. Lei \u00e8 quindi fuggita e ha abbandonato il figlio poich\u00e9 gli era d'intralcio, seppur a malincuore. Nonostante l'accaduto, Nightcrawler \u00e8 intenzionato a perdonarla e Mystica, toccata da ci\u00f2, salva la vita a suo figlio facendogli da scudo quando Creed tenta di sparargli. Nightcrawler riesce a fuggire, ma teme per l'incolumit\u00e0 della madre, che a sua insaputa \u00e8 riuscita a sopravvivere. Visto il suo fallimento, i membri del consiglio puniscono Creed portandolo da suo padre.\n\"La tempesta - Prima parte\".\nArkon, guerriero proveniente dal pianeta Polemachus, giunge sulla Terra per chiedere a Tempesta di aiutare il suo mondo, che sta affrontando un enorme cataclisma. Arkon porta cos\u00ec Tempesta sul suo pianeta contro la sua volont\u00e0, ma lei accetta ugualmente di aiutarlo, nonostante il suo modo di fare poco gentile. Wolverine, Jubilee, Ciclope e Bestia riescono a raggiungerla, e proprio allora lei riesce, coi suoi poteri, a salvare il pianeta. Tempesta \u00e8 pronta a tornare sulla Terra, ma Arkon le chiede di diventare sua moglie e governare come imperatrice su Polemachus. Tempesta, inaspettatamente, accetta, con enorme stupore degli altri X-men.\n\"La tempesta - Seconda parte\".\nAlcuni scienziati scoprono che il cataclisma di Polemachus si sarebbe risolto semplicemente spegnendo il trasmettitore di una centrale di energia, ma ad Arkon ci\u00f2 non sembra interessare. Infatti lui, pur tenendolo nascosto a Tempesta (che deve sposare a breve) \u00e8 in realt\u00e0 un tiranno che ha schiavizzato diversi sudditi suoi e dei corpi celesti vicini. Ciclope, Wolverine e Bestia se ne rendono conto, si alleano con un gruppo di ribelli e irrompono durante la cerimonia di nozze. Qui Tempesta viene messa al corrente della verit\u00e0 su Arkon, e decide di lasciarlo. Gli X-men tornano quindi sulla Terra, ma prima Tempesta distrugge il trasmettitore della centrale di energia.\n\"La fiaba di Jubilee\".\nMentre Xavier, Wolverine e Gambit vanno a un incontro col presidente, Jubilee si ritrova costretta ad accompagnare alcuni bambini in una caverna. I suddetti rimangono tuttavia intrappolati al suo interno dopo che alcune rocce chiudono i passaggi per uscire, cos\u00ec Jubilee contatta gli X-Men perch\u00e9 li aiutino e, mentre li aspetta, racconta ai bambini una fiaba da lei inventata, dove i personaggi sono molto simili a personaggi da lei incontrati in passato. Gli X-Men giungono poi in loro soccorso.\nNota: il modo in cui \u00e8 strutturato questo episodio \u00e8 molto simile alla storia presente in \"The Uncanny X-Men\" serie 1 n. 153 (in Italia \"L'Uomo Ragno\" serie 3 nn. 39 e 40), tuttavia in tale fumetto la storia veniva narrata non da Jubilee ma da Kitty Pryde e in un'occasione completamente diversa. Anche la fiaba in s\u00e9 era assai differente, essendo una sorta di parodia dei racconti delle \"Mille e una notte\", mentre quella nell'episodio \u00e8 pi\u00f9 simile a una fiaba medievale europea.\n\"Il quinto cavaliere\".\nAnche se Apocalisse \u00e8 stato sconfitto, la sua anima non \u00e8 completamente scomparsa ed \u00e8 intenzionato a tornare sulla Terra grazie all'aiuto di Fabian Cortez. Per fare ci\u00f2 gli serve tuttavia un giovane mutante a cui prendere il corpo. Dato che Bestia e Jubilee si trovano nelle vicinanze di un tempio dedicato ad Apocalisse, i Hounds, dei mutanti resi potenti dai poteri di Cortez, riconoscono in Jubilee un candidato perfetto. Uno dei Hounds, Calibano era per\u00f2 un amico di Jubilee, essendo stato uno dei Morlock e, grazie al suo aiuto e a quello di Bestia, la ragazza viene liberata. Il tempio viene distrutto, ma Apocalisse riesce a resuscitare prendendo il corpo di Cortez.\n\"Vecchi soldati\".\nWolverine si ricorda di quando, durante la seconda guerra mondiale, si \u00e8 alleato con Capitan America per liberare lo scienziato Andre Cocteau dai nazisti, comandati da Teschio Rosso. Nonostante Wolverine e Capitan America fossero riusciti a raggiungere Cocteau e a distruggere il laboratorio nel quale si trovava, lo scienziato non ha voluto seguirli, dopo aver inoltre avvertito i nemici della loro presenza quando sono arrivati. Solo diversi decenni pi\u00f9 tardi, dopo la morte di Cocteau, Wolverine scopre che il motivo del tradimento \u00e8 che lo scienziato ha utilizzato questo stratagemma per convincere i nazisti di essere dalla loro parte, quando in realt\u00e0 era dalla parte dei loro avversari, potendo cos\u00ec agire segretamente come infiltrato.\nBasato su: \"The Uncanny X-Men\" serie 1 n. 268 (\"Gli incredibili X-Men\" n. 45)\n\"Progetto segreto\".\nBestia scopre che un ragazzo, Samuel \"Sam\" Guthrie, ha dimostrato di avere poteri mutanti, ma nonostante ci\u00f2 \u00e8 mal visto dai suoi compaesani. Rogue decide di andare da Sam per vedere la situazione, e cos\u00ec scopre che il ragazzo ha ricevuto da un certo Kirkland la proposta di entrare a far parte di un gruppo governativo formato da mutanti. Gli X-Men scoprono per\u00f2 che Kirkland \u00e8 in realt\u00e0 intenzionato a utilizzare i suoi poteri per scopi personali, e infatti il suddetto decide perci\u00f2 di attaccare il villaggio dove vive Sam, ma il ragazzo riesce a fermarlo. Successivamente la famiglia di Sam decide di trasferirsi altrove.\n\"Sinistro\".\nNel XIX secolo il medico Nathaniel Essex, affascinato dalle scoperte di Charles Darwin, vuole riuscire a trovare un modo per far s\u00ec che gli esseri umani diventino pi\u00f9 potenti ed evoluti. Essex riesce, dopo diversi esperimenti, a creare una sostanza che fa s\u00ec che il suo corpo si rigeneri molto velocemente se ferito. Il medico decide cos\u00ec di provare le sue sostanze sui mutanti, che tuttavia tiene prigionieri contro la loro volont\u00e0. Dopo che i mutanti riescono a liberarsi grazie all'aiuto del medico James Xavier, quest'ultimo spiega la situazione al popolo, che cos\u00ec si scaglia contro Essex. Quest'ultimo riesce tuttavia a fuggire, continuando i suoi esperimenti. Essex comincia cos\u00ec a farsi chiamare Sinistro.\nNota: curiosamente in questo episodio gli X-Men risultano essere del tutto assenti. Solo Xavier, il loro mentore, fa una breve apparizione non parlata alla fine.\n\"Xavier addio\".\nDurante un dibattito televisivo, Henry Gyrich, che sospetta, a ragione, che Xavier sia un mutante, usa su di lui un marchingegno che fa andare momentaneamente fuori controllo i suoi poteri. Visto l'attacco su di lui, numerosi mutanti, comandati da Magneto, decidono di insorgere per rivendicare i loro diritti, volendo attaccare i normali esseri umani. Nel frattempo Xavier, che era gi\u00e0 malato, risulta essere svenuto e in fin di vita, e gli X-Men si rendono conto che l'unica cosa che potrebbe salvarlo sono le cure degli Shi'ar, ma l'unico che potrebbe mettersi in contatto con loro sarebbe lo stesso Xavier. Ciclope, Jean e Wolverine vanno poi da Magneto per tentare di fermarlo, ma l\u00ec Jean si rende conto che il suddetto, tramite i suoi poteri, potrebbe essere in grado di risvegliare momentaneamente Xavier, cos\u00ec da far s\u00ec che riesca a chiamare Lilandra. Magneto \u00e8 alquanto titubante, poich\u00e9 sa che cos\u00ec facendo dovrebbe abbandonare l'insurrezione, nonostante l'avesse attesa da moltissimi anni. Tuttavia, spronato dagli X-Men, accetta. Il gruppo di supereroi (raggiunti anche da Morph) e Magneto vedono cos\u00ec Xavier risvegliarsi, e il suddetto, credendo di avere i minuti contati, dice addio a tutti singolarmente e, dopodich\u00e9, sembra spirare. Proprio allora per\u00f2 arriva Lilandra, che annuncia di essere in grado di curarlo, ma per farlo deve portarlo con s\u00e9, e non \u00e8 perci\u00f2 sicura che possa pi\u00f9 fare ritorno sulla Terra. Cos\u00ec gli X-Men dicono addio al loro mentore."}
{"id": "9153505", "revid": "1305887", "url": "https://it.wikipedia.org/wiki?curid=9153505", "title": "Episodi di Spider-Man - L'Uomo Ragno (prima stagione)", "text": "La prima stagione di \"Spider-Man - L'Uomo Ragno\" \u00e8 andata in onda negli Stati Uniti dal 1994 al 1995 ed \u00e8 composta da 13 episodi.\nGli episodi di questa stagione sono stati adattati nei primi tredici numeri della serie a fumetti \"Spider-Man Adventures\".\n\"La notte della Lucertola\".\nCorre voce che Lizard, un'enorme lucertola umanoide, si aggiri per le fogne di New York e cos\u00ec J. Jonah Jameson, direttore del quotidiano \"Daily Bugle\", offre 1000 dollari di ricompensa a chi gli porti una foto del suddetto. Il fotografo Peter Parker, alias l'Uomo Ragno, decide di approfittarne e chiedere informazioni a Curt Conners, un suo professore universitario con cui ha lavorato e che \u00e8 esperto di rettili. Quando va da lui, per\u00f2, trova lo stesso Lizard e, convinto che abbia rapito Conners, lo segue. Il suddetto va a casa del professore, dove la moglie di quest'ultimo rivela all'Uomo Ragno che Lizard altri non \u00e8 che lo stesso Curt Conners, che ha subito tale mutazione dopo essersi sottoposto a un esperimento con l'intenzione di far ricrescere il suo braccio destro, che aveva perso in passato. Conners, ormai impazzito, va poi nelle fogne, dove ha intenzione di collegare a tutte le case un marchingegno che renderebbe tutti come lui, in modo da avere perci\u00f2 un fisico pi\u00f9 resistente e autorigenerante. L'Uomo Ragno riesce tuttavia a distruggere il macchinario e a far tornare Conners umano. In tutto ci\u00f2 Peter ha scattato delle fotografie nelle quali lotta contro Lizard, riuscendo cos\u00ec a guadagnare i 1000 dollari.\nBasato su: \"The Amazing Spider-Man\" serie 1 n. 6 (in Italia \"L'Uomo Ragno\" serie 1 n. 6)\nAdattato in: \"Spider-Man Adventures\" n. 2\n\"Vogliono uccidere l'Uomo Ragno\".\nA una festa di beneficenza a casa di Jameson, Flash Thompson, un conoscente di Peter, finge di essere l'Uomo Ragno, finendo cos\u00ec col venire catturato dalla Vedova Nera, un robot creato per acchiappare l'Uomo Ragno e progettato dall'inventore Spencer Smythe sotto ordine dell'industriale Norman Osborn, proprietario dell'azienda Oscorp, che a sua volta lavora per il criminale Kingpin. Il giornalista del Bugle Eddie Brock, d'accordo con Osborn, smaschera quindi il falso Uomo Ragno in diretta televisiva, finendo perci\u00f2 per fare una pessima figura e venendo quindi licenziato. Il vero Uomo Ragno decide di andare alla Oscorp, dove viene inseguito dalla Vedova Nera, che per\u00f2 riesce a distruggere. Ci\u00f2 causa per\u00f2 un'esplosione all'azienda quando Smythe si trovava ancora all'interno. Kingpin riesce cos\u00ec a convincere Alistair, il figlio di Smythe, a vendicarsi dell'Uomo Ragno per la morte del padre.\nBasato su: \"The Amazing Spider-Man\" serie 1 n. 25 (\"L'Uomo Ragno\" serie 1 n. 20). La sottotrama di Flash che si finge l'Uomo Ragno \u00e8 basata su \"The Amazing Spider-Man\" serie 1 n. 5 (\"L'Uomo Ragno\" serie 1 n. 5)\nAdattato in: \"Spider-Man Adventures\" n. 3\n\"La Vedova Nera\".\nAlistair, che ora lavora per Kingpin, ha progettato tre nuovi robot per catturare l'Uomo Ragno, tra cui una nuova Vedova Nera. Questi riescono a catturare con successo il supereroe e Jameson, e attacca alle loro braccia una bomba che dovrebbe esplodere dopo un'ora. L'Uomo Ragno riesce tuttavia a togliere la bomba dalle loro braccia, e grazie ad essa fa poi esplodere i robot.\nBasato su: \"The Amazing Spider-Man\" serie 1 n. 192 (\"Il settimanale dell'Uomo Ragno\" n. 16) e su \"The Amazing Spider-Man\" serie 1 n. 372 (\"L'Uomo Ragno\" serie 3 n. 154)\nAdattato in: \"Spider-Man Adventures\" n. 4\n\"Il Dottor Octopus\".\nDurante un appuntamento con Peter, Felicia Hardy, una sua vecchia conoscenza, viene rapita dal Dottor Octopus. Costui \u00e8 in realt\u00e0 il dottor Otto Octavius, un brillante scienziato che aveva chiesto dei finanziamenti alla famiglia di Felicia, richiesta che gli \u00e8 per\u00f2 stata rifiutata. Octavius si \u00e8 perci\u00f2 trovato costretto a lavorare in uno scantinato che, avendo ben poche protezioni, \u00e8 esploso. A seguito dello scoppie un gruppo di arti metallici con cui lavorava gli si \u00e8 saldato alla spina dorsale, e, in seguito a tale incidente, \u00e8 diventato malvagio. Il Dottor Octopus rapisce poi anche Jameson, richiedendo un grosso riscatto per liberarli. Quando il riscatto viene pagato, Octopus pretende tuttavia di ricevere altri soldi, ma a quel punto interviene l'Uomo Ragno, che libera i due e consegna il Dottor Octopus alla giustizia.\nBasato su: \"The Amazing Spider-Man\" serie 1 n. 3 (\"L'Uomo Ragno\" serie 1 n. 3)\nAdattato in: \"Spider-Man Adventures\" n. 7\n\"La Minaccia di Mysterio\".\nStando a diverse registrazioni video, l'Uomo Ragno risulta aver rapinato un museo. Il colpevole \u00e8 in realt\u00e0 Mysterio, un abile illusionista che sfrutta gli ologrammi. L'Uomo Ragno fa squadra con l'investigatrice Terri Lee, e si rende cos\u00ec conto che Mysterio \u00e8 in realt\u00e0 Quentin Beck, un uomo che aveva precedentemente fatto arrestare, e che ora cerca vendetta. L'Uomo Ragno tuttavia riesce a smascherare Beck.\nBasato su: \"The Amazing Spider-Man\" serie 1 n. 13 (\"L'Uomo Ragno\" serie 1 n. 11)\nAdattato in: \"Spider-Man Adventures\" n. 5\n\"Il pungiglione dello scorpione\".\nJameson assume un uomo di nome Gargan per investigare su Peter, in modo da scoprire come faccia a scattare cos\u00ec tante foto dell'Uomo Ragno. Visto l'insuccesso, Jameson, con lo scopo di sconfiggere una volta per tutte il supereroe, fa sottoporre Gargan a un esperimento dello scienziato Farley Stillwell, che unisce il suo DNA a quello di uno scorpione. Inizialmente lo Scorpione attacca l'Uomo Ragno e sembra avere la meglio su di lui, tuttavia, dopo essersi reso conto di essere diventato un mostro, decide di andare alla Oscorp e utilizzare dei macchinari radioattivi per tornare normale, anche se ci\u00f2 metterebbe in pericolo l'intera citt\u00e0. Jameson e l'Uomo Ragno sono perci\u00f2 costretti ad unire le forze per salvare la citt\u00e0, riuscendo cos\u00ec a sconfiggere lo Scorpione.\nBasato su: \"The Amazing Spider-Man\" serie 1 n. 20 (\"L'Uomo Ragno\" serie 1 n. 17)\nAdattato in: \"Spider-Man Adventures\" n. 2, che \u00e8 in realt\u00e0 stato pubblicato prima della trasmissione dell'episodio\nNota: l'episodio sembra essere ambientato prima de \"La Vedova Nera\", dato che Peter non pare conosca ancora Mary Jane. Perci\u00f2 talvolta questo episodio viene indicato come il secondo della serie.\n\"Kraven il Cacciatore\".\nPeter ha un colloquio con la dottoressa Mariah Crawford, ma la suddetta viene attaccata da un selvaggio noto come Kraven il Cacciatore, al secolo Sergei Kravinoff. Dopo che Peter, nei panni dell'Uomo Ragno, porta in salvo Mariah, lei gli spiega che in passato lei e Sergei erano innamorati ma, dopo che lui rimase ferito, lei gli ha versato un liquido che l'ha salvato, rendendolo per\u00f2 col tempo sin troppo selvaggio e violento. Ora la stava inseguendo in quando credeva che l'avesse tradito con un altro uomo. Mentre Mariah tenta di creare un antidoto per Kraven, quest'ultimo rapisce Robbie Robertson, un collega, nonch\u00e9 amico, di Peter, e lo nasconde allo zoo. L'Uomo Ragno riesce a salvare il suo amico ma Kraven finisce col dover affrontare dei leoni, che lo feriscono gravemente. Proprio allora per\u00f2 Mariah riesce a fargli ingerire l'antidoto che, oltre a salvarlo da quella situazione, lo fa tornare al suo stato mentale normale.\nBasato su: \"The Amazing Spider-Man\" serie 1 n. 15 (\"L'Uomo Ragno\" serie 1 n. 12)\nAdattato in: \"Spider-Man Adventures\" n. 6\n\"Il costume alieno - Prima parte\".\nIl figlio di Jameson e un altro astronauta tornano sulla Terra dopo una missione nello spazio, durante la quale \u00e8 stato recuperato un materiale alieno, il promezio X. Lo Shuttle su cui viaggiavano subisce tuttavia un incidente, schiantandosi sul ponte George Washington, e cos\u00ec Kingpin manda Rhino, un uomo corpulento vestito da rinoceronte, a rubare il promezio X. Rhino riesce nell'impresa, ma \u00e8 l'Uomo Ragno a venire accusato del furto, essendo presente sul luogo per aiutare gli astronauti. In quell'occasione il costume del supereroe si \u00e8 sporcato di una sostanza melmosa che Peter porta a casa e, dopo aver fatto un incubo, il suddetto si ritrova in strada con un nuovo costume da Uomo Ragno nero. Questo nuovo costume gli garantisce delle ragnatele infinite e una forza sovrumana, e pu\u00f2 inoltre trasformarsi in qualsiasi vestito lui voglia ma, di contro, lo ha anche reso pi\u00f9 aggressivo e cattivo, tanto che lui stesso comincia a preoccuparsi.\nBasato su: \"The Amazing Spider-Man\" serie 1 nn. 41, 43, 252 e 258 (\"L'Uomo Ragno\" serie 1 nn. 34 e 37 e serie 3 nn. 39 e 49)\nAdattato in: \"Spider-Man Adventures\" n. 8\n\"Il costume alieno - Seconda parte\".\nL'Uomo Ragno va da Conners per farsi spiegare di cosa sia fatto il suo costume nero, e lo scienziato scopre che si tratta in realt\u00e0 di un essere vivente alieno, un simbionte, che sta pian piano tentando di unirsi a lui. L'Uomo Ragno riesce poi a prendere il promezio X da Kingpin, ma il suddetto fa rapire il figlio di Jameson da Shocker, un uomo in grado di sparare raggi elettrici. L'Uomo Ragno riconsegna perci\u00f2 il promezio X al nemico il cambio della libert\u00e0 dell'astronauta, ritrovandosi per\u00f2 a dover affrontare Shocker e, dopo aver tentato di ucciderlo, si rende conto di quanto il costume nero lo stia alterando. Decide quindi di liberarsene allontanadolo da s\u00e9 usando il suono di una campana (dato che l'unico punto debole del simbionte sembrano essere i rumori forti), riuscendo cos\u00ec a separarsene. Il simbionte va tuttavia da Eddie Brock, che si trovava l\u00ec vicino, fondendosi con lui.\nBasato su: \"Web of Spider-Man\" serie 1 n. 1 (\"L'Uomo Ragno\" serie 3 n. 55; solo la scena finale)\nAdattato in: \"Spider-Man Adventures\" n. 9\n\"Il costume alieno - Terza parte\".\nEddie Brock e il simbionte sono ora un'unica creatura, che si fa chiamare Venom, e sta cercando l'Uomo Ragno per vendicarsi. Dopo dei lunghi inseguimenti per la citt\u00e0, il supereroe riesce a farlo avvicinare alla sonda spaziale John Jameson (cos\u00ec chiamata in onore dell'omonimo figlio di Jameson) e, per via del rumoroso suono della sonda, il simbionte si divide da Brock, e l'Uomo Ragno lo fa volare via con la sonda.\nBasato su: \"The Amazing Spider-Man\" serie 1 nn. 300 e 317 (\"L'Uomo Ragno\" serie 3 n. 91 e 106)\nAdattato in: \"Spider-Man Adventures\" n. 10\n\"Hobgoblin, il terribile - Prima parte\".\nDopo averlo dotato del Tornado, un congegno volante altamente tecnologico, Norman Osborn manda Hobgoblin, un misterioso uomo mascherato, a uccidere Wilson Fisk, alias Kingpin. Hobgoblin, dopo aver fallito, viene licenziato da Osborn e comincia a lavorare per lo stesso Kingpin, per il quale rapisce il figlio di Osborn, Harry. Kingpin propone cos\u00ec uno scambio a Osborn: suo figlio in cambio di tutte le sue invenzioni. Hobgoblin, in un atto di doppiogiochismo, torna a lavorare segretamente per Osborn, facendosi dare un nuovo Tornado ancora pi\u00f9 potente del precedente.\nAdattato in: \"Spider-Man Adventures\" n. 11\n\"Hobgoblin, il terribile - Seconda parte\".\nResosi conto del doppiogioco, Kingpin attacca Hobgoblin, ma quest'ultimo vince la battaglia, proclamandosi \"nuovo Kingpin\". Per questo motivo Fisk si ritrova a dover collaborare con Osborn per risolvere la situazione. Quest'ultimo fa quindi s\u00ec che l'Uomo Ragno si scontri con Hobgoblin, lo sconfigga e liberi suo figlio, mentre Kingpin si occupa di togliere ogni traccia che faccia ricondurre a lui. La situazione \u00e8 salva, ma Hobgoblin \u00e8 ancora in libert\u00e0 e l'Uomo Ragno non \u00e8 cosciente di quale sia la vera identit\u00e0 di Kingpin.\nBasato su: \"The Amazing Spider-Man\" serie 1 nn. 249, 250 e 251 (\"L'Uomo Ragno\" serie 3 nn. 37 e 38)\nAdattato in: \"Spider-Man Adventures\" n. 12\n\"Il giorno del Camaleonte\".\nL'organizzazione segreta S.H.I.E.L.D. \u00e8 sulle tracce del Camaleonte un criminale dotato di una particolare cintura che gli permette di assumere l'aspetto di qualunque persona di cui abbia in precedenza registrato i connotati. Il suo compito \u00e8 di impedire che venga firmato un trattato di pace e, per catturarlo, Nick Fury, il direttore dello S.H.I.E.L.D., chiede a Jameson di avvertirlo nel caso in cui sospetti che qualcuno dei suoi dipendenti sia il Camaleonte. Jameson va al ricevimento della firma del trattato assieme a Peter, che gli fa da fotografo e, dopo diversi scontri tra il Camaleonte e l'Uomo Ragno, il criminale si trasforma proprio in Peter. Tuttavia l'Uomo Ragno accorre in tempo per fermare il Camaleonte.\nBasato su: \"The Amazing Spider-Man\" serie 1 n. 1 (\"L'Uomo Ragno\" serie 1 n. 1)\nAdattato in: \"Spider-Man Adventures\" n. 13"}
{"id": "9153506", "revid": "1305887", "url": "https://it.wikipedia.org/wiki?curid=9153506", "title": "Episodi di Spider-Man - L'Uomo Ragno (seconda stagione)", "text": "La seconda stagione di \"Spider-Man - L'Uomo Ragno\" \u00e8 andata in onda negli Stati Uniti dal 1995 al 1996 ed \u00e8 composta da 14 episodi.\nIn inglese la stagione \u00e8 nota col titolo Neogenic Nightmare (letteralmente \"Incubo neogenico\") e i suoi episodi, diversamente da quelli della stagione precedente, sono tutti collegati da una sottotrama comune.\nGli episodi \"Ossessione neogenica\" e \"La vendetta del mutante\" costituiscono un intreccio narrativo con la serie animata \"Insuperabili X-Men\", ufficialmente ambientata nello stesso universo di \"Spider-Man - L'Uomo Ragno\".\nCuriosamente in italiano gli episodi dal quinto all'ottavo sono stati accomunati dall'unico titolo \"La vendetta del mutante\", nonostante il primo dei quattro episodi fosse quasi completamente slegato dai successivi, essendo invece il seguito diretto del precedente, \"Ossessione neogenica\".\n\"I Perfidi Sei\".\nPer via dei salvataggi dell'Uomo Ragno sul \"suo territorio\", Kingpin viene deriso dai suoi colleghi criminali, e perci\u00f2 decide di istituire il gruppo dei Perfidi Sei, composto dal Camaleonte, lo Scorpione, Mysterio, Shocker, Rhino e il Dottor Octopus. I sei danno parecchio filo da torcere all'Uomo Rango, soprattutto perch\u00e9 quest'ultimo ha dei problemi coi propri superpoteri, che svaniscono in continuazione, motivo per cui il supereroe decide di farsi fare delle analisi da Curt Connors. Successivamente il Dottor Octopus riesce ad attirare a s\u00e9 May, la zia di Peter, facendole credere che suo nipote sia stato ricoverato in una clinica, e lasciano a Peter un messaggio nel quale dicono di far s\u00ec che l'Uomo Ragno, con cui sospettano sia in contatto, vada da loro, nel caso in cui voglia rivedere sua zia sana e salva. Il supereroe arriva quindi a destinazione, dovendo affrontare i sei criminali.\nBasato su: \"The Amazing Spider-Man Annual\" serie 1 n. 1 (in Italia \"L'Uomo Ragno\" serie 1 n. 14)\n\"La battaglia dei Perfidi Sei\".\nI Perfidi Sei riescono a smascherare l'Uomo Ragno, tuttavia, dato che aveva perso i suoi poteri, credono semplicemente che Peter si sia travestito da Uomo Ragno non essendo riuscito a trovare quello vero. Dopo aver fatto andar via zia May dalla clinica, i criminali vanno sul tetto di un palazzo dove, secondo quanto dice Peter, lui incontrerebbe l'Uomo Ragno a mezzanotte. Peter riesce a travestirsi da supereroe senza farsi vedere, attaccando i suoi nemici. In tutto ci\u00f2 l'eroe riesce anche a salvare Silvermane, un criminale che era stato preso di mira da Kingpin. Dopo l'insuccesso, i Perfidi Sei decidono di abbandonare il loro capo e di andarsene ognuno per la propria strada. Pi\u00f9 tardi l'Uomo Ragno va da Connors a chiedere i risultati delle analisi, per scoprire che la mutazione che l'ha trasformato in passato nel supereroe che \u00e8 non \u00e8 ancora finita, e che perci\u00f2 potrebbe trasformarsi in qualcosa di non umano.\nBasato su: \"The Amazing Spider-Man\" serie 1 n. 12 (\"L'Uomo Ragno\" serie 1 n. 10) e \"The Amazing Spider-Man Annual\" serie 1 n. 1 (\"L'Uomo Ragno\" serie 1 n. 14)\n\"L'Uomo Acqua\".\nA New York si verificano numerosi furti di oggetti preziosi. Il colpevole \u00e8 Morrie Bench, alias Hydro-Man, l'ex ragazzo di Mary Jane Watson (la ragazza che frequenta Peter). Hydro-Man ha il superpotere di trasformarsi in acqua, e il suo intento \u00e8 di convincere Mary Jane a ricominciare ad avere una relazione con lui e, per convincerla, ha rubato i gioielli in modo da dimostrarle ci\u00f2 che ora pu\u00f2 fare per lei. Mentre l'Uomo Ragno si scontra con lui, Mary Jane riesce ad attirare Morrie sul tetto di un palazzo, dove finisce presto per evaporare. L'Uomo Ragno non \u00e8 tuttavia convinto che sia morto, date le propriet\u00e0 di transizione di fase dell'acqua.\nBasato su: \"The Amazing Spider-Man\" serie 1 n. 212 (\"L'Uomo Ragno\" serie 2 n. 42)\n\"Ossessione neogenica\".\nPer risolvere i suoi problemi riguardo la mutazione, l'Uomo Ragno decide di andare dal professor Charles Xavier nella sua scuola, che \u00e8 segretamente la base degli X-Men, un gruppo di supereroi mutanti. Dopo la sua richiesta di aiutarlo a tornare normale, gli X-Men non lo vedono di buon occhio, dato che loro sono invece convinti che non ci sia nulla di male nell'essere un mutante. Tuttavia uno di loro, Henry McCoy, soprannominato Bestia, parla a tu per tu con l'Uomo Ragno e, rendendosi conto che la sua mutazione non \u00e8 naturale come la loro, decide di aiutarlo e gli consiglia perci\u00f2 di andare a una conferenza tenuta dal dottor Herbert Landon, che sta studiando proprio le mutazioni genetiche. Peter va alla conferenza, ma Landon viene attaccato da Hobgoblin, venendo per\u00f2 salvato provvidenzialmente dall'Uomo Ragno. Landon tuttavia fa rapire Bestia, in quanto i suoi studi lo hanno in realt\u00e0 portato alla creazione di una sostanza che causa la morte dei mutanti (allo scopo di \"purificare\" la specie umana), e ha intenzione di sperimentarla su Bestia. L'Uomo Ragno si scontra poi con Hobgoblin, che gli rivela il piano di Landon, senza tuttavia che il supereroe gli creda. Quest'ultimo viene tuttavia raggiunto da Wolverine, un X-man parecchio aggressivo, convinto che sia lui il rapitore di Bestia.\nBasato su: \"Spider-Man - The Mutant Agenda\" n. 1 (\"Marvel miniserie\" n. 15)\nNote: questo \u00e8 il primo di due episodi che costituiscono un intreccio narrativo con la serie animata \"Insuperabili X-Men\". Il titolo italiano sembra derivare dalla traduzione di \"Neogenic Nightmare\", titolo dell'intera stagione.\n\"La vendetta del mutante\".\nL'Uomo Ragno e Wolverine decidono di allearsi per salvare Bestia, andando perci\u00f2 da Landon e scoprendo cos\u00ec che ci\u00f2 che aveva detto Hobgoblin era vero. I due riescono a liberare McCoy, ma Landon, che stava inseguendo Hobgoblin, finisce per entrare in una vasca colma della sostanza per uccidere i mutanti. Non essendo un mutante non muore, ma finisce per trasformarsi in una creatura che ha ben poco di umano, e che ha bisogno di assorbire energia elettrica per sopravvivere. Landon finisce cos\u00ec per uscire allo scoperto e assorbire l'elettricit\u00e0 della citt\u00e0. L'Uomo Ragno e gli X-Men uniscono cos\u00ec le forze, riuscendo a far regredire Landon a una forma pi\u00f9 umana, pur rimanendo parzialmente mutato.\nBasato su: \"Spider-Man - The Mutant Agenda\" serie 1 nn. 2 e 3 (\"Marvel miniserie\" n. 15)\nNote: questo \u00e8 il secondo episodio che fa da intreccio narrativo con la serie \"Insuperabili X-Men\". Il titolo italiano deriva da un errore di traduzione dato che \"Mutants' Revenge\" significa \"La vendetta dei mutanti\" e non \"La vendetta del mutante\" (che sarebbe \"Mutant's Revenge\", con l'apostrofo in posizione differente). Nell'episodio sono infatti presenti pi\u00f9 di un mutante.\n\"La vendetta del mutante - Seconda parte\".\nL'Uomo Ragno chiede aiuto a Mariah Crawford, che riesce a creare quello che potrebbe essere l'antidoto per la sua mutazione, non essendo tuttavia sicura dei risultati. Nonostante lei preferirebbe aspettare per vedere gli effetti della sostanza, l'Uomo Ragno insiste per prenderne ugualmente una fiala da ingerire successivamente, in quanto teme di potersi trasformare in un mostro da un momento all'altro. Pi\u00f9 tardi, di notte, Michael Morbius, il nuovo ragazzo di Felicia Hardy, conduce degli esperimenti utilizzando dei pipistrelli vampiri, allo scopo di trovare la cura per una malattia che ha colpito il suo villaggio d'origine, che sembra sia causata proprio da tali animali. Uno dei pipistrelli viene tuttavia colpito dal raggio di un ricombinatore neogenico assieme a un campione del sangue di Peter (che Michael aveva precedentemente rubato), e successivamente morde Morbius. Quest'ultimo finisce cos\u00ec per acquisire un'enorme forza fisica e la capacit\u00e0 di levitare, finendo per\u00f2 per assumere l'aspetto di un vampiro, divenendo inoltre assetato di plasma, che riesce a risucchiare alle persone tramite le mani. Morbius si scontra poi con l'Uomo Ragno, che scopre la sua vera identit\u00e0 e, appena sorge il sole, riacquista il suo aspetto normale. Peter decide poi di assumere la sostanza datagli da Mariah, che per\u00f2, anzich\u00e9 guarirlo, finisce invece con l'accelerare la sua mutazione, facendogli crescere quattro arti superiori in pi\u00f9.\nBasato su: \"The Amazing Spider-Man\" serie 1 nn. 101 e 102 (\"L'Uomo Ragno\" serie 1 nn. 102 e 103)\nNota: il titolo italiano, derivato da quello de \"La vendetta del mutante\", non ha in realt\u00e0 alcun collegamento con l'episodio.\n\"La vendetta del mutante - Terza parte\".\nDopo che Morbius, ricoverato in ospedale, fugge dalla finestra volando, l'Uomo Ragno viene sospettato di averlo rapito, cos\u00ec Frank Castle, detto il Punitore, un uomo armato che si occupa di catturare criminali, parte alla sua ricerca. L'Uomo Ragno intanto si fa prelevare del sangue da Mariah sperando che lei possa trovare una cura per la sua mutazione, e successivamente insegue Morbius. Durante l'inseguimento il supereroe viene tuttavia preso di mira dal Punitore. Mentre quest'ultimo lo sta seguendo, la mutazione dell'Uomo Ragno raggiunge il culmine, trasformandolo in un enorme ragno umanoide.\nBasato su: \"The Amazing Spider-Man\" serie 1 nn. 101, 102 e 129 (\"L'Uomo Ragno\" serie 1 nn. 102, 103 e 149)\nNota: il titolo italiano, derivato da quello de \"La vendetta del mutante\", non ha in realt\u00e0 alcun collegamento con l'episodio.\n\"La vendetta del mutante - Quarta parte\".\nLa creatura in cui si \u00e8 trasformato l'Uomo Ragno, che lui non riesce a controllare, viene soprannominata \"Ragno Uomo\", e comincia a causare panico tra i cittadini. Mariah riesce a creare quello che sembrerebbe essere un antidoto per la mutazione e per poterlo somministrare al supereroe chiede aiuto a Sergei, che gli d\u00e0 la caccia. Anche il Punitore parte al suo inseguimento, ma Mariah lo convince a non fare del male al Ragno Uomo, riuscendo poi a somministrargli l'antidoto e a farlo tornare normale.\nNote: l'episodio non \u00e8 propriamente basato su una storia a fumetti, tuttavia la trasformazione dell'Uomo Ragno nel Ragno Uomo si basa su quella presente su \"Marvel Fanfare\" serie 1 n. 2 (\"Speciale X-Men\" n. 2). Il titolo italiano, derivato da quello de \"La vendetta del mutante\", non ha in realt\u00e0 alcun collegamento con l'episodio.\n\"Il cacciatore di vampiri\".\nL'antidoto somministrato all'Uomo Ragno non l'ha curato definitivamente, ma ha solo bloccato la mutazione, e perci\u00f2 deve sottoporsi ogni giorno a un trattamento neogenico. In giro si sparge la voce che l'Uomo Ragno sia un vampiro, e perci\u00f2 il cacciatore di vampiri Blade tenta di farlo fuori, ma il supereroe riesce a spiegargli la verit\u00e0 su lui e Morbius. L'Uomo Ragno segue Blade fino alla sua base, che si trova in un cinema, e l\u00ec Whistler, mentore di Blade, spiega che quest'ultimo \u00e8 in realt\u00e0 per met\u00e0 vampiro, il che gli ha donato capacit\u00e0 inusuali. Quando l'Uomo Ragno parla loro del ricombinatore neogenico, Whistler crede che Blade potrebbe usarlo per diventare un normale essere umano, dato che col tempo sembra diventare sempre pi\u00f9 simile a un vampiro. Successivamente Morbius ruba il ricombinatore, e cos\u00ec Blade e l'Uomo Ragno decidono di allearsi per affrontarlo.\n\"Il vampiro immortale\".\nOra che la sua forma vampiresca ha preso il sopravvento, Morbius ha intenzione di usare il ricombinatore neogenico per trasformare le persone normali in vampiri. L'Uomo Ragno e Blade fanno squadra con Terri Lee per fermarlo, e cos\u00ec tentano di catturarlo utilizzando un macchinario costruito da Whistler, ma il piano tuttavia non funziona. Morbius riesce poi a rapire Felicia, volendo trasformarla in un vampiro, ma lei, parlandogli, riesce a far riaffiorare il suo lato umano. Quando l'Uomo Ragno e Blade arrivano sul posto, Morbius viene nuovamente colpito dal ricombinatore, trasformandosi in una creatura ancora pi\u00f9 mostruosa, pi\u00f9 simile a un pipistrello vampiro. L'Uomo Ragno, profondamente rattristato, avverte Felicia del fatto che ora Morbius non potr\u00e0 mai pi\u00f9 tornare umano, mentre quest'ultimo vola via e si rifugia in una caverna.\n\"La Tavola del Tempo - Prima parte\".\nAlcuni ricercatori trovano la Tavola del Tempo, un antico reperto che si dice possa far ringiovanire le persone. Silvermane, essendo ormai parecchio anziano, vuole averla per s\u00e9, e cos\u00ec manda il suo scagnozzo Testa di Martello a rubarla, ma il suddetto fallisce, venendo fermato dall'Uomo Ragno. Testa di Martello decide cos\u00ec di tradire Silvermane e lavorare per Kingpin, anche lui interessato a prendere la tavola. Intanto il dottor Connors, che ha la possibilit\u00e0 di studiare la tavola, crede che grazie a essa potrebbe guarire completamente l'Uomo Ragno. Alistair Smythe, grazie a un suo robot, riesce a rubare la tavola per Kingpin, rendendosi per\u00f2 conto che per farla funzionare gli serve l'aiuto di Connors. Intanto Lapide, un uomo assoldato da Silvermane, rapisce Vanessa, la moglie di Kingpin, e successivamente tenta di rapire anche Connors.\nBasato su: \"The Amazing Spider-Man\" serie 1 n. 73 (\"L'Uomo Ragno\" serie 1 n. 74)\n\"La Tavola del Tempo - Seconda parte\".\nLapide riesce a rapire Connors, mentre Testa di Martello rapisce Alisa, la figlia di Silvermane. Cos\u00ec, quest'ultimo e Kingpin decidono di fare uno scambio: Alisa e la Tavola del Tempo in cambio di Connors e Vanessa. Connors viene tuttavia nuovamente rapito da Lapide e costretto ad aiutare Silvermane a tornare giovane. Il piano di Silvermane non ha tuttavia successo, in quanto finisce col ringiovanire troppo, ritrovandosi nel corpo di un bambino piccolo. Testa di Martello riesce a rubare la Tavola del Tempo, ma Kingpin, amareggiato poich\u00e9 Vanessa lo ha appena lasciato, gli dice di disfarsene, e lui decide quindi di venderla.\nBasato su: \"The Amazing Spider-Man\" serie 1 nn. 74 e 75 (\"L'Uomo Ragno\" serie 1 nn. 75 e 76)\n\"La vendetta di Toomes\".\nLa Tavola del Tempo \u00e8 stata comprata da Adrian Toomes, un anziano industriale che \u00e8 riuscito a riprodurne il potere ringiovanente in un paio di guanti che sono capaci di \"rubare\" temporaneamente la giovinezza a chiunque ne entri in contatto, facendolo invecchiare e facendo invece ringiovanire Toomes. Quest'ultimo utilizza questo potere insieme a una tuta che gli permette di azzerare la gravit\u00e0, prendendo cos\u00ec sembianze simili a quelle di un avvoltoio. Toomes tenta inizialmente di attaccare Norman Osborn (che lo aveva precedentemente deriso per le sue idee) che per\u00f2 viene salvato dall'Uomo Ragno, e successivamente attacca Connors e la sua nuova assistente Debra Whitman, per rubare loro la giovinezza, ma il supereroe, aiutato da Flash Thompson, riesce a salvarli entrambi. Successivamente per\u00f2 Toomes immobilizza l'Uomo Ragno e ne assorbe la giovinezza, rendendolo fisicamente anziano.\nBasato su: \"The Amazing Spider-Man\" serie 1 nn. 2 e 386 (\"L'Uomo Ragno\" serie 1 n. 2 e serie 3 n. 169)\n\"L'incubo dell'Avvoltoio\".\nL'Uomo Ragno, ormai costretto ad avere un corpo anziano, riesce a fuggire dall'Avvoltoio, avendo tuttavia parecchie difficolt\u00e0 ad agire da supereroe. Toomes si rende tuttavia presto conto che, prendendo la giovinezza dell'Uomo Ragno, ha anche contratto la sua malattia mutante, subendo continue trasformazioni nel Ragno Uomo. Decide quindi di farsi aiutare da Connors, che successivamente viene raggiunto anche dallo Scorpione, anche lui intenzionato a farsi guarire. Quando, successivamente, arriva l'Uomo Ragno, Connors finge di voler aiutare l'Avvoltoio facendo tornare le cose come prima, ma in realt\u00e0 fa in modo che l'Uomo Ragno torni giovane e forte, lasciando che la malattia rimanga all'Avvoltoio. Farley Stillwell, lo scienziato che in passato trasform\u00f2 Gargan nello Scorpione, fa esplodere il laboratorio nel quale erano tutti, per evitare che vengano creati nuovi mostri con la neogenica. Questo fa tuttavia s\u00ec che l'Avvoltoio non possa togliersi la malattia, lo Scorpione non possa pi\u00f9 tornare umano e Connors non riesca a evitare di subire eventuali trasformazioni in Lizard.\nBasato su: \"The Amazing Spider-Man\" serie 1 n. 387 (\"L'Uomo Ragno\" serie 1 n. 170)"}
{"id": "9153507", "revid": "1305887", "url": "https://it.wikipedia.org/wiki?curid=9153507", "title": "Episodi di Spider-Man - L'Uomo Ragno (terza stagione)", "text": "La terza stagione di \"Spider-Man - L'Uomo Ragno\" \u00e8 andata in onda negli Stati Uniti nel 1996 ed \u00e8 composta da 14 episodi.\nIn inglese questa stagione \u00e8 nota col titolo The Sins of the Fathers (letteralmente \"I peccati dei padri\"), nonostante, diversamente da quella precedente, i suoi episodi non siano collegati da una sottotrama comune.\n\"Il Dottor Strange\".\nMary Jane viene rapita da un uomo che si \u00e8 spacciato per suo padre, che lei non vede da anni. Peter, nei panni dell'Uomo Ragno, scopre che il suo rapitore \u00e8 il Barone Mordo, uno stregone che, tramite delle illusioni, fa credere ai suoi seguaci (tra cui Mary Jane) di far periodicamente incontrare loro delle persone care che non hanno potuto vedere da tempo. Mordo utilizza tali seguaci per rubare lo scettro di Watoomb, un potente oggetto magico che gli permetterebbe di liberare Dormammu, una creatura demoniaca imprigionata in un'altra dimensione. L'Uomo Ragno si fa cos\u00ec aiutare dal Dottor Strange, il potente mago che custodiva lo scettro, per sconfiggere Mordo e salvare Mary Jane.\n\"Il desiderio di Ta\u00ecna\".\nL'Uomo Ragno, nel tentativo di fermare il Dottor Octopus mentre attacca le industrie Hardy, finisce col provocare involontariamente la distruzione di un laboratorio di ricerca scientifica. Dato lo sconforto subito e la pessima opinione pubblica al riguardo, Peter decide di smettere di essere l'Uomo Ragno, facendo tuttavia un'ultima eccezione: va infatti da Ta\u00ecna, una bambina che lui ha saputo essere una sua grande ammiratrice e, per confortarla, passa del tempo con lei, raccontandole (evitando di rivelarle la sua vera identit\u00e0) di come abbia guadagnato i suoi superpoteri dopo essere stato punto da un ragno che era entrato in contatto con un raggio radioattivo. Successivamente il supereroe porta Ta\u00ecna a fare un giro per la citt\u00e0 lanciandosi da un grattacielo all'altro, finendo per\u00f2 col venire attaccato dal Dottor Octopus, che riesce a sconfiggerlo.\nBasato su: \"Amazing Fantasy\" serie 1 n. 15 (in Italia \"L'Uomo Ragno\" serie 1 n. 1) e \"The Amazing Spider-Man\" serie 1 nn. 55 e 248 (\"L'Uomo Ragno\" serie 1 n. 50 e serie 3 n. 33)\n\"L'attacco di Octobot\".\nIl Dottor Octopus rapisce l'Uomo Ragno e riesce a fargli perdere la memoria, facendogli credere di essere un criminale suo complice. I due finiscono cos\u00ec con l'effettuare delle rapine insieme, ma Ta\u00ecna, che aveva assistito all'accaduto di nascosto, riesce a far s\u00ec che l'Uomo Ragno tornasse a ricordare la sua vita passata, facendosi aiutare dalla tassista Mousie, che in passato \u00e8 stata salvata dal supereroe. L'Uomo Ragno riesce cos\u00ec a sconfiggere il Dottor Octopus, che viene arrestato, e successivamente riporta Ta\u00ecna a casa sua, in un centro di assistenza per bambini con malattie terminali, dove le rivela la sua vera identit\u00e0.\nBasato su: \"The Amazing Spider-Man\" serie 1 nn. 56 e 248 (\"L'Uomo Ragno\" serie 1 n. 50 e serie 3 n. 33)\n\"Il Goblin Verde\".\n2:52\nMentre stanno lavorando con delle sostanze chimiche per conto di Kingpin, Norman Osborn e un suo collega finiscono col rimanere coinvolti in un'esplosione al laboratorio. L'Uomo Ragno riesce a trarre in salvo il secondo, ma non il primo, che viene quindi dato per morto. Successivamente in citt\u00e0 compare il criminale Goblin, che rapisce diverse persone che avevano a che fare con la Oscorp, l'azienda di Osborn, e le nasconde in un luogo sotterraneo al di sotto di tale industria. L'Uomo Ragno riesce a trovare il nascondiglio e a salvare le persone rapite e, rimasto solo con Goblin, scopre che questo \u00e8 in realt\u00e0 lo stesso Norman Osborn, che \u00e8 sopravvissuto all'esplosione ma che \u00e8 impazzito entrando in contatto con le sostanze chimiche che stava usando. Harry, il figlio di Osborn che non \u00e8 mai stato convinto del fatto che il padre fosse morto, trova i due e li riporta in superficie. Osborn guarisce dalla sua pazzia e dimentica l'accaduto, e l'Uomo Ragno, per giustificare la situazione, finge che Goblin sia un'altra persona, ormai scomparsa nel nulla, che avesse rapito tra gli altri anche Osborn. Successivamente Osborn annuncia pubblicamente di voler smettere di occuparsi degli affari della Oscorp, passando il testimone a suo figlio.\n\"La ruota magnetica\".\nUn ragazzo di nome Robert Farrell, che frequenta un corso universitario di scienze tenuto da Peter Parker, scopre il covo di una banda di ladri e ruba alcuni dispositivi tecnologicamente avanzati coi quali riesce a muoversi molto agilmente in citt\u00e0. Robert decide di utilizzare i dispositivi per derubare una gioielleria, visti i problemi economici che hanno lui e sua madre ma, sul punto di compiere il crimine, si rende conto di aver sbagliato e se ne va. Robert decide quindi di tornare a seguire la retta via, aiutando l'Uomo Ragno a catturare i gi\u00e0 citati ladri, che terrorizzavano la citt\u00e0 utilizzando i loro macchinari.\nBasato su: \"The Amazing Spider-Man\" serie 1 nn. 172, 182 e 183 (\"L'Uomo Ragno\" serie 1 nn. 243, 266 e 267)\n\"Un dischetto molto prezioso\".\nPeter si fa assumere come lavoratore dell'azienda informatica Fisktronic di propriet\u00e0 del magnate Wilson Fisk (che \u00e8 segretamente il noto criminale Kingpin), ma, dopo aver preso, come suo solito, un disco che avrebbe dovuto contenere le diagnosi dei macchinari dell'azienda, la polizia lo arresta, avendo scoperto che tale disco contiene in realt\u00e0 dei segreti governativi. Tuttavia, quando viene portato in prigione, viene rapito da alcuni criminali, tra cui il Camaleonte, che ha preso l'aspetto dell'Uomo Ragno (cos\u00ec che la colpa del rapimento ricada sul supereroe). Peter viene condotto dal vero artefice del suo arresto e della conseguente fuga, ovvero Richard Fisk, il figlio di Kingpin. Peter viene per\u00f2 liberato da Devil, un supereroe mascherato che lo porta a casa di Matt Murdock, l'avvocato cieco che l'ha precedentemente difeso in tribunale. Murdock rivela a Peter di aver perso la vista dopo essere entrato in contatto con alcune sostanze radioattive che erano state trasportate illegalmente da Kingpin, criminale che \u00e8 inoltre responsabile della scomparsa di suo padre, che \u00e8 misteriosamente sparito dalla circolazione da anni. Pur non rivelandolo a Peter, Murdock \u00e8 in realt\u00e0 Devil, cosa che gli \u00e8 possibile poich\u00e9, pur essendo cieco, ha sviluppato la capacit\u00e0 di percepire ci\u00f2 che gli sta attorno, come un radar. L'Uomo Ragno va poi alla Fisktronic, per trovarsi ad affrontare Devil che, avendo visto il Camaleonte nei suoi panni rapire Parker, \u00e8 convinto che sia un criminale. I due finiscono per\u00f2 vittime dell'esplosione di una bomba, che incendia l'edificio.\n\"Un vero amico\".\nDopo aver recuperato il disco, l'Uomo Ragno e Devil fuggono dall'edificio in fiamme, dove quest'ultimo rivela al primo di aver scoperto che Kingpin \u00e8 in realt\u00e0 Wilson Fisk. I due sono tuttavia ricercati dalla polizia ma, dopo vari inseguimenti, riescono a provare la colpevolezza di Richard Fisk. Non ci sono tuttavia prove che implicano la complicit\u00e0 di suo padre, che rimane cos\u00ec in libert\u00e0. Successivamente l'Uomo Ragno e Devil si congedano.\n\"Obbiettivo vendetta\".\nAlistair Smythe ha intenzione di tradire Kingpin, e quando questo lo scopre decide di sottoporlo a un trattamento di Herbert Landon che lo trasforma in un cyborg al servizio di Kingpin. Smythe va quindi a rapire Norman Osborn, per poi portarlo da Kingpin. Quest'ultimo rivela a Osborn che Spencer Smythe, il padre di Alistair, \u00e8 in realt\u00e0 sopravvissuto all'esplosione che il figlio pensa l'abbia ucciso. Kingpin l'ha per\u00f2 fatto ibernare facendo credere ad Alistair che l'Uomo Ragno avesse ucciso suo padre, cos\u00ec da avere in lui un alleato. L'Uomo Ragno, che li stava spiando, rivela la verit\u00e0 a Smythe e questo, pur essendo diventato un cyborg, riacquista parte della sua umanit\u00e0 e libera Osborn. Successivamente recupera suo padre.\n\"La forza del cuore\".\nAlisa, la figlia di Silvermane, paga Lapide perch\u00e9 faccia sparire delle foto che la incriminerebbero e che stanno per essere pubblicate sul Daily Bugle. Lapide scopre che ad avere le foto \u00e8 Robbie Robertson, giornalista del Bugle che lui stesso conosce. Decide quindi di telefonargli perch\u00e9 vada da lui, per poi attaccarlo, ma Robbie viene salvato dall'Uomo Ragno. Intanto il figlio di Robbie, Randy, \u00e8 segretamente entrato nella Gang dei Bandana, un gruppo di teppisti che svolgono azioni illegali il cui capo \u00e8 proprio Lapide. Quando Robbie lo scopre, Lapide gli offre di lasciare stare suo figlio a patto che lui distrugga le foto, solo per scoprire che le suddette sono gi\u00e0 state mandate in stampa. Lapide \u00e8 perci\u00f2 deciso a far incriminare Randy, ma l'Uomo Ragno fa scoprire la verit\u00e0 al ragazzo, che si redime. Il supereroe riesce poi a far arrestare il criminale.\nBasato su: \"The Spectacular Spider-Man\" serie 1 nn. 139 e 142 (\"L'Uomo Ragno\" serie 3 nn. 95 e 96)\n\"Il ritorno di Venom\".\nIl Barone Mordo fa s\u00ec che il simbionte da cui \u00e8 stato originato Venom torni sulla Terra e si unisca nuovamente a Eddie Brock, cos\u00ec, alleandosi con lui, vuole sfruttare il suo potere per rubare una sonda interdimensionale prodotta dalla Stark Enterprises, azienda di propriet\u00e0 del ricco Tony Stark. Oltre a ci\u00f2, Dormammu ha scoperto che il simbionte si \u00e8 riprodotto, portandone cos\u00ec anche un altro sulla Terra. Questo nuovo simbionte si unisce al pazzo criminale Cletus Kasady, e i due diventano una creatura di nome Carnage. Venom e Carnage vanno cos\u00ec alla Stark Enterprises, dove vengono per\u00f2 attaccati dall'Uomo Ragno e da War Machine, un uomo che indossa una tuta corazzata tecnologica.\nBasato su: \"The Amazing Spider-Man\" serie 1 nn. 344, 345 e 359 (\"L'Uomo Ragno\" serie 3 nn. 130 e 140)\n\"Carnage\".\nVenom e Carnage riescono a consegnare la sonda al Barone Mordo, che tuttavia chiede loro di assorbire energia da alcuni esseri umani, poich\u00e9, senza, Dormammu non potrebbe essere riportato sulla Terra. Carnage accetta e si mette al lavoro, mentre Venom non ubbidisce e se ne va. Eddie Brock riesce temporaneamente ad avere il sopravvento su Venom e va da Ashley Kafka, la dottoressa che lo stava seguendo dopo la sua separazione dal simbionte, nonch\u00e9 la donna di cui \u00e8 innamorato. Ashley decide di portarlo da Curt Connors, che riesce a dividere Eddie Brock dal simbionte. Successivamente Carnage rapisce la dottoressa e, quando Brock lo scopre, si unisce nuovamente al simbionte pur di poterla salvare. Fatto ci\u00f2, si allea con l'Uomo Ragno e con Iron Man, un uomo che indossa una tuta simile a quella di War Machine e che, segretamente, \u00e8 in realt\u00e0 Tony Stark. Il gruppo raggiunge Carnage e Mordo poco prima che riescano ad aprire il portale che dovrebbe riportare Dormammu sulla Terra. L'Uomo Ragno riesce a invertire la polarit\u00e0 della sonda, facendo s\u00ec che si chiuda; tuttavia, oltre a Dormammu, anche Carnage e Venom vengono risucchiati all'interno. Successivamente Iron Man rompe la sonda.\nBasato su: \"The Amazing Spider-Man\" serie 1 nn. 361, 362 e 363 (\"L'Uomo Ragno\" serie 3 n. 141)\n\"I buchi neri\".\nLo scienziato Jonathan Ohnn viene assunto da Kingpin per lavorare sull'utilizzo di alcuni buchi neri interdimensionali che gli permetterebbero di teletrasportarsi da un luogo all'altro. Ohnn scopre come utilizzarli, ma decide di disubbidire a Kingpin e utilizzare tale scoperta per conto suo, assieme alla sua collega Silvia. Per continuare a condurre esperimenti, Ohnn ha bisogno di soldi, e perci\u00f2 decide di utilizzare i suoi nuovi poteri per rubare, venendo tuttavia fermato dall'Uomo Ragno. Ohnn ha per\u00f2 inavvertitamente lasciato un portale libero nel cielo della citt\u00e0, e il suddetto ha cominciato a ingrandirsi, minacciando di risucchiare il mondo intero. Lo sicenziato, per risolvere il problema, si avvicina pi\u00f9 che pu\u00f2 al portale per poterlo chiudere, riuscendo nell'impresa ma venendo risucchiato al suo interno.\nBasato su: \"Peter Parker, the Spectacular Spider-Man\" serie 1 nn. 98-99 (\"L'Uomo Ragno\" serie 3 n. 53)\n\"La guerra di Goblin\".\nHobgoblin riesce a rubare il dispositivo che permette di utilizzare i buchi interdimensionali di Ohnn. Quella notte tuttavia Osborn indossa nuovamente i panni di Goblin, attaccando Hobgoblin e l'Uomo Ragno. Pi\u00f9 tardi Felicia Hardy scopre che Hobgoblin \u00e8 in realt\u00e0 Jason Macendale, il suo nuovo fidanzato, ma sia lui che lei vengono rapiti da Goblin, venendo per\u00f2 successivamente salvati dall'Uomo Ragno, che fa arrestare Macendale. Goblin riesce tuttavia a fuggire grazie al dispositivo di Ohnn.\nBasato su: \"The Amazing Spider-Man\" serie 1 n. 312 (\"L'Uomo Ragno\" serie 3 n. 100)\n\"La scomparsa di Mary Jane\".\nGoblin riesce a scoprire qual \u00e8 la vera identit\u00e0 dell'Uomo Ragno, e quest'ultimo, quando incontra Osborn alla festa di compleanno di Harry, se ne rende conto, e trova cos\u00ec uno stratagemma per allontanare tutti gli invitati, cos\u00ec da evitare che Osborn riveli loro il segreto. L'Uomo Ragno e Goblin finiscono cos\u00ec per scontrarsi l'un l'altro. Goblin rapisce poi Mary Jane e la fa finire all'interno di un portale interdimensionale e successivamente lo stesso supercriminale finisce dentro a un portale incontrollabile. L'Uomo Ragno ha cos\u00ec sconfitto il suo nemico, ma ha perso la ragazza che ama.\nBasato su: \"The Amazing Spider-Man\" serie 1 nn. 39, 121 e 122 (\"L'Uomo Ragno\" serie 1 nn. 33, 133 e 134)"}
{"id": "9153508", "revid": "1305887", "url": "https://it.wikipedia.org/wiki?curid=9153508", "title": "Episodi di Spider-Man - L'Uomo Ragno (quarta stagione)", "text": "La quarta stagione di \"Spider-Man - L'Uomo Ragno\" \u00e8 andata in onda negli Stati Uniti nel 1997 ed \u00e8 composta da 11 episodi.\nIn inglese questa stagione \u00e8 nota col titolo Partners in Danger (letteralmente \"Compagni in pericolo\"), nonostante i suoi episodi non siano collegati da una sottotrama comune.\n\"Jameson la Volpe\".\nRobbie Robertson viene incriminato per aver commesso un reato di cui non \u00e8 artefice, in quanto \u00e8 stato incastrato da Kingpin, che riesce a far s\u00ec che venga incarcerato con Richard Fisk e Lapide, che si vuole vendicare di lui per averlo mandato in prigione. Fisk e Lapide hanno intenzione di evadere con Robbie, facendosi aiutare da una guardia che \u00e8 in realt\u00e0 un infiltrato di Kingpin, ma l'Uomo Ragno riesce a salvare Robbie e a far arrestare Fisk e Lapide. Robbie viene poi scarcerato, dopo che l'Uomo Ragno e Jameson trovano le prove che indicano che il giornalista fosse stato incastrato.\nBasato su: \"The Spectacular Spider-Man\" serie 1 nn. 150, 151 e 155 (in Italia \"L'Uomo Ragno\" serie 3 nn. 104, 105 e 109)\n\"Il Gatto\".\nIl Dottor Octopus va da Anastasia, la madre di Felicia, volendo che gli dia un'ingente somma di denaro, minacciando altrimenti di rivelare che fosse imparentata con un ladro. L'Uomo Ragno lo mette temporaneamente in fuga, e scopre che, in effetti, il padre di Felicia, John Hardesky, anche noto come il Gatto, \u00e8 stato accusato di aver rubato un grosso carico di diamanti, ed \u00e8 stato cos\u00ec incarcerato in una prigione dello S.H.I.E.L.D.. Kingpin, alleato del Dottor Octopus, si fa aiutare dal Camaleonte, che si trova nella stessa prigione di Hardesky, per far evadere il suddetto. Il suo piano \u00e8 di costringerlo a rivelargli la formula del siero del supersoldato, una sostanza che rende incredibilmente forte chi la assimila, che lui ha memorizzato in passato. Dopo aver rapito Hardesky, Kingpin fa rapire anche Felicia.\n\"Il Gatto Nero\".\nDopo aver ricreato il siero del supersoldato, il suddetto viene fatto assimilare a Felicia che, nei panni della Gatta Nera compie un furto per conto di Kingpin, non potendo fare altrimenti dato che il suddetto tiene prigioniero suo padre. Successivamente Hardesky aiuta la figlia a evadere, ma quando la suddetta incontra l'Uomo Ragno, decide di farsi aiutare da lui per liberare il padre. Dopo che quest'ultimo cancelli i dati relativi al siero del supersoldato, l'Uomo Ragno e la Gatta Nera combattono nel luogo dove viene tenuto prigioniero, riuscendo a liberarlo. Nonostante ci\u00f2 Hardesky decide di tornare nella prigione dello S.H.I.E.L.D., in quanto ritiene che sia l'unico luogo dove la formula del siero sia al sicuro.\nBasato su: \"The Amazing Spider-Man\" serie 1 n. 194 (\"Il settimanale dell'Uomo Ragno\" n. 20) e \"The Spectacular Spider-Man\" serie 1 n. 74 (\"L'Uomo Ragno\" serie 3 n. 25)\n\"Il ritorno di Kraven\".\nSergei Kravinoff ruba ci\u00f2 che rimane della sostanza che lo ha reso selvaggio e, dopo averla assunta, si trasforma di nuovo in Kraven il Cacciatore. L'Uomo Ragno e la Gatta Nera si mettono cos\u00ec sulle sue tracce per capire cosa l'abbia spinto a fare ci\u00f2. L'Uomo Ragno riesce a immobilizzarlo, cos\u00ec Kraven spiega che Mariah ha contratto una pericolosa malattia e, per guarirla, le ha fatto bere la sostanza che lo ha reso selvaggio, che tuttavia era stata tuttavia modificata. Dopo qualche giorno il liquido l'ha tuttavia trasformata in una bestia ancora pi\u00f9 mostruosa e brutale di Kraven, e Sergei si \u00e8 visto costretto a compiere il furto per poter diventare di nuovo Kraven e riuscire cos\u00ec a trovarla facilmente. I tre riescono poi a scoprire dove si trova Mariah, e le danno un siero creato dal dottor Conners. Questo la fa per\u00f2 tornare normale solo parzialmente, ma lei e Kraven sono ugualmente felici dato che ora sono entrambi nelle stesse condizioni.\n\"Colleghi\".\nAlistair Smythe, che ora lavora per Silvermane (costretto nel corpo di un bambino), rapisce la Gatta Nera e la tiene come ostaggio costringendo l'Uomo Ragno a portargli lo Scorpione. L'Uomo Ragno riesce nell'intento, ma Smythe non tiene fede ai patti e imprigiona anche lui. Il suo piano \u00e8 di usare il DNA dello Scorpione (che \u00e8 stato mutato geneticamente) per trasferire l'et\u00e0 dell'Uomo Ragno su Silvermane. L'Avvoltoio riesce tuttavia a sostituirsi all'Uomo Ragno e, cos\u00ec facendo, acquisisce un corpo giovane, mentre Silvermane torna a essere l'anziano di un tempo. L'Uomo Ragno, la Gatta Nera, lo Scorpione e l'Avvoltoio riescono poi a fuggire.\n\"Il risveglio di Morbius\".\nDebra Whitman ritrova Michael Morbius, addormentato, in una grotta, e cos\u00ec lo porta in laboratorio per tentare di farlo tornare umano, senza successo. Successivamente Morbius si risveglia e viene rapito da Shocker e Herbert Landon. Quest'ultimo riesce poi a farlo regredire al suo primo aspetto vampiresco, non ancora completamente umano, ma il laboratorio viene raggiunto dall'Uomo Ragno e la Gatta Nera. Quest'ultima \u00e8 decisa a colpire Morbius con un'arma datagli da Whistler (il mentore di Blade) che dovrebbe ridurlo a uno stato vegetativo, ma lei, amandolo ancora, non riesce a compiere tale azione. Successivamente Morbius scappa.\n\"La madre dei vampiri\".\nBlade ritrova sua madre Miriam, che non vedeva da quando era piccolo e che \u00e8 diventata un vampiro. Miriam riesce a rubare il ricombinatore neogenico di Kingpin, ed \u00e8 intenzionata a usarlo per trasformare gli esseri umani in vampiri. L'Uomo Ragno riesce a fermarla ma lei scappa, venendo seguita da Blade. Successivamente anche Morbius e la Gatta Nera decidono di seguirli.\n\"Il ritorno di Goblin\".\nDopo aver scoperto che l'Uomo Ragno \u00e8 in realt\u00e0 Peter Parker, Harry Osborn impazzisce venendo continuamente perseguitato da apparizioni di Goblin, che lo convince a prendere la sua identit\u00e0 e trasformarsi nel secondo Goblin. Intanto il Punitore indaga sulla scomparsa di Mary Jane, sospettando che Peter ne sappia qualcosa. L'Uomo Ragno riesce a fermare Harry e il Punitore perde i suoi sospetti su Peter quando Mary Jane ricompare misteriosamente.\nBasato su: \"The Amazing Spider-Man\" serie 1 nn. 136 e 137 (\"L'Uomo Ragno\" serie 1 n. 160 e 161)\n\"L'incubo dell'Uomo Ragno\".\nDopo che l'attrice cinematografica Miranda Wilson scompare misteriosamente, Mary Jane viene scelta per sostituirla come interprete del personaggio che stava interpretando nel film nel quale stava recitando. Miranda \u00e8 in realt\u00e0 rimasta gravemente ferita dopo essere caduta gi\u00f9 da un ponte e, dato che veniva considerata molto bella, non si \u00e8 pi\u00f9 mostrata in pubblico per temere che venisse vista sfigurata. Miranda \u00e8 stata ritrovata da Mysterio, che si \u00e8 innamorato di lei e l'ha aiutata trasformandola in una donna-macchina, cos\u00ec che potesse continuare a vivere. L'attrice riesce poi ad attirare a s\u00e9 Mary Jane, ed \u00e8 intenzionata a inserire la propria mente nel suo corpo, cos\u00ec da avere nuovamente l'aspetto di una bella donna. Viene tuttavia fermata dall'Uomo Ragno e da Mysterio. Il luogo in cui si trovano successivamente esplode ma, mentre l'Uomo Ragno e Mary Jane escono, Mysterio e Miranda rimangono volontariamente dentro, rimanendo vittime dell'esplosione. Successivamente l'Uomo Ragno rivela a Mary Jane la sua vera identit\u00e0.\n\"Il padre delle lucertole\".\nDopo averle rivelato di essere l'Uomo Ragno, Peter chiede a Mary Jane di sposarlo, e lei accetta. La coppia va dal dottor Connors per chiedergli di accompagnare la sposa all'altare al loro matrimonio, ma proprio allora i tre vengono attaccati da alcune lucertole umanoidi che li rapiscono. I suddetti appartengono a un gruppo di mostri come loro che vivono nelle fogne e che hanno assunto sembianze umane dopo essere entrate in contatto con un miscuglio tra il sangue di Connors e altre sostanze che lo scienziato aveva buttato via. Quando Mary Jane e Connors vengono portati nelle fogne, quest'ultimo si trasforma in Lizard, e comincia cos\u00ec ad assecondare le lucertole. Anche l'Uomo Ragno viene successivamente rapito, ma Mary Jane riesce a fuggire e a farsi dare una bomba neogenica dalla moglie di Connors che, opportunamente modificata da Debra, viene utilizzata per far tornare al loro stato originario Connors e le lucertole.\n\"Il Predatore\".\nIl delinquente Hobie Brown si fa dare da Kingpin una tuta che lo rende fortissimo e cos\u00ec, sotto l'identit\u00e0 di Prowler, surclassa il suo ex capo criminale, Iceberg. La tuta deve tuttavia essere ricaricata, e l'unico che pu\u00f2 farlo \u00e8 Kingpin e, per complicare le cose, la tuta colpisce costantemente Hobie con delle scariche elettriche, e inoltre non pu\u00f2 togliersela poich\u00e9, facendolo, attiverebbe una bomba che lo farebbe esplodere. L'Uomo Ragno decide cos\u00ec di aiutarlo, e i due vanno nel laboratorio di Kingpin, dove il supereroe riesce a togliere a Prowler la bomba. I due riescono poi a fuggire."}
{"id": "9153509", "revid": "1305887", "url": "https://it.wikipedia.org/wiki?curid=9153509", "title": "Episodi di Spider-Man - L'Uomo Ragno (quinta stagione)", "text": "La quinta stagione di \"Spider-Man - L'Uomo Ragno\" \u00e8 andata in onda negli Stati Uniti dal 1997 al 1998 ed \u00e8 composta da 13 episodi, di cui il settimo e l'ottavo sono inediti in Italia.\nDiversamente dalle tre stagioni precedenti, questa non ha un titolo unico, ma \u00e8 divisa in pi\u00f9 archi narrativi differenti.\nL'arco narrativo \"Secret Wars\" \u00e8 basato sul fumetto \"Guerre segrete\" e pu\u00f2 essere visto come un intreccio narrativo con le serie animate \"Insuperabili X-Men\", \"Iron Man\" e \"I Fantastici Quattro\", la prima delle quali \u00e8 ufficialmente ambientata nello stesso universo di \"Spider-Man - L'Uomo Ragno\".\n\"Le nozze\".\nHarry Osborn, ricoverato in un ospedale psichiatrico, scopre delle imminenti nozze tra Peter Parker e Mary Jane Watson e, geloso della relazione tra i due e spronato dalle continue visioni di suo padre (che in realt\u00e0 riesce a comunicare con lui nonostante sia intrappolato nei portali interdimensionali), evade. Tornando a vestire i panni di Goblin, si allea con Alistair Smythe, che gli d\u00e0 numerosi robot da scagliare in attacco. Goblin decide cos\u00ec di utilizzarli per attaccare Peter e Mary Jane proprio durante il loro matrimonio. Peter riesce tuttavia a travestirsi nell'Uomo Ragno e, con l'aiuto della Gatta Nera, riesce a sconfiggere i robot mentre Liz, un'amica di Harry, riesce a convincere quest'ultimo a smettere di attaccare, lasciandogli capire che al mondo ci sono persone che lo amano.\nBasato su: \"The Amazing Spider-Man Annual\" serie 1 n. 21 (in Italia \"Speciale L'Uomo Ragno\" n. 2)\n\"I sei guerrieri dimenticati\".\nPeter scopre da zia May e da Keen Marlow, un vecchio amico dello zio Ben, che i suoi genitori Richard e Mary Parker erano due agenti segreti che, avevano tradito la loro patria essendo in realt\u00e0 alleati dei sovietici. Peter decide di andare in Russia con Robbie per trovare risposte.\nBasato su: \"The Amazing Spider-Man Annual\" serie 1 n. 5 (\"L'Uomo Ragno\" serie 1 n. 68)\n\"L'eredit\u00e0 del Teschio Rosso\".\nPeter e Robbie, di servizio per il Bugle, vanno da Illyena, la figlia di Wolfgang Groitzig, uno scienziato sparito misteriosamente. Illyena, che ha conosciuto i genitori di Peter, gli rivela che i suddetti hanno solo finto di aver tradito gli Stati Uniti e gli vuole consegnare una scatola che le era stata data da loro due, ma la suddetta viene rubata dal Camaleonte. Peter, nei panni dell'Uomo Ragno, lo segue e scopre che i Perfidi Sei (con l'Avvoltoio al posto del defunto Mysterio) sono anch'essi in Russia sotto il comando di Kingpin. Lo scopo di quest'ultimo \u00e8 di impossessarsi della cosiddetta \"Arma del Giudizio\", commissionata dal criminale Teschio Rosso e realizzata da Groitzig. I Perfidi Sei, Kingpin e l'Uomo Ragno vengono tuttavia rapiti da Kragov, il figlio di Teschio Rosso, deciso a conquistare il pianeta. Il gruppo riesce tuttavia a liberarsi, e successivamente Peter e Robbie tornano a New York.\n\"La storia dei sei guerrieri\".\nRobbie porta Peter dal suo amico Omar Mosely, che gli spiega che, durante la seconda guerra mondiale, il soldato Steve Rogers \u00e8 stato fatto entrare in contatto col siero del supersoldato, che l'ha trasformato nel potente Capitan America. Dato che per\u00f2 la formula del siero venne perduta, si \u00e8 tentato di ricrearla \u00e8 darla ad altre cinque persone, avendo per\u00f2 degli effetti non del tutto permanenti, ma che continuano ad andare e venire. I cinque e Capitan America formarono cos\u00ec il gruppo dei Sei Guerrieri Americani. Un giorno, tuttavia, il gruppo si \u00e8 scontrato con Teschio Rosso in un laboratorio, dove il criminale e Capitan America sono finiti in un vortice d'energia che li ha fatti sparire. Da allora i rimanenti cinque membri del gruppo hanno custodito le sei chiavi del laboratorio. Kingpin riesce tuttavia a procurarsi alcune delle suddette chiavi.\n\"I sei guerrieri combattono ancora\".\nDopo aver recuperato tutte le chiavi, Kingpin e i Perfidi Sei decidono di entrare nel laboratorio, venendo per\u00f2 seguiti dall'Uomo Ragno e dagli ormai anziani rimanenti cinque membri dei Sei Guerrieri Americani (di cui fanno parte anche Keen Marlow e Omar Mosely). Kingpin e i Perfidi Sei vengono per\u00f2 traditi dal Camaleonte, che lavorava segretamente per Kragov. Quest'ultimo riesce cos\u00ec a liberare Teschio Rosso grazie all'aiuto forzato di Groitzig, che per\u00f2 libera anche Capitan America. I prigionieri vengono cos\u00ec liberati e, mentre il Camaleonte viene preso da Kingpin, Teschio Rosso e Kragov riescono a scappare.\n\"Il prezzo dell'eroismo\".\nGrazie all'Arma del Giudizio, Teschio Rosso riesce a trasformare suo figlio in Electro, un uomo dotato dell'immenso potere di comandare l'elettricit\u00e0. Resosi conto della propria potenza, Electro decide di tradire il padre e utilizzare i suoi poteri per governare il mondo lui stesso. La situazione \u00e8 disperata, ma l'Uomo Ragno riesce a fermare Electro facendolo entrare nel vortice d'energia, nel quale in precedenza erano entrati nuovamente Capitan America e Teschio Rosso. L'Uomo Ragno e i cinque guerrieri americani fanno poi esplodere l'edificio all'interno del quale si trovava il laboratorio.\n\"The Return of Hydro-Man - Part One\".\nPeter e Mary Jane vengono attaccati nuovamente da Hydro-Man, che riesce a rapire la seconda. Peter \u00e8 disperato ma, dopo diverso tempo, riesce a trovare sua moglie in una stazione petrolifera. Hydro-Man tuttavia la rapisce di nuovo, ma la stessa Mary Jane riesce a mandarlo via dimostrando di avere i suoi stessi superpoteri. Come ci\u00f2 sia possibile non riesce a spiegarselo nemmeno lei stessa.\n\"The Return of Hydro-Man - Part Two\".\nHydro-Man ritorna e rapisce nuovamente Mary Jane, e l'Uomo Ragno riesce a ritrovarla, insieme a Hydro-Man, in un laboratorio sotto la Oscorp. Qui il supereroe incontra lo scienziato Miles Warren, che gli rivela una scioccante verit\u00e0: la Mary Jane e lo Hydro-Man che ha davanti non sono quelli originali, ma sono invece dei cloni da lui creati e che i superpoteri della donna derivano dal fatto che, nel crearla, gli fosse stato inserito parte del DNA di Hydro-Man. Ci\u00f2 significa che la donna che l'Uomo Ragno ha sposato non era la vera Mary Jane, che si trova invece ancora perduta tra i portali interdimensionali. Successivamente Warren scappa, lasciando che i due cloni evaporino.\n\"L'arrivo\".\nL'Uomo Ragno si ritrova involontariamente al cospetto dell'Arcano, un potentissimo essere astrale che ha a lungo studiato gli esseri umani, e che \u00e8 ora curioso di capire cosa sia pi\u00f9 forte tra il bene e il male. Ha quindi inserito in un pianeta popolato da alieni del tutto pacifici alcuni nemici dell'Uomo Ragno (il Dottor Octopus, Alistair Smythe, Lizard e Teschio Rosso) e il malvagio Dottor Destino e ha fatto poi passare velocemente un anno in tal pianeta, cos\u00ec da vederne i risultati. Il corpo celeste si trova ora in rovina, e perci\u00f2 l'Arcano vi manda l'Uomo Ragno cos\u00ec che, richiamando delle persone a sua scelta, si faccia aiutare a salvare il pianeta. L'eroe decide quindi di chiamare i Fantastici Quattro, Iron Man, Capitan America e Tempesta. Il gruppo di supereroi si trova cos\u00ec ad affrontare Lizard, che grazie a loro torna a essere il dottor Connors, pur rimanendo con l'aspetto di un'enorme lucertola.\n\"La battaglia di Teschio Rosso\".\nConnors e Iron Man riescono a teletrasportare sul pianeta la Gatta Nera. Mentre i Fantastici Quattro si occupano del Dottor Destino, il resto del gruppo dei buoni si prepara ad attaccare Teschio Rosso (che nel frattempo si \u00e8 alleato col Dottor Octopus e con Smythe) assieme ad alcuni alieni autoctoni. Alla fine il gruppo riesce a sconfiggere Octopus e Teschio Rosso facendosi aiutare da Smythe, il cui unico desiderio \u00e8 poter tornare sulla Terra per salvare suo padre.\n\"Il Dottor Destino\".\nIl gruppo di supereroi raggiunge i Fantastici Quattro, ma uno di loro, la Cosa, viene rapito dal Dottor Destino. Il gruppo riesce poi a raggiungerlo, scoprendo che il rivale non gli ha fatto nulla di male, ma lo ha invece aiutato ad avere un aspetto umano, dopo che in passato era stato trasformato in un mostro. La Cosa ora si fida del Dottor Destino, e gli rivela come si sono teletrasportati dalla Terra al pianeta alieno. Destino utilizza tuttavia il teletrasportatore per assorbire l'Arcano, cos\u00ec da acquisire i suoi poteri, che tuttavia dopo un po' diventano incontrollabili. La Cosa riesce poi a liberare l'Arcano, che dichiara i buoni vincitori. Quest'ultimo riporta quindi tutti sulla Terra togliendo loro la memoria (e facendo cos\u00ec tornare la Cosa un mostro), ad eccezione dell'Uomo Ragno: dopo aver visto le sue abilit\u00e0 come capo vuole infatti affidargli una missione molto importante.\n\"Il clone\".\nL'Arcano porta l'Uomo Ragno in una dimensione parallela, dove New York \u00e8 stata distrutta. Qui Madame Web, l'aiutante dell'Arcano, gli presenta alcuni suoi corrispettivi provenienti da universi paralleli, tra cui il Ragno Rosso, che proviene proprio da quella dimensione. Il suddetto spiega di essere, almeno in apparenza, un clone del vero Uomo Ragno (anche se il dottor Connors ha sospettato che potesse in realt\u00e0 essere lui l'originale e l'altro il clone), e che perci\u00f2 ha cambiato aspetto fisico e nome, chiamandosi Ben Reilly. L'altro Uomo Ragno ha tuttavia sviluppato dell'odio nei suoi confronti, finendo per unirsi al simbionte di Carnage, divenendo malvagio e distruttivo, e alleandosi poi con Kingpin, Smythe, Hobgoblin e Goblin. Il gruppo di Uomini Ragni attacca cos\u00ec i nemici, ma uno di loro, che ha ancora problemi con la mutazione genetica, si trasforma nel Ragno Uomo.\n\"Addio Uomo Ragno\".\nIl Ragno Carnage \u00e8 intenzionato a far esplodere una bomba che distrugger\u00e0 l'intero pianeta, ma gli Uomini Ragni riescono a fermarlo. Il nemico entra per\u00f2 in una dimensione parallela, venendo seguito dall'Uomo Ragno. In questo universo Peter Parker \u00e8 un miliardario amato da tutti, ma Kingpin \u00e8 ugualmente malvagio e si allea col Ragno Carnage. L'Uomo Ragno gli fa per\u00f2 incontrare Ben Parker, il suo zio che nelle altre dimensione \u00e8 morto da tempo, ma che in quella \u00e8 ancora vivo. Cos\u00ec facendo riesce a far uscire al Ragno Carnage il suo lato umano e quest'ultimo, in un atto di disperazione, entra in un portale dimensionale, cos\u00ec da non creare ulteriori danni. Successivamente l'Uomo Ragno si prepara a tornare nella propria dimensione assieme a Madame Web, che gli promette di fargli incontrare di nuovo Mary Jane, ma prima il supereroe si reca in una dimensione parallela dove \u00e8 il personaggio di una serie televisiva e l\u00ec incontra il suo creatore, Stan Lee."}
{"id": "9153510", "revid": "6923", "url": "https://it.wikipedia.org/wiki?curid=9153510", "title": "Supercoppa del Giappone 2013", "text": "La Supercoppa del Giappone 2013 si \u00e8 disputata il 23 febbraio 2013 allo Stadio Olimpico di Tokyo e ha visto sfidarsi il , vincitore della J. League Division 1 2012 e il , vincitore della Coppa dell'Imperatore 2012.\nA conquistare il trofeo \u00e8 stato il , che \u00e8 riuscito a ottenere la vittoria nel secondo conquistando il trofeo per la terza volta nella sua storia.\nL'arbitro dell'incontro \u00e8 stato il signor Minoru T\u014dj\u014d."}
{"id": "9153512", "revid": "1305887", "url": "https://it.wikipedia.org/wiki?curid=9153512", "title": "Episodi di Street Sharks - Quattro pinne all'orizzonte", "text": ""}
{"id": "9153513", "revid": "1457847", "url": "https://it.wikipedia.org/wiki?curid=9153513", "title": "Jennifer Yu", "text": "\u00c8 stata campionessa statunitense nel 2019, ha ottenuto il titolo di WGM nel 2018.\nCarriera.\nImpara a giocare a scacchi all'et\u00e0 di sette anni come attivit\u00e0 extracurriculare nella propria scuola. A dieci anni partecipa ai Mondiali giovanili di Durban nella categoria under 12 femminile, che vince, prima ragazza americana della storia, con 10 punti su 11.\nNel 2018 partecipa alle Olimpiadi di Batumi in Georgia, dove totalizzando 8 punti su 11 vince la medaglia di bronzo individuale per le quinte scacchiere.\nNel 2019 in marzo vince il campionato statunitense femminile a Saint Louis con un turno di anticipo e nessuna sconfitta, totalizzando 10 punti su 11."}
{"id": "9153515", "revid": "775372", "url": "https://it.wikipedia.org/wiki?curid=9153515", "title": "Referendum in Lettonia del 1923", "text": "Il referendum in Lettonia del 1923 si svolse il 1\u00b0 e il 2 settembre 1923 per chiedere agli elettori di impedire al governo di trasferire la chiesa di San Giacomo a Riga dai luterani alla chiesa cattolica romana. Sebbene la grande maggioranza abbia votato per la proposta, l'affluenza alle urne fu ben al di sotto del quorum richiesto, cosicch\u00e9 l'edificio della chiesa \u00e8 stato successivamente dato alla Chiesa cattolica. \nContesto.\nConsacrata nel 1225, la chiesa di San Giacomo a Riga divenne luterana nel 1522, durante la riforma protestante, e la prima chiesa luterana di lingua lettone. Affidata poi da Stefano I B\u00e1thory nel 1582 ai gesuiti come parte della Controriforma, nel 1621 venne ridata nuovamente ai luterani dopo che Gustavo II Adolfo di Svezia occup\u00f2 Riga.\nSu proposta del governo guidato dal primo ministro Zigfr\u012bds Anna Meierovics, il 23 marzo 1923 il Saeima approv\u00f2 una legge sulla consegna della chiesa luterana di San Giacomo al vescovo cattolico. Il presidente Cakste respinse la suddetta legge, ma il 20 aprile il Saeima approv\u00f2 una versione della legge ancora pi\u00f9 restrittiva, in base alla quale la cattedrale di Riga doveva essere consegnata al vescovo lettone-luterano; peraltro la nuova parte della legge non venne attuata momentaneamente.\nLe mosse di Maierovics furono energicamente contrastate da Paul Schiemann, un importante difensore dei diritti delle minoranze, che afferm\u00f2 che il disegno di legge avrebbe abbandonato \"i principi di uno stato di cultura e diritto\" durante un dibattito parlamentare. Schiemann attir\u00f2 la simpatia internazionale per la sua lotta a favore della Chiesa luterana e per essere riuscito ad ottenere l'indizione del primo referendum del paese.\nGi\u00e0 dopo le deliberazioni in parlamento, i tedeschi baltici lanciarono un'iniziativa legislativa che mirava a vietare gli espropri di chiese a beneficio di altre confessioni. Tra il 22 aprile e il 13 maggio sono state raccolte 143.577 firme (circa il 15% dell'elettorato). Il 10 luglio, il Saeima ha respinto questa legge. \nI sostenitori del trasferimento chiesero invece il boicottaggio del referendum.\nConseguenze.\nSebbene il referendum fosse stato approvato da un ampio margine di votanti, l'affluenza alle urne fu solo del 21,4%. Il referendum avrebbe richiesto infatti almeno 400.000 voti a favore per avere successo, ma ha raggiunto solo poco pi\u00f9 della met\u00e0 del numero.\nSuccessivamente l'edificio della chiesa fu ceduto alla Chiesa Cattolica Romana, che lo assunse come propria cattedrale nel maggio successivo. I luterani furono anche costretti a condividere la cattedrale di Riga con i cattolici."}
{"id": "9153530", "revid": "6923", "url": "https://it.wikipedia.org/wiki?curid=9153530", "title": "Business Process Model and Notation", "text": "Il Business Process Model and Notation (BPMN) \u00e8 una rappresentazione grafica usata per specificare i processi aziendali in un business process modeling (BPM).\nOriginariamente sviluppato dalla Business Process Management Initiative (BPMI), BPMN \u00e8 stato successivamente gestito dall'Object Management Group (OMG) dopo che le due organizzazioni si sono fuse nel giugno 2005. La versione attuale di BPMN \u00e8 la 2.0.2, pubblicata nel gennaio 2014\nSebbene sia una specifica OMG, nel luglio 2013 BPMN \u00e8 stato codificato come standard ISO disciplinato dalla norma tecnica ISO/IEC 19510.\nDescrizione.\nBPMN \u00e8 uno standard per il business process modeling che fornisce una notazione grafica per specificare i processi aziendali in un \"Business Process Diagram\" (BPD), basato su una tecnica di diagramma di flusso molto simile ai diagrammi di attivit\u00e0 UML. BPMN e UML sono due specifiche di modellazione sviluppate dall'OMG che non sono in competizione ma complementari: UML enfatizza l'analisi e la progettazione di un sistema informativo, mentre BPMN si concentra sull'analisi e la progettazione dei processi aziendali che coinvolgono e interagiscono con i sistemi. Possiamo quindi passare da un diagramma di processo che definisce i requisiti di business in BPMN all'uso di diagrammi di casi in UML per documentare i requisiti per i sistemi coinvolti.\nL'obiettivo di BPMN \u00e8 quello di supportare il business process management sia per gli utenti tecnici che per gli utenti aziendali, fornendo una notazione intuitiva per gli utenti aziendali, ma in grado di rappresentare semantiche di processi complessi. La specifica BPMN fornisce anche una mappatura tra la grafica della notazione e i costrutti sottostanti dei linguaggi di esecuzione, in particolare il Business Process Execution Language (BPEL).\nBPMN \u00e8 stato progettato per fornire una notazione standard facilmente comprensibile da tutti gli stakeholder aziendali, in genere inclusi analisti aziendali, sviluppatori tecnici e manager aziendali. BPMN pu\u00f2 quindi essere utilizzato per supportare l'obiettivo generalmente auspicabile da parte di tutti gli stakeholder di un progetto, adottando un linguaggio comune per descrivere i processi ed aiutando ad evitare lacune di comunicazione che possono sorgere tra la progettazione e l'implementazione dei processi aziendali.\nBPMN \u00e8 uno dei numerosi linguaggi standard per il business process modeling utilizzati dagli strumenti e dai processi di modellazione. Sebbene l'attuale variet\u00e0 di linguaggi possa adattarsi a diversi ambienti di modellazione, c'\u00e8 chi sostiene lo sviluppo o l'emergere di un unico standard completo che combini i punti di forza dei diversi linguaggi esistenti. Si suggerisce che, nel tempo, ci\u00f2 potrebbe aiutare a unificare l'espressione dei concetti di base dei processi aziendali (ad esempio i processi pubblici e privati e le coreografie), nonch\u00e9 di concetti di processo avanzati (ad esempio la gestione delle eccezioni e la compensazione delle transazioni).\nBPMN \u00e8 vincolato a supportare solo i concetti di modellazione applicabili ai processi aziendali. Altri tipi di modellazione eseguiti dalle organizzazioni per scopi non di processo non rientrano nell'ambito di BPMN. Tra gli esempi di modelli esclusi da BPMN vi sono:\nInoltre, sebbene BPMN mostri il flusso di dati (messaggi) e l'associazione di artefatti di dati alle attivit\u00e0, esso non \u00e8 un diagramma di flusso di dati.\nSono stati sviluppati due ulteriori standard che utilizzano un approccio simile al BPMN: il Case Management Model and Notation (CMMN), che affronta la modellazione del case management, e il Decision Model and Notation (DMN), che invece si occupa della modellazione decisionale.\nElementi.\nI modelli BPMN sono espressi da semplici diagrammi costruiti a partire da un insieme limitato di elementi grafici. Essi semplificano la comprensione del flusso e del processo delle attivit\u00e0 aziendali sia per gli utenti aziendali che per gli sviluppatori. Le 4 categorie di elementi basilari previste in BPMN sono:\nQueste 4 categorie consentono la creazione di semplici diagrammi dei processi aziendali (\"business process diagram\", BPD). Tali diagrammi consentono anche di creare nuovi tipi di oggetti o artefatti di flusso per rendere il diagramma pi\u00f9 comprensibile.\nOggetti di flusso.\nGli oggetti di flusso sono i principali elementi descrittivi all'interno di BPMN e sono costituiti da 3 elementi principali: eventi, attivit\u00e0 e gateway.\nEvento.\nUn evento \u00e8 rappresentato da un cerchio e denota qualcosa che \"accade\" (rispetto ad un'attivit\u00e0, che \u00e8 qualcosa che \"si fa\"). Le icone all'interno del cerchio indicano il tipo di evento (ad esempio, una busta che rappresenta un messaggio o un orologio che rappresenta il tempo). Gli eventi sono solitamente classificati su 3 livelli:\nAttivit\u00e0.\nUn'attivit\u00e0 \u00e8 rappresentata da un rettangolo con gli angoli arrotondati e descrive il tipo di lavoro che deve essere svolto. Un'attivit\u00e0 \u00e8 un termine generico per il lavoro svolto da un'azienda e pu\u00f2 essere atomica o composta. Le attivit\u00e0 si distinguono in:\nGateway.\nUn gateway \u00e8 rappresentato con un rombo ed indica una biforcazione oppure una ricongiunzione di percorsi, a seconda delle condizioni espresse. Un gateway pu\u00f2 essere:\nOggetti di collegamento.\nGli oggetti di flusso sono collegati tra loro utilizzando oggetti di collegamento (detti anche connettori), che sono di 3 tipi:\nSwim lane.\nLe swim lane sono un meccanismo visivo di organizzazione e categorizzazione delle attivit\u00e0, basato su diagrammi di flusso interfunzionali. In BPMN sono costituite da due tipi:\nArtefatti.\nGli artefatti consentono agli sviluppatori di portare ulteriori informazioni all'interno del modello o del diagramma, che in questo modo diventa pi\u00f9 leggibile. In BPMN esistono 3 artefatti predefiniti:\nConfronto con altri modelli di processi.\nEPC (Event-driven Process Chain) e BPMN sono due notazioni con espressivit\u00e0 simile per quanto riguarda la modellazione dei processi. Un modello BPMN pu\u00f2 essere trasformato in un modello EPC, mentre viceversa un modello EPC pu\u00f2 essere trasformato in un modello BPMN con una leggera perdita di informazioni. Uno studio ha dimostrato che per lo stesso processo il modello BPMN potrebbe richiedere circa il 40% in meno di elementi rispetto al modello EPC corrispondente, ma con un set di simboli leggermente pi\u00f9 grande, e quindi il modello BPMN sarebbe pi\u00f9 facile da leggere. La conversione tra le due notazioni pu\u00f2 essere automatizzata.\nI diagrammi di attivit\u00e0 UML e BPMN sono due notazioni che possono essere utilizzate per modellare gli stessi processi: un sottoinsieme degli elementi del diagramma di attivit\u00e0 ha una semantica simile agli elementi BPMN, nonostante l'insieme di simboli sia pi\u00f9 piccolo e meno espressivo. Uno studio ha mostrato che entrambi i tipi di modelli di processo sembrano avere lo stesso livello di leggibilit\u00e0 per utenti inesperti, nonostante i vincoli formali pi\u00f9 elevati di un diagramma di attivit\u00e0.\nUn sottoinsieme di BPMN pu\u00f2 essere trasposto direttamente in WS-BPEL, che \u00e8 espressione di un processo direttamente eseguibile da un motore di workflow."}
{"id": "9153531", "revid": "458786", "url": "https://it.wikipedia.org/wiki?curid=9153531", "title": "Sebasti\u00e1n Cocimano", "text": "Carriera.\nCresciuto nel settore giovanile del , debutta in prima squadra il 15 febbraio 2020 in occasione dell'incontro di Primera Divisi\u00f3n perso 1-0 contro il .\nStatistiche.\nPresenze e reti nei club.\n\"Statistiche aggiornate al 15 ottobre 2021.\""}
{"id": "9153533", "revid": "72396", "url": "https://it.wikipedia.org/wiki?curid=9153533", "title": "BPMN", "text": ""}
{"id": "9153534", "revid": "697352", "url": "https://it.wikipedia.org/wiki?curid=9153534", "title": "Brizuela", "text": ""}
{"id": "9153536", "revid": "697352", "url": "https://it.wikipedia.org/wiki?curid=9153536", "title": "Broccolino (disambigua)", "text": ""}
{"id": "9153537", "revid": "697352", "url": "https://it.wikipedia.org/wiki?curid=9153537", "title": "BRU", "text": ""}
{"id": "9153540", "revid": "729019", "url": "https://it.wikipedia.org/wiki?curid=9153540", "title": "Paolo Tolosetto Farinati degli Uberti", "text": "Biografia.\nNacque a Verona da Giuseppe, discendente della nobile famiglia fiorentina degli Uberti, e Teresa Malaspina.\nIl 30 ottobre 1889, all'et\u00e0 di 13 anni, si arruol\u00f2 come volontario presso l'Accademia navale di Livorno e vi usc\u00ec nell'agosto 1895 con il grado di guardiamarina. Due anni dopo divenne sottotenente di vascello, prestando servizio sulla \"Duilio\" e sulla \"Volturno\", per poi essere promosso al grado di tenente di vascello il 9 dicembre 1900, imbarcandosi sul \"Puglia\" e compiendo una crocera di oltre due anni nei mari orientali. Pass\u00f2 poi alle siluranti e infine ai sommergibili, prestando servizio sul \"Narvalo\" e sul \"Glauco\" fino ad arrivare al \"Balilla\", del quale divenne comandante con la promozione a capitano di corvetta il 25 aprile 1915. Allo scoppio della prima guerra mondiale si un\u00ec alla 4\u00aa Squadriglia del Gruppo autonomo compiendo agguati nel basso Adriatico e lungo le rotte commerciali austro-ungariche.\nIl 13 luglio 1915 il \"Balilla\" part\u00ec da Brindisi per compiere un agguato a due torpediniere austro-ungariche al largo dell'isola di Lissa ma nel corso della giornata successiva fu individuato e sottoposto ad un pesante fuoco nemico dalle due imbarcazioni. Riemerso con la prua in alto e paralizzato, probabilmente a causa di un guasto, il comandante ordin\u00f2 di fare fuoco contro il nemico ma il sommergibile fu comunque affondato. Il coraggio dell'equipaggio del Balilla fu riconosciuto dagli stessi nemici e alla memoria di degli Uberti gli fu conferita con regio decreto del 20 ottobre 1919 la Medaglia d'oro al valore militare alla memoria."}
{"id": "9153542", "revid": "944090", "url": "https://it.wikipedia.org/wiki?curid=9153542", "title": "Referendum in Lettonia del 1927", "text": "Il referendum in Lettonia del 1927 si svolse il 17 e 18 dicembre 1927 per l'abrogazione delle modifiche apportate dal Saeima alla legge sulla cittadinanza. Il referendum \u00e8 stato approvato, ma non raggiunse il quorum e gli emendamenti furono annullati.\nContesto.\nIl Saeima estese il diritto degli immigrati pre-indipendenza ad acquisire la cittadinanza lettone. Gli oppositori della legge hanno proposto al popolo di votare per il disegno di legge \"Legge sugli emendamenti e integrazioni alla legge sulla cittadinanza\".\nIl 2 giugno 1927, il Saeima approv\u00f2 una risoluzione che consentiva a tutti coloro che avevano vissuto nel territorio della Lettonia per sei mesi prima dell'inizio della guerra, il 1 agosto 1914, di ricevere la cittadinanza. Sebbene l'emendamento sia stato adottato per facilitare il ritorno dei rifugiati della prima guerra mondiale dall'URSS, ha anche aperto la strada a molti ebrei. \nLa legge dell'epoca regolava la cittadinanza di ebrei, tedeschi, russi e altre minoranze, nonch\u00e9 dei lettoni apolidi. Di conseguenza, i membri di questi gruppi etnici dovevano risiedere in Lettonia almeno dal 1925 e nei sei mesi precedenti allo scoppio della prima guerra mondiale.\nContro la legge sulla cittadinanza venne richiesto un referendum dai partiti nazionalisti, che raccolsero circa 200.000 firme (il quorum era un decimo dell'elettorato, cio\u00e8 112.000 firme). Il referendum era principalmente rivolto agli ebrei. Il partito baltico tedesco ha sostenuto il partito degli agricoltori per rovesciare il governo e impedire loro di sostenere il referendum. Tuttavia, la maggioranza necessaria non \u00e8 stata raggiunta. Il Saeima respinse il referendum il 4 novembre 1927. Gli altri partiti hanno boicottato il voto.\nRisultati.\nNon si hanno dati precisi sullo scrutinio, tranne che su un totale di 1.120.026 elettori registrati, solo 242.798 hanno espresso voti validi, in maggioranza a favore dell'abrogazione.\nConseguenze.\nNon essendo stata raggiunta l'affluenza del 50% dell'elettorato (art. 74 della Costituzione, nella versione precedente al 1933), la legge rimase in vigore."}
{"id": "9153543", "revid": "300067", "url": "https://it.wikipedia.org/wiki?curid=9153543", "title": "Nemanja Todorovic", "text": ""}
{"id": "9153564", "revid": "81103", "url": "https://it.wikipedia.org/wiki?curid=9153564", "title": "Eventi di gennaio", "text": "Gli eventi di gennaio (), talvolta indicati con l'espressione domenica di sangue, ebbero luogo in Lituania dall'11 al 13 gennaio 1991, all'indomani dell'atto di Restaurazione dello Stato di Lituania. A seguito delle operazioni compiute dell'esercito sovietico, 14 civili persero la vita e pi\u00f9 di 140 risultarono i feriti. Gli avvenimenti principali ebbero luogo a Vilnius, la capitale, ma si segnalarono anche manifestazioni di protesta nella regione circostante e nelle citt\u00e0 di Alytus, \u0160iauliai, Var\u0117na e Kaunas.\nDopo questi eventi in Lituania 13 gennaio viene chiamato il \"Giorno dei Difensori della Libert\u00e0\" () ed \u00e8 ufficialmente osservato come un giorno commemorativo.\nContesto storico.\nGli Stati baltici, inclusa la Lituania, furono annessi con la forza dall'Unione Sovietica nel 1940. La sovranit\u00e0 di Mosca non fu mai riconosciuta come legittima dalle potenze occidentali.\nLa Repubblica lituana dichiar\u00f2 l'indipendenza dall'Unione Sovietica l'11 marzo 1990 e, da allora in poi, attravers\u00f2 un difficile periodo di emergenza. Durante il marzo-aprile 1990, le truppe aviotrasportate sovietiche (VDV) occuparono gli edifici dell'Educazione politica e della Scuola del Partito Superiore, dove in seguito stazion\u00f2 quanto sopravvissuto della sezione del Partito Comunista della Lituania ancora fedele al PCUS. Per tutta risposta, poich\u00e9 Vilnius non torn\u00f2 sui suoi passi, l'Unione Sovietica impose un blocco economico tra il mese di aprile e la fine di giugno. L'economia stagnante e la debilit\u00e0 del settore energetico minavano la fede pubblica dello Stato appena restaurato: il tasso di inflazione raggiunse il 100% e continu\u00f2 ad aumentare rapidamente. Nel gennaio 1991, il governo lituano fu costretto ad aumentare pi\u00f9 volte i prezzi, scatenando il malcontento della popolazione russofona del Paese.\nDurante i cinque giorni precedenti ai tafferugli, i lavoratori sovietici, polacchi e altri delle fabbriche di Vilnius protestarono contro l'aumento dei prezzi dei beni di consumo da parte del governo e per quella che consideravano una discriminazione etnica.\nSecondo Human Rights Watch, organizzazione no profit, il governo sovietico aveva organizzato una campagna propagandistica volta a promuovere il conflitto etnico. A tutela della minoranza della popolazione russofona presente in terra lituana, l'Unione Sovietica sped\u00ec forze armate d'\u00e9lite e unit\u00e0 di servizio speciale.\nL'8 gennaio il conflitto tra il presidente del parlamento Vytautas Landsbergis e il pi\u00f9 pragmatico primo ministro Kazimira Prunskien\u0117 culmin\u00f2 con le dimissioni del secondo. Prunskien\u0117 incontr\u00f2 il presidente dell'Unione Sovietica Michail Gorba\u010d\u00ebv nella stessa giornata, ma non ricevette le rassicurazioni che auspicava sulla non necessit\u00e0 di ricorrere alle forze armate.\nLo stesso giorno il movimento filo-moscovita Jedinstvo organizz\u00f2 una manifestazione al cospetto del Consiglio Supremo della Lituania. I manifestanti provarono a prendere d'assalto il palazzo del parlamento, ma vennero allontanati da forze di sicurezza disarmate che impiegarono cannoni ad acqua. Quando sempre in data 8 gennaio il Consiglio Supremo discusse sulla possibilit\u00e0 o meno di arrestare l'aumento dei prezzi, la portata delle proteste e delle provocazioni sostenute da Jedinstvo e dal Partito Comunista crebbe. Durante un discorso radiofonico e televisivo, Landsbergis sollecit\u00f2 i sostenitori dell'indipendenza a radunarsi e a proteggere i principali edifici governativi e infrastrutturali.\nTra l'8 e il 9 gennaio, diverse unit\u00e0 militari sovietiche speciali giunsero in Lituania (tra cui il famoso antiterroristico Gruppo Alpha e i paracadutisti della 76\u00aa Divisione d'assalto aereo della Guardia della VDV con sede a Pskov). La spiegazione ufficiale fornita era che fosse necessario garantire l'ordine costituzionale e l'efficacia delle leggi della RSS Lituana e dell'Unione Sovietica.\nIl 10 gennaio Gorba\u010d\u00ebv si rivolse al Consiglio Supremo, chiedendo il ripristino della costituzione dell'URSS in Lituania e la revoca di \"tutte le leggi anticostituzionali\". Non escluse inoltre l'intervento militare nel giro di pochi giorni. Quando i funzionari lituani chiesero la garanzia di Mosca di non inviare truppe armate, Gorba\u010d\u00ebv non forn\u00ec risposta.\nCronologia degli eventi.\nVenerd\u00ec 11 gennaio 1991.\nNella mattinata dell'11 gennaio 1991, al presidente del Consiglio Supremo Vytautas Landsbergis e al primo ministro Albertas \u0160im\u0117nas venne presentato un altro ultimatum dal \"Congresso Democratico della Lituania\", con cui si chiedeva di soddisfare la richiesta di Gorba\u010d\u00ebv entro le 15:00 dell'11 gennaio.\nSabato 12 gennaio 1991.\nDurante una sessione notturna del Consiglio Supremo, il presidente Vytautas Landsbergis annunci\u00f2 di aver tentato invano di mettersi in contatto Michail Gorba\u010d\u00ebv, ricevendo invece solo tre avvisi da Boris El'cin sulla situazione. Il vice ministro della Difesa dell'Unione Sovietica, il generale Vladislav A\u010dalov, arriv\u00f2 in Lituania e assunse il controllo di tutte le operazioni militari. Manifestanti provenienti da tutta la Lituania iniziarono a circondare i principali edifici strategici: il Consiglio Supremo, il Comitato radio-televisivo pubblico, la torre televisiva di Vilnius e la centrale telefonica principale.\nDomenica 13 gennaio 1991.\nIn seguito a questi due attacchi, grandi folle (20.000 durante la notte, pi\u00f9 di 50.000 al mattino) di sostenitori dell'indipendenza si radunarono intorno all'edificio del Consiglio Supremo. La gente cominci\u00f2 a innalzare barricate anticarro e ad installare difese all'interno degli edifici circostanti, costituendo una sorta di guardiola presso il Consiglio Supremo. I membri della folla diedero il via a cori di gruppo e slogan indipendentisti. Nonostante colonne di militari camion, BMP e carri armati che si spostavano nelle vicinanze del Consiglio Supremo, le forze militari sovietiche si ritirarono invece di attaccare. Gli eventi del 13 gennaio sono a volte indicati come \"domenica di sangue\".\nVittime.\nIn tutto, le vittime causate dall'esercito sovietico ammontarono a tredici. Un altro civile mor\u00ec nel corso degli scontri a causa di un attacco cardiaco e un soldato sovietico per\u00ec per via del fuoco amico. Tutte le vittime, eccetto il soldato, hanno ricevuto l'onorificenza dell'Ordine della Croce di Vytis il 15 gennaio 1991. 12 dei 14 deceduti furono sepolti nel cimitero di Antakalnis a Vilnius.\nConseguenze.\nSubito dopo gli attacchi, il Consiglio Supremo invi\u00f2 una lettera al popolo dell'Unione Sovietica e al resto del mondo denunciando gli attacchi e chiedendo ai governi stranieri di riconoscere che Mosca aveva commesso un atto di aggressione contro una nazione sovrana. A seguito delle prime notizie dalla Lituania, il governo della Norvegia lanci\u00f2 un appello alle Nazioni Unite, mentre la Polonia espresse solidariet\u00e0 al popolo baltico e rimprover\u00f2 le azioni dell'esercito sovietico.\nLa reazione degli Stati Uniti fu in un certo senso morbida, poich\u00e9 Washington D.C. era pesantemente preoccupata per l'imminente inizio dell'operazione Desert Storm contro l'Iraq e temeva le possibili conseguenze pi\u00f9 ampie in caso di critiche mosse ai sovietici in quel momento delicato. Il presidente George H.W. Bush denunci\u00f2 l'incidente, ma si guard\u00f2 bene dal biasimare direttamente Gorba\u010d\u00ebv, rivolgendo invece le sue osservazioni ai \"leader sovietici\".\nDopo gli eventi, il presidente Gorba\u010d\u00ebv afferm\u00f2 che \"lavoratori e intellettuali\" lituani che si lamentavano delle trasmissioni antisovietiche avevano cercato di interloquire con il parlamento della repubblica, finendo per\u00f2 mandati via e picchiati. Inoltre, rifer\u00ec di aver chiesto al comandante militare a Vilnius di fornire protezione. Sia il ministro della Difesa Dmitrij Jazov sia il ministro degli Interni Boris Pugo e sia Gorba\u010d\u00ebv negarono tutti che Mosca avesse ordinato di impiegare la forza a Vilnius. Jazov asser\u00ec che i nazionalisti stavano cercando di \nmettere in piedi quella che lui defin\u00ec \"una dittatura borghese\". Pugo, nella sua versione dei fatti, rifer\u00ec alla televisione nazionale che i manifestanti avevano aperto il fuoco per primi. Il giorno successivo agli eventi, si svolsero manifestazioni di sostegno in molte citt\u00e0 (Kiev, Riga, Tallinn).\nSebbene l'occupazione e le incursioni militari proseguirono per diversi mesi dopo gli attacchi, non si verificarono scontri bellici su vasta portata dopo il 13 gennaio. La massiccia reazione occidentale e le azioni delle forze democratiche sovietiche ponessero il presidente e il governo dell'Unione Sovietica in una posizione scomoda. Ci\u00f2 influenz\u00f2 i futuri negoziati lituano-russi e port\u00f2 alla firma di un trattato il 31 gennaio.\nDurante una visita della delegazione ufficiale dell'Islanda in Lituania il 20 gennaio, il ministro degli Esteri J\u00f3n Baldvin Hannibalsson dichiar\u00f2: \"Il mio governo sta seriamente valutando la possibilit\u00e0 di stabilire relazioni diplomatiche con la Repubblica di Lituania\". Reykjav\u00edk mantenne la sua promessa e, il 4 febbraio 1991, appena tre settimane dopo gli attacchi, riconobbe la Repubblica di Lituania come Stato sovrano, stabilendo conseguentemente le relazioni diplomatiche bilaterali. La concatenazione degli eventi accaduti giustific\u00f2, a giudizio degli storici, la schiacciante vittoria dei sostenitori dell'indipendenza nel referendum del 9 febbraio 1991. L'affluenza, pari all'84,73% degli elettori registrati, fece registrare il 90,47% di votanti a favore della piena e totale indipendenza della Lituania.\nLe strade nelle vicinanze della torre della televisione andarono successivamente ribattezzate in memoria di nove vittime dell'attacco, mentre alle restanti si sono dedicate una strada a Kaunas, una a Marijampol\u0117, una a K\u0117dainiai e una a Pel\u0117dnagiai (vicino a K\u0117dainiai).\nLa Federazione Russa ribad\u00ec ancora la ricostruzione secondo cui le truppe sovietiche non impiegarono affatto le loro armi. Dall'intervista di Michail Golovatov, ex comandante del \"gruppo Alpha\": \"Le armi e le munizioni che ci sono state date sono state consegnate alla fine dell'operazione, quindi si pu\u00f2 stabilire che non \u00e8 stato sparato un solo colpo dalla nostra parte. Tuttavia, al momento dell'assalto, il nostro giovane ufficiale Victor Shatskikh \u00e8 stato ferito mortalmente alla schiena. Poich\u00e9 abbiamo gi\u00e0 preso la torre della televisione e siamo usciti, siamo entrati nel fuoco dalle finestre delle case vicine e, uscendo da l\u00ec, ci siamo dovuti nascondere dietro i blindati\".\nProcedimenti penali.\nNel 1996, due membri del Comitato Centrale del Partito Comunista della RSS Lituana, Mykolas Burokevi\u010dius e Juozas Jermalavi\u010dius, furono condannati a pene detentive per il loro coinvolgimento negli eventi di gennaio. Nel 1999, il tribunale distrettuale di Vilnius emise verdetti contro sei ex militari sovietici che presero parte agli eventi. L'11 maggio 2011, un soldato dell'OMON sovietico, Konstantin Mikhailov, venne condannato all'ergastolo per aver ucciso nel 1991 doganieri e poliziotti al posto di blocco di frontiera \"Medininkai\" con la RSS Bielorussa, vicino al villaggio di Medininkai.\nDal 1992, i rappresentanti dell'Ufficio della procura generale della Lituania chiesero in pi\u00f9 occasioni alla Bielorussia di estradare Vladimir Uskhop\u010dik, un ex generale che era al comando della guarnigione di Vilnius nel gennaio 1991 e l'editore del quotidiano \"Lituania sovietica\" Stanislava Juonene. La richiesta della Lituania \u00e8 stata ripetutamente respinta.\nNel luglio 2011, le tensioni diplomatiche aumentarono tra Austria e Lituania quando Michail Golovatov, un ex generale del KGB che aveva presenziato al massacro del 13 gennaio 1991, and\u00f2 rilasciato dopo essere stato detenuto all'aeroporto di Vienna: in seguito, questi vol\u00f2 in Russia. In segno di protesta, la Lituania richiam\u00f2 il suo ambasciatore presente in Austria.\nLe udienze celebratesi presso il tribunale distrettuale di Vilnius cominciate il 27 gennaio 2016 vedevano 67 persone accusate di crimini di guerra, crimini contro l'umanit\u00e0, percosse, omicidio, turbamento dell'ordine pubblico, nonch\u00e9 di aver realizzato operazioni militari illegali contro civili. Il caso giudiziario consisteva in 801 volumi di documenti, inclusi 16 relativi alla stessa azione penale. Gli imputati includevano l'ex ministro della Difesa sovietica Dmitrij Jazov, l'ex comandante del gruppo antiterrorismo sovietico Alpha Michail Golovatov e capo della guarnigione di Vilnius dell'esercito sovietico Vladimir Uskhop\u010dik.\nRobertas Povilaitis, il figlio di una delle vittime, domand\u00f2 alle forze dell'ordine di condurre un'indagine sul ruolo di Michail Gorba\u010d\u00ebv negli eventi. Il 17 ottobre 2016, il tribunale regionale di Vilnius decise di convocare Michail Gorba\u010d\u00ebv in veste di testimone. La Federazione Russa aveva in passato rifiutato di interrogare il politico: poich\u00e9 non si era avviata alcuna indagine preliminare contro Gorba\u010d\u00ebv nel caso del 13 gennaio, il presidente della Corte costituzionale della Lituania, Dainius \u017dalimas, concluse che sarebbe stato difficile credere che gli eventi si fossero verificati senza che lo sapesse il presidente dell'URSS. Il ruolo di Gorba\u010d\u00ebv negli eventi di gennaio rimane dunque controverso.\nNel 2018, le forze dell'ordine russe avviarono procedimenti penali contro i pubblici ministeri e i giudici lituani che stavano indagando sul caso. Tale azione russa \u00e8 stata condannata dal Parlamento europeo alla stregua di un'\"influenza esterna inaccettabile\" e \"avvenuta per ragioni politiche\".\nIl 27 marzo 2019, il tribunale distrettuale di Vilnius dichiar\u00f2 tutti e 67 gli imputati colpevoli di crimini di guerra o crimini contro l'umanit\u00e0. La stragrande maggioranza \u00e8 stata processata e condannata in contumacia: tra i rei di alto profilo figuravano l'ex ministro della Difesa sovietico Dmitrij Jazov (punito con 10 anni di reclusione), Michail Golovatov (12 anni di reclusione), e Vladimir Uskhop\u010dik (14 anni di reclusione). La media delle condanne prevedeva pene detentive comprese tra i 4 e i 12 anni.\nIl 31 marzo 2021, anche la Corte d'appello lituana, giudice di secondo grado nazionale, ha emesso la sua sentenza, con cui ha solo accresciuto i tempi di reclusione per gli imputati gi\u00e0 condannati e ha quantificato il risarcimento per danni morali nel totale di 10.876 milioni di euro. Uno dei giudici che ha annunciato la sentenza ha riferito al contempo: \"Quando facevano transitare i carri armati sopra i manifestanti, sapevano perfettamente cosa stavano facendo\". In seguito, la Russia ha minacciato di intraprendere azioni di ritorsione per la sentenza. Il Commissario europeo per la giustizia, i diritti fondamentali e la cittadinanza Didier Reynders ha promesso che l'Unione europea difender\u00e0 i giudici lituani che hanno supervisionato il caso del 13 gennaio. Il ministro per Affari esteri della Lituania Gabrielius Landsbergis aveva gi\u00e0 sostenuto che la Lituania si sarebbe appellata all'Interpol per respingere l'appello della Russia contro la prosecuzione dei giudici lituani che hanno esaminato il caso del 13 gennaio.\nFino ad oggi, Russia e Bielorussia si sono rifiutate di estradare i responsabili degli eventi di gennaio.\nLascito.\nIn Lituania, \u00e8 stata istituita in data 13 gennaio la giornata dei difensori della libert\u00e0 (). Pur non trattandosi di un d\u00ec festivo, \u00e8 ufficialmente osservata come un'occasione commemorativa. Ogni 13 gennaio, le bandiere nazionali sventolano solitamente al fianco di un fiocco nero. Negli ultimi anni, delle spille che raffigurano un nontiscordardim\u00e9 sono diventate un simbolo di commemorazione degli eventi.\nDi recente, si \u00e8 sviluppato un dibattito pubblico sul fatto che il 13 gennaio e gli eventi in generale debbano essere percepiti come una giornata di lutto o come una di vittoria. I precedenti presenti lituani Vytautas Landsbergis e Dalia Grybauskait\u0117 hanno espresso l'opinione che il 13 gennaio non sia solo una giornata di lutto, in quanto si commemorano coloro che hanno sacrificato la propria vita per un ideale. Altri personaggi pubblici di spicco hanno descritto il 13 gennaio come una Giornata della Vittoria, tra cui i generali Arvydas Pocius e Valdemaras Rup\u0161ys, entrambi volontari che difesero il Parlamento durante gli eventi, nonch\u00e9 i giornalisti Rimvydas Valatka e Vytautas Ali\u0161auskas e l'accademico Vytautas Ali\u0161auskas.\nDa allora, la Lituania ha accusato la Russia di aver tentato di diffondere disinformazione sugli eventi di gennaio. Il Parlamento europeo ha condannato il Cremlino e ha esortato a \"cessare l'irresponsabile disinformazione e le dichiarazioni di propaganda \"in merito al caso del 13 gennaio. La EUvsDisinfo, attiva per garantire una lotta alla disinformazione, ha documentato diversi esempi di ricostruzioni falsate riportate dai media filo-russi."}
{"id": "9153566", "revid": "300067", "url": "https://it.wikipedia.org/wiki?curid=9153566", "title": "Dusan Tanaskovic", "text": ""}
{"id": "9153568", "revid": "466539", "url": "https://it.wikipedia.org/wiki?curid=9153568", "title": "European Open 2021", "text": "L'European Open 2021 \u00e8 stato un torneo di tennis che si \u00e8 giocato sui campi in cemento indoor nella categoria ATP Tour 250 nell'ambito dell'ATP Tour 2021. \u00c8 stata la 6\u00aa edizione del torneo. Gli incontri si sono disputati alla Lotto Arena di Anversa, in Belgio, dal 18 al 26 ottobre.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono entrati nel tabellone principale passando dalle qualificazioni:\nPartecipanti al doppio.\nAltri partecipanti.\nLe seguenti coppie hanno ricevuto una wildcard per il tabellone principale:\nCampioni.\nSingolare.\n Jannik Sinner ha sconfitto in finale Diego Schwartzman con il punteggio di 6-2, 6-2.\nDoppio.\n Fabrice Martin / Nicolas Mahut hanno sconfitto in finale Wesley Koolhof / Jean-Julien Rojer con il punteggio di 6-0, 6-1."}
{"id": "9153569", "revid": "1310927", "url": "https://it.wikipedia.org/wiki?curid=9153569", "title": "Volodymyr Adamyuk", "text": ""}
{"id": "9153570", "revid": "1310927", "url": "https://it.wikipedia.org/wiki?curid=9153570", "title": "Mykyta Kravchenko", "text": ""}
{"id": "9153571", "revid": "1310927", "url": "https://it.wikipedia.org/wiki?curid=9153571", "title": "Arseniy Batahov", "text": ""}
{"id": "9153573", "revid": "1310927", "url": "https://it.wikipedia.org/wiki?curid=9153573", "title": "Serhiy Lohinov", "text": ""}
{"id": "9153574", "revid": "1310927", "url": "https://it.wikipedia.org/wiki?curid=9153574", "title": "Valeriy Luchkevych", "text": ""}
{"id": "9153578", "revid": "300067", "url": "https://it.wikipedia.org/wiki?curid=9153578", "title": "Nemanja Protic", "text": ""}
{"id": "9153581", "revid": "458786", "url": "https://it.wikipedia.org/wiki?curid=9153581", "title": "Artyom Sukhanov", "text": ""}
{"id": "9153583", "revid": "300067", "url": "https://it.wikipedia.org/wiki?curid=9153583", "title": "Milivoje Mijovic", "text": ""}
{"id": "9153584", "revid": "110157", "url": "https://it.wikipedia.org/wiki?curid=9153584", "title": "Museo postale di Istanbul", "text": " \nIl Museo postale di Istanbul () \u00e8 un museo postale situato a Istanbul, in Turchia, nel quartiere di Sirkeci. Espone la storia di tutti i tipi di servizi comunicativi che hanno operato in Turchia, assieme al patrimonio filatelico del paese. \nLa propriet\u00e0 del museo \u00e8 di Posta ve Telgraf Te\u015fkilat\u0131, l'azienda di servizi postali e telegrafici della Turchia.\nStoria dell'edificio.\nL'edificio che ospita il museo venne progettato dall'architetto turco Vedat Tek, principale esponente del primo movimento architettonico nazionale turco, basato sull'architettura ottomana e selgiuchide. \nL'edificio \u00e8 costituito da quattro piani ed \u00e8 stato edificato tra il 1905 e il 1909, con lo scopo di costruire una sede per il Ministero delle Poste e del Telegrafo. La sua funzione successiva fu quella di sede dell'ufficio postale della citt\u00e0 ed \u00e8 stata convertita a sede museale al momento dell'istituzione del museo postale, il 6 maggio del 2000. Svolge ancora la funzione di sede dell'ufficio postale e nelle zone dedicate al museo sono esposte, assieme alle varie collezioni, fotografie scattate durante la costruzione dell'edificio, che \u00e8 stato restaurato nel 2018. \nEsposizione.\nIl museo \u00e8 diviso in quattro sezioni espositive: postale, filatelica, telegrafica e telefonica. \nEsso mostra, attraverso la sua esposizione, la storia di tutti i servizi di comunicazione che sono stati attivi in Turchia, esponendo oggetti risalenti all'Impero ottomano fino ad arrivare a quelli attivi dalla nascita della repubblica, e che nacquero ufficialmente con la fondazione del Ministero ottomano delle Poste, il 23 ottobre del 1840. \nEsposizione postale.\nNella sezione postale del museo l'esposizione \u00e8 composta per una maggior parte da oggetti postali del passato quali cassette delle lettere, mappe di localizzazione dei postini, macchine affrancatrici e buste delle lettere. Inoltre, su vari manichini, sono esposte le divise indossate nel passato dagli impiegati del servizio postale, quali corrieri e postini, e dai militari che operavano nel settore.\nEsposizione filatelica.\nNell'esposizione filatelica del museo sono presenti i francobolli emessi nel paese dall'era ottomana a quella repubblicana. \u00c8 esposto infatti il primo francobollo postale emesso in Turchia, sotto il ministro delle poste Agah Efendi, il 13 gennaio 1863, stampato presso la zecca di stato dell'Impero ottomano, passando poi per i francobolli emessi dall'Unione postale universale e nella Turchia degli anni cinquanta.\nEsposizione telegrafica.\nNella sezione telegrafica del museo, ospitata al terzo piano, sono esposti telegrafi, telescriventi operativi negli anni passati\u00a0e un terminale telex. I telegrafi pi\u00f9 antichi esposti nel museo risalgono al 1855, anno di fondazione del primo ufficio telegrafico della Turchia.\nEsposizione telefonica.\nL'esposizione telefonica \u00e8 situata nel secondo piano del museo ed espone le prime apparecchiature telefoniche del paese. All'interno di questa sezione sono in mostra centralini telefonici, le cui istallazioni risalgono al 1909, telefoni a manovella, da tavolo, da muro e a batteria, assieme alla prima centrale telefonica turca, installata il 23 ottobre 1931, che rese di minor importanza i centralini elettromeccanici usati fino a quel momento, assieme al lavoro manuale dei centralinisti.\nNel museo \u00e8 anche esposta una copia del telefono originale progettato da Alexander Graham Bell, donato nel 1990 dalla societ\u00e0 Alcatel-Lucent per i 150 anni dalla fondazione del Ministero delle Poste."}
{"id": "9153585", "revid": "300067", "url": "https://it.wikipedia.org/wiki?curid=9153585", "title": "Lazar Stefanovic", "text": ""}
{"id": "9153589", "revid": "599013", "url": "https://it.wikipedia.org/wiki?curid=9153589", "title": "Janne Leskinen", "text": "Biografia.\nLeskinen debutt\u00f2 in campo internazionale in occasione dei Mondiali juniores di Madonna di Campiglio 1988, dove vinse la medaglia d'argento nello slalom gigante; due anni dopo, nella rassegna iridata giovanile di Zinal 1990, . Ottenne il primo piazzamento in Coppa del Mondo il 12 gennaio 1992 a Garmisch-Partenkirchen in supergigante (28\u00ba); l'anno dopo ai Mondiali di Morioka 1993, sua prima presenza iridata, si classific\u00f2 24\u00ba nello slalom gigante, mentre ai XVII Giochi olimpici invernali di , sua unica partecipazione olimpica, si piazz\u00f2 30\u00ba nella discesa libera, 13\u00ba nel supergigante, 22\u00ba nella combinata e non complet\u00f2 lo slalom gigante.\nConquist\u00f2 l'ultima vittoria in Coppa Europa, nonch\u00e9 ultimo podio, il 13 febbraio 1995 a Radstadt in supergigante; nel 1996 ottenne il miglior piazzamento in Coppa del Mondo, il 5 febbraio a Garmisch-Partenkirchen in supergigante (4\u00ba), e partecip\u00f2 ai Mondiali di Sierra Nevada, dove fu 29\u00ba nella discesa libera, 4\u00ba nel supergigante e 15\u00ba nella combinata. Gareggi\u00f2 nelle medesime specialit\u00e0 anche ai successivi Mondiali di Sestriere 1997, sua ultima presenza iridata, classificandosi rispettivamente al 27\u00ba, al 32\u00ba e al 15\u00ba posto. Prese per l'ultima volta il via in Coppa del Mondo l'8 marzo 1998 a Kvitfjell in supergigante (48\u00ba) e si ritir\u00f2 al termine di quella stessa stagione 1997-1998; la sua ultima gara fu lo slalom gigante dei Campionati finlandesi 1998, disputato il 23 aprile a Yll\u00e4stunturi e nel quale Leskinen vinse la medaglia di bronzo.\nPalmar\u00e8s.\nCoppa Europa.\nCoppa Europa - vittorie.\nLegenda:\nSG = supergigante"}
{"id": "9153609", "revid": "300067", "url": "https://it.wikipedia.org/wiki?curid=9153609", "title": "Radoslav Pekovic", "text": ""}
{"id": "9153610", "revid": "300067", "url": "https://it.wikipedia.org/wiki?curid=9153610", "title": "Miladin Pekovic", "text": ""}
{"id": "9153611", "revid": "300067", "url": "https://it.wikipedia.org/wiki?curid=9153611", "title": "Djordje Pa\u017ein", "text": ""}
{"id": "9153612", "revid": "300067", "url": "https://it.wikipedia.org/wiki?curid=9153612", "title": "Djordje Pazin", "text": ""}
{"id": "9153613", "revid": "300067", "url": "https://it.wikipedia.org/wiki?curid=9153613", "title": "Dorde Pazin", "text": ""}
{"id": "9153615", "revid": "125786288", "url": "https://it.wikipedia.org/wiki?curid=9153615", "title": "Ballando con le stelle (sedicesima edizione)", "text": "La sedicesima edizione di Ballando con le stelle \u00e8 andata in onda in prima serata su Rai 1 dal 16 ottobre al 18 dicembre 2021. Confermati nella conduzione Milly Carlucci e Paolo Belli, cos\u00ec come tutti i membri della giuria.\nCome per la precedente, anche quest'edizione prevede l'abbandono del televoto a favore delle votazioni online gratuite tramite i social network ufficiali del programma (Instagram, Twitter e Facebook). Tra le novit\u00e0, la conferma della sola Rossella Erra nel ruolo di \u201ctribuno\u201d popolare con il compito di difendere i concorrenti dalle opinioni della giuria, e l'ingresso di Alessandra Mussolini tra gli opinionisti.\nL'edizione \u00e8 stata vinta dalla coppia formata da Arisa e Vito Coppola.\nDettaglio delle puntate.\nSeconda puntata.\nSi svolge lo spareggio tra le due coppie meno votate (voto giuria + votazioni del pubblico tramite i social), la coppia che perde sar\u00e0 eliminata provvisoriamente e andr\u00e0 al ripescaggio che si svolger\u00e0 nelle prossime puntate. \nQuarta puntata.\nSi svolge lo spareggio tra le due coppie meno votate (voto giuria + votazioni del pubblico tramite i social), la coppia che perde sar\u00e0 eliminata provvisoriamente e andr\u00e0 al ripescaggio che si svolger\u00e0 nelle prossime puntate. \nQuinta puntata.\nI concorrenti, senza l'ausilio dei loro maestri, devono riconoscere il ritmo musicale eseguito dall'orchestra e improvvisare una performance utilizzando un oggetto a loro assegnato. La presidente di giuria assegner\u00e0 poi 30 punti al migliore concorrente, punti che verranno aggiunti come bonus alla manche successiva.\nLe due coppie meno votate (voti giuria + voti social) vanno ad affrontarsi in uno spareggio, a cui si aggiunge anche la coppia di Mietta e Maykel Fonts, che cerca di rientrare in gara. La meno votata delle tre sar\u00e0 eliminata provvisoriamente.\nSettima puntata.\nSi svolge lo spareggio tra le due coppie meno votate (voto giuria + votazioni del pubblico tramite i social), la coppia che perde sar\u00e0 eliminata provvisoriamente e andr\u00e0 al ripescaggio che si svolger\u00e0 nelle prossime puntate. \nDecima puntata.\nLe sei coppie finaliste si sfidano in tre sfide, interpretando canzoni natalizie a loro assegnate nella puntata precedente. Le tre coppie vincitrici, decise solamente dalla presidente di giuria Carolyn Smith, ottengono 10 punti bonus per la manche successiva.\nLe ultime due coppie classificate (voto giuria + votazione del pubblico) vengono automaticamente eliminate e si classificano al quinto posto a pari merito nella classifica finale.\nLe quattro coppie rimaste in gara si sfidano con i loro cavalli di battaglia in due sfide ad eliminazione diretta; le coppie che ottengono il punteggio pi\u00f9 basso (preferenza della giuria + voto del pubblico) vengono eliminate e si classificano al terzo posto a pari merito nella classifica finale.\nLe due coppie rimaste in gara si sfidano per contendersi il primo posto, ballando quattro stili diversi sorteggiati sul momento. Al voto del pubblico viene aggiunto, tramite scrutinio segreto, quello dei giurati, degli opinionisti e dei tribuni. "}
{"id": "9153618", "revid": "300067", "url": "https://it.wikipedia.org/wiki?curid=9153618", "title": "Nikola Pavlovic", "text": ""}
{"id": "9153620", "revid": "300067", "url": "https://it.wikipedia.org/wiki?curid=9153620", "title": "Djordje Mi\u0107i\u0107", "text": ""}
{"id": "9153622", "revid": "300067", "url": "https://it.wikipedia.org/wiki?curid=9153622", "title": "Djordje Micic", "text": ""}
{"id": "9153623", "revid": "300067", "url": "https://it.wikipedia.org/wiki?curid=9153623", "title": "Dorde Micic", "text": ""}
{"id": "9153624", "revid": "2033069", "url": "https://it.wikipedia.org/wiki?curid=9153624", "title": "Koo Kyung-yi", "text": "Koo Kyung-yi (), noto anche con il titolo internazionale Inspector Koo, \u00e8 un drama coreano del 2021 trasmesso dalla JTBC.\nTrama.\nLe vicende della quarantenne Koo Kyung-yi, brillante investigatore assicurativo, si intrecciano con quelle della misteriosa studentessa Song Yi-kyung, con la quale intreccia un pericoloso \"gioco a due\": Kyung-yi ritiene infatti che la giovane sia una pericolosa assassina seriale, Kei, la cui abilit\u00e0 sta nel compiere delitti facendoli passare per incidenti."}
{"id": "9153626", "revid": "1544245", "url": "https://it.wikipedia.org/wiki?curid=9153626", "title": "Arduino Forgiarini", "text": "Biografia.\nNacque ad Osoppo nel 1918 e si arruol\u00f2 come apprendista elettricista volontario nella Regia Marina venendo ammesso alla scuola di San Bartolomeo di La Spezia il 20 settembre 1938. Un anno dopo si diplom\u00f2 come comune di 1\u00aa classe e fu assegnato al sommergibile \"Perla\", dislocato nel mar Rosso.\nNel giugno 1940 durante un'ordinaria operazione d'immersione si rese necessario lo smontaggio del sistema di aria condizionata, che caus\u00f2 una perdita di clorometano intossicando parte dell'equipaggio, che presentava segni di delirio e follia. Il sommergibile si incagli\u00f2 e fu raggiunto dal cacciatorpediniere \"Kingston\" che apr\u00ec il fuoco. Forgiarini rimase solo col comandante Mario Pouchain e con un guardiamarina per distruggere i documenti segreti e dopo un fallimentare tentativo di difesa fu ucciso da un proiettile sparato dal \"Kingston\", che sbalz\u00f2 in acqua gli altri due ufficiali."}
{"id": "9153627", "revid": "1346043", "url": "https://it.wikipedia.org/wiki?curid=9153627", "title": "Inspector Koo", "text": ""}
{"id": "9153628", "revid": "2159746", "url": "https://it.wikipedia.org/wiki?curid=9153628", "title": "Premio Lagrange", "text": "Il Premio Lagrange viene assegnato annualmente, dal 2007, dalla Fondazione Cassa di Risparmio di Torino ed \u00e8 dedicato, come si evince dal nome, allo scienziato e matematico Joseph-Louis Lagrange. Lo scopo primario del progetto \u00e8 quello di incoraggiare la ricerca nel campo dei Sistemi complessi. Il forte interesse in questo settore \u00e8 legato all\u2019enorme numero di applicazioni che presenteranno in futuro, sia in ambito industriale che in quello finanziario."}
{"id": "9153629", "revid": "300067", "url": "https://it.wikipedia.org/wiki?curid=9153629", "title": "Fedor Zugic", "text": ""}
{"id": "9153631", "revid": "300067", "url": "https://it.wikipedia.org/wiki?curid=9153631", "title": "Aleksa Ilic", "text": ""}
{"id": "9153632", "revid": "4252", "url": "https://it.wikipedia.org/wiki?curid=9153632", "title": "Lista delle diocesi, decanati e parrocchie della Chiesa di Svezia", "text": "Questa \u00e8 una Lista delle diocesi, decanati e parrocchie della Chiesa di Svezia aggiornata al 1\u00b0 gennaio 2013. \nDiocesi di Uppsala.\nParrocchie e decanati della Diocesi di Uppsala.\nDiocesi di Link\u00f6ping.\nParrocchie e decanati della Diocesi di Link\u00f6ping.\nDiocesi di Skara.\nElenco delle parrocchie e dei decanati della Diocesi di Skara.\nDiocesi di Str\u00e4ngn\u00e4s.\nElenco delle parrocchie e dei decanati della Diocesi di Str\u00e4ngn\u00e4s\nDiocesi di V\u00e4ster\u00e5s.\nElenco delle parrocchie e dei decanati della Diocesi di V\u00e4ster\u00e5s.\nDiocesi di V\u00e4xj\u00f6.\nElenco delle parrocchie e dei decanati della Diocesi di V\u00e4xj\u00f6.\nDiocesi di Lund.\nElenco delle parrocchie e dei decanati della Diocesi di Lund\nDiocesi di Gothenburg.\nElenco delle parrocchie e dei decanati della Diocesi di Gothenburg.\nDiocesi di Karlstad.\nElenco delle parrocchie e dei decanati della Diocesi di Karlstad.\nDiocesi di H\u00e4rn\u00f6sand.\nElenco delle parrocchie e dei decanati della Diocesi di H\u00e4rn\u00f6sand.\nDiocesi di Lule\u00e5.\nElenco delle parrocchie e dei decanati della Diocesi di Lule\u00e5.\nDiocesi di Visby.\nElenco delle parrocchie e dei decanati della Diocesi di Visby.\nDiocesi di Stoccolma insieme alla Parrocchia del Concistoro Reale.\nDiocesi di Stoccolma e Parrocchia del Concistoro Reale"}
{"id": "9153633", "revid": "797136", "url": "https://it.wikipedia.org/wiki?curid=9153633", "title": "Shanmugam Venkatesh", "text": ""}
{"id": "9153634", "revid": "300067", "url": "https://it.wikipedia.org/wiki?curid=9153634", "title": "Bojan Tomasevic", "text": ""}
{"id": "9153636", "revid": "300067", "url": "https://it.wikipedia.org/wiki?curid=9153636", "title": "Radosav Spasojevic", "text": ""}
{"id": "9153638", "revid": "458786", "url": "https://it.wikipedia.org/wiki?curid=9153638", "title": "Agust\u00edn Rodr\u00edguez (calciatore 2004)", "text": "Carriera.\nCresciuto nel settore giovanile del , debutta in prima squadra il 21 maggio 2021 in occasione dell'incontro di Coppa Sudamericana vinto 4-1 contro il .\nStatistiche.\n\"Statistiche aggiornate al 16 ottobre 2021\"."}
{"id": "9153639", "revid": "300067", "url": "https://it.wikipedia.org/wiki?curid=9153639", "title": "Marko Simonovi\u0107", "text": ""}
{"id": "9153641", "revid": "458786", "url": "https://it.wikipedia.org/wiki?curid=9153641", "title": "Agust\u00edn Javier Rodr\u00edguez", "text": ""}
{"id": "9153643", "revid": "458786", "url": "https://it.wikipedia.org/wiki?curid=9153643", "title": "Imanol Machuca", "text": "Carriera.\nCresciuto nel settore giovanile dell', debutta in prima squadra il 29 dicembre 2020 in occasione dell'incontro di Coppa Sudamericana\u00a0perso 1-0 contro l'.\nStatistiche.\nPresenze e reti nei club.\n\"Statistiche aggiornate al 17 ottobre 2021.\""}
{"id": "9153654", "revid": "6923", "url": "https://it.wikipedia.org/wiki?curid=9153654", "title": "Natural Environment and Rural Communities Act 2006", "text": "Il Natural Environment and Rural Communities Act 2006 (legge sull'ambiente naturale e le comunit\u00e0 rurali 2006), chiamato anche NERC Act (2006), noto anche come Legge NERC (2006), \u00e8 una legge del Regno Unito.\nCapitolo 1.\nIl capitolo 1 (sezioni 1-16) tratta dell'istituzione e del ruolo di Natural England.\nSezioni da 40 a 42 \u2013 Obbligo di conservazione della biodiversit\u00e0.\nLa sezione 40 della legge NERC impone alle autorit\u00e0 pubbliche in Inghilterra l'obbligo di conservare la biodiversit\u00e0. Richiede che autorit\u00e0 locali e i dipartimenti governativi tengano conto delle finalit\u00e0 della conservazione della biodiversit\u00e0 in modo coerente con l'esercizio delle loro normali funzioni quali quelle politiche e il processo decisionale. La \"conservazione della biodiversit\u00e0\" pu\u00f2 includere il miglioramento, il ripristino o la protezione di una popolazione o di un habitat.\nLa sezione 41 richiede che il Segretario di Stato pubblichi e mantenga elenchi di specie e tipi di habitat che sono considerati da Natural England di \"principale importanza\" ai fini della conservazione della biodiversit\u00e0 in Inghilterra.\nI 56 habitat prioritari e le 943 specie individuati provengono dagli elenchi precedenti dell'United Kingdom Biodiversity Action Plan. Gli elenchi della Sezione 41 sono necessari ai decisori negli enti locali e regionali quando svolgono i loro compiti ai sensi della Sezione 40 della legge.\nAnalogamente, la Sezione 42 richiedeva alla Assemblea nazionale del Galles di pubblicare elenchi equivalenti di specie e habitat prioritari per quel paese. Tuttavia, questo requisito (e quello specificato nella Sezione 40 per il Galles) \u00e8 stato superato in virt\u00f9 di requisiti simili sanciti dall'Environment (Wales) Act 2016.\nSezione 107 \u2013 Inizio.\nIn questa sezione sono elencati i seguenti ordini:"}
{"id": "9153655", "revid": "300067", "url": "https://it.wikipedia.org/wiki?curid=9153655", "title": "Milija Mikovic", "text": ""}
{"id": "9153657", "revid": "300067", "url": "https://it.wikipedia.org/wiki?curid=9153657", "title": "Janko Cepic", "text": ""}
{"id": "9153660", "revid": "300067", "url": "https://it.wikipedia.org/wiki?curid=9153660", "title": "Gligorije Rakocevic", "text": ""}
{"id": "9153661", "revid": "300067", "url": "https://it.wikipedia.org/wiki?curid=9153661", "title": "Jovan Kljajic", "text": ""}
{"id": "9153672", "revid": "1543377", "url": "https://it.wikipedia.org/wiki?curid=9153672", "title": "Membury", "text": "Membury \u00e8 un villaggio a tre miglia a nord-ovest di Axminster nel distretto di East Devon. La popolazione al censimento del 2011 era di 501 unit\u00e0. \nIl villaggio si trova all'interno dell'area di straordinaria bellezza naturale di Blackdown Hills e si trova appena a nord-est di Beckford Bridge sul fiume Yarty, che \u00e8 il pi\u00f9 antico ponte per cavalli da soma nell'East Devon. Vicino al villaggio c'\u00e8 l'ex Quaker Meeting House che ora \u00e8 un hotel.\nVi sono stati trovati reperti dell'et\u00e0 della pietra e il castello di Membury, un forte dell'et\u00e0 del ferro, fornisce prove di un primo insediamento.\nOrigini del nome.\nMembury deriva il suo nome dall'anglosassone \"Maenbeorg\" (fortezza) e compare come \"Maaberia\" nel Domesday Book.\nMonumenti e luoghi d'interesse.\nIl paese ha una chiesa del XIII secolo, dedicata a san Giovanni Battista, con un'alta torre snella. Nella navata c'\u00e8 un monumento a sir Shilston Calmady, che fu ucciso in una scaramuccia nei pressi del villaggio nel febbraio 1646 e fu sepolto nel coro.\nLa parrocchia di Membury contiene diverse propriet\u00e0 storiche tra cui:"}
{"id": "9153684", "revid": "767487", "url": "https://it.wikipedia.org/wiki?curid=9153684", "title": "Arizona Express", "text": "Arizona Express (\"The Arizona Express\") \u00e8 un film del 1924, diretto da Tom Buckingham. \nTrama.\nLa sagoma filiforme dello sbuffante Arizona Express si snoda lungo le erte scarpate rocciose e i vertiginosi abissi dell'inospitale paesaggio. Katherine Keith, partendo dalla sua cittadina del Nuovo Messico, ha fatto appena in tempo a salirci, sul treno, anzi \u00e8 stata issata a bordo, quando il convoglio era gi\u00e0 in movimento, da Steve Butler, un addetto al vagone postale, al quale il fratello David, sollevandola di peso, l'aveva porta. Steve, un inguaribile romantico, si era gi\u00e0 invaghito del dolce carico.\nTale Florence Brown, a sua volta, si era invaghita di David Keith, che, per parte sua, si era invaghito della ballerina Lola Nichols. Lo zio di lui, banchiere, era contrario all'unione del nipote con Lola. E a ragione, non foss'altro per il fatto che Lola era amante e complice del malavitoso Victor Johnson, che si serviva di lei per avere informazioni sulla progettata rapina alla banca. Quando lo zio si rende conto della situazione, Victor Johnson lo uccide. Per una serie di circostanze - fra le quali il fatto che la stessa Lola lo accusa -, David viene ritenuto responsabile dell'omicidio, portato (sull'Arizona Express) nella prigione della capitale e condannato a morte.\nUna spettacolare evasione di massa si verifica. David, ferito, riesce a scappare, riprende il treno, incontra Steve Butler, che \u2013 chiss\u00e0 perch\u00e9 \u2013 lo protegge, e infine raggiunge i propri cari. Katherine si mette ad indagare, e si impossessa di una lettera di Victor Johnson diretta alla complice Lola, che \u00e8 sufficiente a scagionare il fratello, che nel frattempo \u00e8 stato ricatturato.\nSi tratta solo di farla pervenire al governatore prima dell'ora dell'esecuzione capitale di David, e inizia una lotta contro il tempo. Katherine, per arrivare dal governatore, riprende l'Arizona Express, vi incontra di nuovo Steve e gli affida la prova. Ma \u00e8 seguita dalla banda di Victor. Ne scaturisce un inseguimento ardito, durante il quale svariati corpo-a-corpo si verificano, perigliose lotte sul tetto del treno hanno luogo, diverse persone cadono rovinosamente dalle massicciate ferroviarie, interi treni e automobili precipitano nei dirupi sottostanti l'impervio percorso dell'Arizona Express. Katherine, poco tempo prima che l'esecuzione capitale abbia luogo, giunge fortunosamente al palazzo del governatore recando la lettera, ma, esausta, si accascia sulla gradinata d'accesso.\nIl prete entra nella cella di David, gli chiede se crede in Dio. David, disperato, sente che la sua ora \u00e8 giunta. Ma il sacerdote gli comunica che Dio lo ha appena risparmiato: \u00e8 un uomo libero. \nDavid e Florence si riuniscono, e cos\u00ec pure Katherine e Steve.\nProduzione.\nPauline Starke si era cimentata come attrice cinematografica gi\u00e0 da adolescente, prendendo parte, quindicenne, come comparsa in \"Nascita di una nazione\", del 1915, e, l'anno successivo, in Intolerance (nel ruolo della favorita nell'harem), entrambi di David Wark Griffith, considerato \"una delle figure pi\u00f9 influenti\", ma anche \"fra le pi\u00f9 controverse\" \"della storia del cinema\"; gi\u00e0 selezionata come una delle WAMPAS Baby Stars nel 1922, Starke ha proseguito la propria carriera collaborando con registi del calibro di John Ford ed Ernst Lubitsch, rimanendo peraltro attiva sulla scena teatrale di Broadway.\nLe riprese esterne sono state realizzate a San Diego (California), gli interni al Fox West Coast Studio, dall'autunno del 1923 fino a gennaio o all'inizio di febbraio 1924.\nLa pellicola, per la prima uscita statunitense, constava di 7 rulli, per una lunghezza complessiva di 1925 metri.\nUna copia della pellicola, in formato 16mm, \u00e8 conservata presso il MoMA di New York.\nDistribuzione.\nIl film \u00e8 uscito nelle sale cinematografiche statunitensi il 23 marzo 1924.\n\"Arizona Express\" \u00e8 uscito in DVD nel 2005 a cura della Grapevine Video, dotato di una colonna sonora. Il film \u00e8 visionabile sulla piattaforma YouTube.\nAccoglienza.\nSul Film Daily del 23 marzo 1924 leggiamo che il film \"promette grande soddisfazione per gli amanti del brivido, ma \u00e8 cos\u00ec ridicolmente inverosimile che potrebbe addirittura rivelarsi divertente (\u2026) Pubblicizzato come un \"vero film drammatico\", drammatico lo \u00e8, ma \u00e8 tutt'altro che vero del senso di aderenza alla realt\u00e0. Molte delle situazioni descritte non potrebbero mai accadere nel mondo reale. (\u2026) Non ci si pu\u00f2 certo lamentare di una mancanza d'azione e di suspense. La trama ci mette un po' ad avviarsi, ma quando si entra nel vivo allora abbiamo avvenimenti in abbondanza.\"\nVariety del 23 aprile 1924 riporta: \"\"The Arizona Express\" punta direttamente al botteghino, e sicuramente riuscir\u00e0 nell'intento. Inoltre, nonostante un eccesso di acrobazie nell'ultima bobina, \u00e8 un lavoro portato avanti con chiarezza,e, nonostante i suoi 76 minuti, non si trascina mai. (\u2026) Il cast ben bilanciato, la fluidit\u00e0 della trama, la fotografia sono eccellenti. Il titolo \"Arizona Express\" \u00e8 una scelta infelice, perch\u00e9 pu\u00f2 far pensare si tratti di un western, mentre la pellicola differisce molto dalla media dei film di quel genere cinematografico.\""}
{"id": "9153685", "revid": "123823927", "url": "https://it.wikipedia.org/wiki?curid=9153685", "title": "Daihatsu Leeza", "text": "La Daihatsu Leeza \u00e8 una keicar prodotta dalla casa automobilistica giapponese Daihatsu dal 1986 al 1993.\nProfilo e contesto.\nLanciata in Giappone nel dicembre 1986, \u00e8 stata tolta di produzione nell'agosto 1993 dopo essere stata sostituita dalla Daihatsu Opti del 1992. \nLa vettura era spinta da un motore a tre cilindri della serie EB da 550 cm\u00b3 a carburatore che originariamente erogava 32 in versione aspirata o 50 CV con turbocompressore. Nel gennaio 1989 venne aggiunta la \"TR-XX EFi\", una versione con 64 CV a iniezione elettronica, seguita da un'altra versione \"Club Sports\" a ottobre che era caratterizzata per sospensioni ribassati e un body kit carrozzeria specifico. Al Salone di Tokyo del 1989 venne presentato un prototipo cabriolet a due posti chiamato \"Leeza Spider\". La versione da 32 CV (con cambio manuale a cinque velocit\u00e0) accelerava da 0-60 mph in 21,3 secondi, raggiungendo una velocit\u00e0 massima di 75 mph (121 km/h).\nAggiornamenti.\nNel marzo 1990, con il cambiamento delle normative di omologazione delle Kei car, la Daihatsu and\u00f2 ad aggiornare la Leeza nell'agosto 1990. Venne dotata di un motore pi\u00f9 grande da 660 cm\u00b3 con 50 CV e la carrozzeria venne leggermente allargata rendevano l'auto pi\u00f9 abitabile e consentendo l'installazione di nuovi dispositivi di sicurezza.\nCinque mesi dopo l'aggiornamento, arriv\u00f2 la versione turbo chiamata \"OXY-R\" che erogava 64 CV ed era caratterizzata da una presa d'aria sul cofano per l'intercooler. In seguito arriv\u00f2 la versione decappottabile a due posti della Leeza chiamata \"Spider\", che si differenziava per gli interni in pelle e per il motore turbo, che venne introdotta nel novembre 1991 e rimase in vendita fino alla fine della produzione avvenuta nell'agosto 1993."}
{"id": "9153699", "revid": "10652", "url": "https://it.wikipedia.org/wiki?curid=9153699", "title": "Yarty (fiume)", "text": "Il fiume Yarty \u00e8 un fiume nel Devon orientale, in Inghilterra, vicino al confine con Somerset e Dorset .\nCorso.\nIl fiume \u00e8 lungo circa . Nasce a Staple Hill nelle Blackdown Hills. Scorre all'incirca a sud attraverso Bishopswood, seguendo brevemente il confine tra Devon e Somerset, quindi tra Devon e Dorset seguendo un triplice punto di tutte e tre le contee, attraverso Marsh. Continua a formare una valle fluviale per gran parte del resto del suo corso, passando tra Yarcombe, Stockland, Dalwood e Membury fino a incontrare il fiume Ax appena a sud-ovest di Axminster, che continua fino al Canale della Manica. \nL' A303, una delle strade principali che attraversa l'Inghilterra meridionale, attraversa lo Yarty su un alto viadotto a Marsh. Pi\u00f9 a sud, la A30 attraversa il fiume a est di Yarcombe, leggermente a ovest del confine tra Devon e Dorset. \nStoria.\nIl nome \u00e8 di origine incerta ma si crede derivi dall'antico inglese. I villaggi di Yarcombe e Yartyford prendono entrambi il nome dal fiume. \nL'area superiore forma una delle numerose bisezioni dell'area altrimenti collinare intorno alle Blackdown Hills. Poich\u00e9 il fiume si trova in una valle relativamente profonda, \u00e8 soggetto a inondazioni. A partire dagli anni '60 ci sono state numerose segnalazioni formalmente registrate di danni alla propriet\u00e0 vicino allo Yarty. La terra attraverso la pianura alluvionale dello Yarty \u00e8 paludosa e difficile da attraversare. Nella tarda primavera del 1685 durante la Ribellione di Monmouth, ci\u00f2 caus\u00f2 problemi quando l' esercito di Lord Albermarle non fu in grado di difendere l'avanzata del Duca di Monmouth verso nord da Lyme Regis verso Sedgemoor. "}
{"id": "9153703", "revid": "458786", "url": "https://it.wikipedia.org/wiki?curid=9153703", "title": "Ronaldo Cesar", "text": "Carriera.\nCresciuto nel settore giovanile del , debutta in prima squadra il 22 gennaio 2020 in occasione dell'incontro del Campionato Paulista A2 perso 3-2 contro il .\nNel 2021 viene acquistato a titolo definitivo dal .\nStatistiche.\n\"Statistiche aggiornate al 14 ottobre 2021\"."}
{"id": "9153704", "revid": "458786", "url": "https://it.wikipedia.org/wiki?curid=9153704", "title": "Ronaldo Cesar Soares dos Santos", "text": ""}
{"id": "9153705", "revid": "446353", "url": "https://it.wikipedia.org/wiki?curid=9153705", "title": "Perodua Axia", "text": "La Perodua Axia \u00e8 una autovettura del tipo city car prodotta dalla casa automobilistica malese Perodua dal 2014.\nDescrizione.\nLanciato in Malesia il 15 settembre 2014 come successore della Viva, l'Axia \u00e8 il primo modello ad essere costruita nella seconda fabbrica di Perodua a Rawang in Selangor.\nIl nome 'Axia', che si pronuncia 'a-zee-a' o 'A-xia', deriva dalla parola greca '\u0391\u039e\u0399\u0391' ( axia) che significa \"valore\". Inoltre la parola Axia si rif\u00e0 alla parola Asia, ma con la lettera \"s\" sostituita da \"x\" che rappresenta il numero dieci, poich\u00e9 l'Axia \u00e8 il decimo modello della Perodua.\nL'Axia \u00e8 stata sottoposta ad un primo aggiornamento il 20 gennaio 2017 rivedendo un nuovo motore da 1.0 litro VVT-i, una inedita griglia anteriore e paraurti rivisti.\nIl 20 settembre 2019 ha esordito un secondo restyling."}
{"id": "9153738", "revid": "124457994", "url": "https://it.wikipedia.org/wiki?curid=9153738", "title": "Peugeot Kisbee", "text": "Il Peugeot Kisbee \u00e8 uno scooter prodotto dalla casa motociclistica francese Peugeot a partire dal 2010.\nDescrizione.\nPresentato all'EICMA di Milano nel novembre 2009, al lancio ad alimentarlo c'\u00e8 un motore monocilindrico a 4 tempi con cilindrata da 49,9 cm\u00b3 che eroga 3,67 CV di potenza e con un peso complessivo di 85 kg. In seguito \u00e8 arrivata anche una versioni a 2 tempi. \nNell'estate del 2013 esordisce una variante pi\u00f9 potente denominata \"Kisbee 100\", alimentata da un motore pi\u00f9 grande da 102,1 cm\u00b3 a carburatore con 6,94 CV.\nNel 2021 il Kisbee subisce un piccolo aggiornamento tecnico venendo omologato alla normativa Euro 5; in contemporanea la versione a 2 tempi viene tolta dal listino."}
{"id": "9153739", "revid": "793215", "url": "https://it.wikipedia.org/wiki?curid=9153739", "title": "Chiesa di San Pietro Apostolo (Gargallo)", "text": "La chiesa di San Pietro Apostolo \u00e8 la parrocchiale di Gargallo, in provincia e diocesi di Novara; fa parte dell'unit\u00e0 pastorale di Gozzano.\nStoria.\nIn base a quanto ritrovato durante alcuni scavi archeologici, si pu\u00f2 dedurre che gi\u00e0 nel XII secolo esisteva a Gargallo un orario a pianta rettangolare; tuttavia, nel Trecento si ha notizia di una chiesa a sale composta da tre navate separate da colonne.\nNel 1698 la comunit\u00e0 gargallese si costitu\u00ec in parrocchia autonoma, indipendente dalla matrice di Soriso.\nTra la fine del Seicento e la prima met\u00e0 del Settecento la chiesa fu interessata da diversi interventi di rifacimento e di ampliamento che ne cambiarono la struttura.\nDescrizione.\nEsterno.\nLa facciata a capanna della chiesa, rivolta a sudovest e preceduta dal portico caratterizzato da colonne tuscaniche sorreggenti archi a tutto sesto, \u00e8 scandita da quattro lesene e presenta al centro il portale d'ingresso e una finestra.\nAnnesso alla parrocchiale \u00e8 il campanile in pietra a base quadrata, scandito da paraste angolari; la cella presenta una monofora per lato ed \u00e8 coperta dal tetto a quattro falde.\nInterno.\nL'interno dell'edificio \u00e8 suddiviso in tre navate, di cui la centrale \u00e8 pi\u00f9 alta, separate da colonne che sorreggono archi a tutto sesto.\nQui sono conservate diverse opere di pregio, tra le quali l'altare maggiore, costruito alla fine del XVIII secolo, l'affresco con soggetto \"Cristo che consegna le chiavi del regno a San Pietro al cospetto degli Apostoli\", eseguito da Lorenzo Peracino nel 1788, l'altare laterale di San Fermo e gli affreschi raffiguranti i \"Santi Domenico e Rosa da Lima\", il \"Martirio di San Fermo\", la \"Gloria di Maria assunta in cielo\" e \"Dio mentre scaglia i flagelli sulla terra, attorniato dalla Madonna e dai Santi Domenico e Francesco\"."}
{"id": "9153747", "revid": "270833", "url": "https://it.wikipedia.org/wiki?curid=9153747", "title": "UCI ProSeries 2022", "text": "L'UCI ProSeries 2022 sar\u00e0 la terza edizione dell'UCI ProSeries. Il suo calendario sar\u00e0 composto da 54 corse, che si terranno dal 2 febbraio al 17 ottobre 2022 in Europa, America ed Asia.\nDurante tutta la stagione, i punti vengono assegnati ai corridori in base ai piazzamenti nelle classifiche finali di ciascuna prova e alla tipologia della stessa; in caso di corse a tappe, si attribuiscono punti anche per i piazzamenti di ogni tappa e per i giorni in maglia di leader.\nLa classificazione UCI \u00e8 la seguente:\nCalendario.\nSono 52 le corse attualmente inserite nel calendario della stagione 2022."}
{"id": "9153751", "revid": "124457981", "url": "https://it.wikipedia.org/wiki?curid=9153751", "title": "Yamaha NMAX", "text": "Lo Yamaha NMAX \u00e8 uno scooter prodotto dalla casa motociclistica giapponese Yamaha Motor dal 2015.\nDescrizione.\nPresentato ufficialmente nel febbraio 2015 presso il Sentul International Circuit nella provincia di Giava Occidentale in Indonesia, la produzione dello scooter avviene in Indonesia, ma viene esportato e venduto anche in altri paesi.\n\u00c8 disponibile con due motorizzazioni da 125 e 155 cm\u00b3, entrambe monocilindriche con alimentazione ad iniezione elettronica a 4 tempi con sistema di raffreddamento a liquido.\nAggiornamenti ed evoluzione.\nNel dicembre 2017 la Yamaha ha apportato alcune modifiche all'NMAX 155, dotandolo di un nuovo tachimetro, migliorie al design della sella e l'aggiunta di un serbatoio dell'olio esterno per gli ammortizzatori posteriori. Queste modifiche sono state applicate solo per il mercato indonesiano.\nNel dicembre 2019 lo scooter ha un importante restyling, adottando un nuovo design caratterizzato da nuovi fari a LED anteriori."}
{"id": "9153752", "revid": "125686574", "url": "https://it.wikipedia.org/wiki?curid=9153752", "title": "Yamaha XMAX", "text": "Lo Yamaha XMAX \u00e8 uno scooter prodotto dalla casa motociclistica giapponese Yamaha Motor dal 2006.\nDescrizione.\nPresentato ufficialmente nel 2006, \u00e8 disponibile con quattro motorizzazioni (125, 250, 300 e 400 cm\u00b3) tutte monocilindriche con alimentazione ad iniezione elettronica a 4 tempi con sistema di raffreddamento a liquido.\nNel 2010 Yamaha ha introdotto una serie di aggiornamenti sia per quanto riguarda l'estetica che la meccanica, con una rivisitazione delle motorizzazioni per essere omologato alla normativa europea sulle emissioni Euro 3. \nNel 2017 il modello 300 viene aggiornato per rientrare all'interno delle normative Euro 4.\nA dicembre 2020 in occasione di un corposo restyling che va a modificare anche l'estetica tra cui i fari anteriori che diventano a LED, i modelli 125 e 300 vengono adeguati per soddisfare gli standard Euro 5."}
{"id": "9153764", "revid": "1903739", "url": "https://it.wikipedia.org/wiki?curid=9153764", "title": "Feste nazionali giapponesi", "text": "Le sono stabilite dalla del 1948 (legge n. 178 del 1948).\nUna disposizione della legge stabilisce che quando una festivit\u00e0 nazionale cade di domenica, il giorno lavorativo successivo diventa un giorno festivo, noto come . Inoltre, ogni giorno che cade tra altre due festivit\u00e0 nazionali deve diventare a sua volta una festa, nota come : il 4 maggio, inserito tra il \"Constitution Memorial Day\" (3 maggio) ed il \"Children's Day\" (5 maggio), \u00e8 stato un esempio di tale festa fino a quando non \u00e8 stato sostituito dal \"Greenery Day\" nel 2007.\nPrima dell'adozione del calendario gregoriano da parte del Giappone nel 1873, le date delle festivit\u00e0 erano basate sul tradizionale calendario lunisolare cinese. Cos\u00ec, il capodanno, ad esempio, veniva celebrato all'inizio della primavera, come avviene nella moderna Cina, Corea e Vietnam. Il Giappone ha 16 festivit\u00e0 nazionali riconosciute dal governo.\nFeste nazionali.\nLa tabella sottostante riporta tutte le attuali feste nazionali (le date comprese nella sono colorate in oro).\nEventi di lutto e celebrazione imperiale.\nOltre alle festivit\u00e0 annuali sopra elencate, anche alcuni eventi di celebrazione o lutto legati alla famiglia imperiale sono trattati come festivit\u00e0 nazionali nell'anno in cui si verificano.\nCi sono stati sei casi di tali festivit\u00e0 dall'introduzione della legge sui giorni festivi:\nModifiche recenti.\nA partire dal 2000, il Giappone ha implementato l\"'Happy Monday System\", che ha spostato una serie di festivit\u00e0 nazionali al luned\u00ec per ottenere un lungo week end.\nNel 2006, il paese ha aggiunto il 29 aprile una nuova festa nazionale, lo \"Sh\u014dwa Day\", al posto del \"Greenery Day\"che \u00e8 stato spostato al 4 maggio. Questi cambiamenti sono entrati in vigore nel 2007.\nNel 2014, la Camera dei consiglieri ha deciso di aggiungere la l'11 agosto, dopo aver ricevuto pressioni dal Club alpino giapponese. Questo giorno \u00e8 stato collocato in modo da coincidere, in molta parte del Giappone, con il periodo delle vacanze del Bon Festival (la celebrazione degli spiriti dei propri antenati), dando ai cittadini l'opportunit\u00e0 di apprezzare le montagne del Giappone.\nCon la transizione imperiale giapponese, il compleanno dell'imperatore \u00e8 stato spostato dal 23 dicembre al 23 febbraio (i rispettivi compleanni dell'Imperatore Emerito Akihito e dell'Imperatore Naruhito). A causa del fatto che compleanno di Akihito nel 2019 \u00e8 caduto dopo la sua abdicazione ma prima di quello di Naruhito, questa festa non \u00e8 stata celebrata nel 2019.\nCome accordo speciale per le Olimpiadi estive del 2020, le date del 2020 per \"Marine Day\", \"Sports Day\" e \"Mountain Day\" sono state spostate rispettivamente al 23 luglio, 24 luglio e 10 agosto. Con le Olimpiadi e le Paralimpiadi rinviate al 2021 a causa della pandemia di COVID-19, il governo ha lasciato in vigore questo cambiamento per il 2020 e ha approvato un emendamento alla legge sulle misure speciali olimpiche e paralimpiche per apportare una modifica corrispondente alle vacanze nel 2021, spostandole rispettivamente al 22 luglio, 23 luglio e 9 agosto."}
{"id": "9153767", "revid": "466539", "url": "https://it.wikipedia.org/wiki?curid=9153767", "title": "Effetto Lindy", "text": "L'effetto Lindy (conosciuto anche come Legge di Lindy) \u00e8 un ipotetico fenomeno secondo cui l'aspettativa di vita di cose non deperibili (come tecnologie o ideali) \u00e8 direttamente proporzionale alla loro et\u00e0.\nSecondo l'effetto Lindy, se un'ideologia o un'innovazione \u00e8 sopravvissuta per molto tempo, allora ha un'aspettativa di vita maggiore rispetto ad una novit\u00e0. Il concetto di longevit\u00e0 implica la resistenza al cambiamento, all'obsolescenza e alla competizione nonch\u00e9 una maggior probabilit\u00e0 di continuare ad esistere in futuro. Nei casi in cui l'effetto Lindy risulta applicabile, il tasso di mortalit\u00e0 si riduce con il passare del tempo. Da un punto di vista matematico, l'aspettativa di vita descritta dall'effetto Lindy segue la Distribuzione paretiana.\nIl nome dell'effetto Lindy deriva da Lindy's, una catena di negozi di New York in cui \u00e8 stato informalmente teorizzato da alcuni comici. In seguito, il concetto \u00e8 stato ripreso da diversi matematici e statistici che lo hanno teorizzato in modo dettagliato. Ad esempio, Nassim Nicholas Taleb (filosofo ed esperto di matematica finanziaria) ha descritto l'effetto Lindy come \"distanza da una barriera assorbente\"\nStoria.\nIl nome si riferisce a Lindy's, una catena di negozi di specialit\u00e0 gastronomiche di New York in cui i comici si riunivano tutte le sere per discutere delle novit\u00e0 del mondo dello spettacolo. L'origine del nome \u00e8 stata descritta da Albert Goldman in un articolo pubblicato nel 1964 su \"The New Republic\" intitolato \"Lindy's Law\". In questo articolo Goldman descrive una diceria newyorkese secondo cui il materiale a disposizione dei comici \u00e8 costante, per cui tanto pi\u00f9 intensa \u00e8 l'esposizione mediatica tanto minore \u00e8 la loro durata nei palinsesti:\nNel 1982 Beno\u00eet Mandelbrot ha usato lo stesso nome per indicare un altro concetto nel suo libro \"The Fractal Geometry of Nature\". Secondo la versione di Mandelbrot, il repertorio dei comici non \u00e8 prefissato e tanto pi\u00f9 spesso il comico appare in televisione tanto pi\u00f9 \u00e8 probabile che continui ad essere inserito nei palinsesti. Pertanto, secondo il pensiero di Mandelbrot da un ricercatore che ha pubblicato diversi studi ci si aspetta che ne pubblichi altrettanti prima di terminare la sua carriera. Qualora il ricercatore dovesse fermarsi, lascerebbe pertanto il suo lavoro di ricerca esattamente a met\u00e0.\nIn \"The Black Swan: The Impact of the Highly Improbable\" Nassim Taleb ha esteso l'idea di Mandelbrot alle cose non deperibili:\nNel suo libro del 2012 \"Antifragile: Things That Gain from Disorder\" Taleb estende esplicitamente l'effetto Lindy a tutto ci\u00f2 che non ha di necessit\u00e0 un limite (come ad esempio la vita umana) e lo incorpora nella sua pi\u00f9 ampia teoria dell'Antifragile:\n Taleb dichiar\u00f2 che Mandelbrot concordava con lui circa l'estensione della definizione di effetto Lindy:\nFormulazione matematica.\nMatematicamente, la relazione postulata dall'effetto Lindy pu\u00f2 essere espressa come segue, considerando T una variabile casuale corrispondente all'aspettativa dell'oggetto (ad esempio, un comedy show) che assume un valore nel range formula_1 (con limite inferiore di formula_2):\nformula_3\nNel primo membro \u00e8 indicata l'aspettativa di vita condizionata formula_4, dato che formula_5 \u00e8 maggiore di formula_6. Il parametro formula_7 nel secondo membro (chiamato \"Proporzione Lindy\" da Iddo Eliazar) \u00e8 una costante positiva\nCi\u00f2 equivale alla funzione di sopravvivenza in funzione di T:\nformula_8\nChe corrisponde alla funzione di rischio\nformula_9\nPertanto, ci\u00f2 vuol dire che l'aspettativa di vita formula_5 segue una distribuzione di Pareto con esponente formula_11.\nD'altro canto, solo una distribuzione di Pareto con esponente formula_12 corrisponde ad una distribuzione che soddisfa la legge di Lindy, poich\u00e9 formula_7 dev'essere positivo e finito (in particolare, formula_5 deve avere un valore finito). Iddo Eliazar ha proposto una formulazione alternativa della legge di Lindy che utilizza la mediana invece della media per identificare l'aspettativa di vita residua formula_4, corrispondente ad una distribuzione di Pareto per l'aspettativa di vita formula_5 con esponente formula_17."}
{"id": "9153768", "revid": "106456", "url": "https://it.wikipedia.org/wiki?curid=9153768", "title": "Pellegrinaggio di Santiago di Compostela", "text": ""}
{"id": "9153769", "revid": "831312", "url": "https://it.wikipedia.org/wiki?curid=9153769", "title": "Uno-X Pro Cycling Team", "text": "L'Uno-X Pro Cycling Team, nota in passato come \"Team Ringeriks-Kraft\", \u00e8 una squadra maschile norvegese di ciclismo su strada, attiva a livello UCI dal 2010. Dal 2020 detiene licenza di UCI ProTeam.\nLa squadra ha sede a Ringerike, ed \u00e8 sponsorizzata dalla catena di distributori di carburante Uno-X.\nPalmar\u00e8s.\n\"Aggiornato al 17 ottobre 2021.\"\nOrganico 2022.\n\"Aggiornato al 1\u00ba gennaio 2022\"."}
{"id": "9153782", "revid": "247222", "url": "https://it.wikipedia.org/wiki?curid=9153782", "title": "What a Sky", "text": ""}
{"id": "9153783", "revid": "757396", "url": "https://it.wikipedia.org/wiki?curid=9153783", "title": "Universo Treviso Basket 2021-2022", "text": "Questa voce raccoglie le informazioni riguardanti l'Universo Treviso Basket nelle competizioni ufficiali della stagione 2021-2022.\nStagione.\nLa stagione 2021-2022 dell'Universo Treviso Basket sponsorizzata NutriBullet, \u00e8 la 3\u00aa nel massimo campionato italiano di pallacanestro, la Serie A.\nRoster.\n\"Aggiornato al 16 ottobre 2021.\""}
{"id": "9153788", "revid": "767487", "url": "https://it.wikipedia.org/wiki?curid=9153788", "title": "Operation Mincemeat", "text": "Operation Mincemeat \u00e8 un film del 2022 diretto da John Madden.\nIl film \u00e8 basato sul libro di Ben Macintyre sull'operazione Mincemeat durante la seconda guerra mondiale.\nTrama.\nNel 1943, durante la seconda guerra mondiale, due ufficiali dell\"intelligence\" britannica usano un cadavere e documenti falsi per mantenere nascosta l'invasione alleata della Sicilia.\nProduzione.\nLe riprese principali sono iniziate a dicembre 2019 tra Londra e la Spagna. Le \"location\" delle riprese includono una scena di battaglia a Saunton Beach, nel North Devon, nel febbraio 2020 e una scena a M\u00e1laga nel marzo 2021. Il 5 ottobre 2021 \u00e8 stato pubblicato il trailer ufficiale della produzione\nDistribuzione.\n\"Operation Mincemeat\" \u00e8 stato distribuito da Warner Bros. International in gran parte dell'Europa, incluso il Regno Unito, e attraverso Netflix in Nord America. L'uscita del film \u00e8 prevista per il 7 gennaio 2022."}
{"id": "9153792", "revid": "767487", "url": "https://it.wikipedia.org/wiki?curid=9153792", "title": "Fede come patate", "text": "Fede come patate (\"Faith like Potatoes\") \u00e8 un film del 2006 diretto da Regardt van den Bergh.\nLa pellicola \u00e8 tratta dall'omonimo libro autobiografico del 1998 del predicatore evangelico Angus Buchan.\nTrama.\nAngus Buchan, un coltivatore scozzese insediatosi in Zambia e poi in Sudafrica, lavora duramente per portare avanti la sua impresa agricola. A causa della stanchezza, si mostra spesso scontroso con la moglie Jill e con gli zulu che lavorano per lui. Un giorno, trovandosi in chiesa con la famiglia, decide improvvisamente di dare un taglio nuovo alla propria vita, improntandola interamente alla fede cristiana; questo lo fa diventare pi\u00f9 comprensivo e gentile verso le persone che ha intorno e lo convince a trasformare in parte la sua attivit\u00e0 da coltivatore a predicatore. La sua fede, alimentata dalla convinzione che Dio gli abbia parlato, lo conduce inoltre a investire ogni risorsa nella semina delle patate, nonostante tutti lo sconsiglino a farlo per via della siccit\u00e0 in corso."}
{"id": "9153809", "revid": "1442080", "url": "https://it.wikipedia.org/wiki?curid=9153809", "title": "Filippo Velardi", "text": "Biografia.\nNato a Palermo l\u201911 agosto 1982, in giovane et\u00e0 si trasferisce in Toscana con la famiglia e frequenta il laboratorio teatrale della Fondazione Pontedera teatro; prosegue gli studi a Roma presso il Cantiere Teatrale con Paola Tiziana Cruciani e si diploma nel 2009. \nIl suo primo ruolo da protagonista a teatro \u00e8 nello spettacolo \"Il Mago di Oz\" con la compagnia del balletto di Mimma Testa. Nel 2017 recita in \"Vestire gli ignudi\" per la regia di Giuseppe Argir\u00f2; con lo stesso regista \u00e8 impegnato nelle tragedie \"Antigone\" (2018) e \"Le troiane\" (2019). Successivamente, lavora con l'attore e regista Vincenzo Zingaro nella messa in scena di \"Orlando furioso\" (2019) e \"Epos\" (2021). \nEsordisce nella fiction televisiva nel 2008 con \"Distretto di Polizia\" (ottava stagione) come protagonista di episodio. \nNel 2021 debutta su Sky con la serie tv \"Alfredino - Una storia italiana\" per la regia di Marco Pontecorvo. \nDopo i primi ruoli per il cinema nel 2020 il regista Pupi Avati lo sceglie per interpretare la parte del giovane Bruno nel film \"Lei mi parla ancora\".\nNel 2013 comincia l'esperienza artistica nel mondo del doppiaggio. Nel 2021 presta la voce al padre di Cherry nel manga \"Words Bubble Up Like Soda Pop\" per Netflix."}
{"id": "9153810", "revid": "594360", "url": "https://it.wikipedia.org/wiki?curid=9153810", "title": "Sticker", "text": "Sticker \u00e8 il terzo album in studio in coreano del gruppo musicale sudcoreano NCT 127. Pubblicato il 17 settembre 2021 da SM Entertainment, \u00e8 la loro prima pubblicazione coreana dall'album \"Neo Zone\", uscito a marzo 2020. Ha come brano principale la traccia omonima.\nIl 25 ottobre il gruppo pubblicher\u00e0 la riedizione dell'album, Favorite, che aggiunge all'album tre nuove tracce, incluso il nuovo singolo eponimo.\nTracce.\nTracce di \"Sticker\"\nTracce di \"Favorite\""}
{"id": "9153811", "revid": "709565", "url": "https://it.wikipedia.org/wiki?curid=9153811", "title": "European Open 2021 - Singolare", "text": "Ugo Humbert era il detentore del titolo, ma ha deciso di non partecipare a quest'edizione del torneo.\nIn finale Jannik Sinner ha sconfitto Diego Schwartzman con il punteggio di 6-2, 6-2.\nTeste di serie.\nLe prime quattro teste di serie ricevono un bye per il secondo turno."}
{"id": "9153817", "revid": "594360", "url": "https://it.wikipedia.org/wiki?curid=9153817", "title": "Crazy in Love (album)", "text": "Crazy in Love \u00e8 l'album in studio di debutto del gruppo femminile sudcoreano Itzy, pubblicato il 24 settembre 2021 dalla JYP Entertainment."}
{"id": "9153818", "revid": "2031676", "url": "https://it.wikipedia.org/wiki?curid=9153818", "title": "Crazy In Love (album)", "text": ""}
{"id": "9153820", "revid": "1563111", "url": "https://it.wikipedia.org/wiki?curid=9153820", "title": "Hold On (Rod Stewart)", "text": "Hold On \u00e8 un singolo del cantautore rock britannico Rod Stewart, rilasciato il 15 ottobre 2021 come secondo estratto dall'album \"The Tears of Hercules\".\nDescrizione.\nIl brano \u00e8 un invito a \"tenersi stretto\" (\"hold on\") ci\u00f2 che si ha, in particolar modo i propri affetti e la propria famiglia (\"\"Tieni i tuoi cari al sicuro, tieni la tua famiglia vicina | Tieni i tuoi figli al tuo fianco\"). Sono inoltre presenti alcuni appelli alla giustizia sociale (come \"Con le citt\u00e0 divise e i senzatetto che gridano\" | \"Uguaglianza per tutti un giorno\" e \"E che quei vagabondi\" | \"Sentano i raggi della giustizia\"\")."}
{"id": "9153822", "revid": "123494905", "url": "https://it.wikipedia.org/wiki?curid=9153822", "title": "Operatori di telefonia fissa", "text": ""}
{"id": "9153846", "revid": "203463", "url": "https://it.wikipedia.org/wiki?curid=9153846", "title": "Antonio Lopez (illustratore)", "text": "Biografia.\nLa sua famiglia si trasfer\u00ec a New York quando aveva sette anni. Studi\u00f2 alla Traphagen School of Fashion, alla High School of Art and Design e al Fashion Institute of Technology, diplomandosi in illustrazione alla Traphagen School of Fashion nel 1955. \nNel 1962 inizi\u00f2 a collaborare con il quotidiano \"Women's Wear Daily\" e in seguito lavor\u00f2 come illustratore \"freelance\" per il \"New York Times\". Esegu\u00ec anche lavori illustrazioni di creazioni dello stilista Charles James. Lopez era noto come uno dei maggiori \"talent scout\" nello scoprire giovani modelle che diventarono celebri, tra cui Jessica Lange, Pat Cleveland, Grace Jones e Tina Chow. Nei primi anni della loro carriera, venivano spesso chiamate \"Antonio's Girls\".\nLe sue illustrazioni servirono come ispirazione al fumettista di manga Hirohiko Araki, che lo ha citato spesso espressamente. Le copertine e le \"pin-up\" della serie \"Le bizzarre avventure di JoJo\" raffiguravano illustrazioni di Lopez. Il personaggio di Giorno Giovanna, una delle protagoniste, era basato su un disegno di Lopez per una copertina del \"New York Times\".\nLopez Pubblic\u00f2 diversi libri con raccolte delle sue illustrazioni, tra cui \"Antonio's Tales From the Thousand and One Nights\", edito nel 1985. Lo stilista Marc Jacobs di ispir\u00f2 a questo libro per la sua sfilata di moda \"Arabian Nights\" del 2007.\nIn settembre 2012 l'editore Rizzoli pubblic\u00f2 un libro sulla sua carriera, \"Antonio Lopez: Fashion, Art, Sex, &amp; Disco\", di Roger Padilha e Mauricio Padilha, con una prefazione di Andr\u00e9 Leon Talley e un epilogo di Anna Sui.\nAntonio Lopez mor\u00ec a 44 anni in seguito a complicanze di AIDS al \"Ronald Reagan UCLA Medical Center\" di Los Angeles."}
{"id": "9153850", "revid": "1784492", "url": "https://it.wikipedia.org/wiki?curid=9153850", "title": "Vjeran Simuni\u0107", "text": "Carriera.\nAllenatore.\nNel settembre 2020 prende le redini del militante in 3.HNL succedendo il posto a Boris Pavi\u0107."}
{"id": "9153851", "revid": "287204", "url": "https://it.wikipedia.org/wiki?curid=9153851", "title": "Esposizioni del Regno d'Italia napoleonico", "text": "Le esposizioni del Regno d'Italia si sono svolte durante il dominio di Napoleone Bonaparte in Italia e sono le prime esposizioni registrate su suolo italiano.\nLista delle esposizioni.\nEsposizioni torinesi.\nTorino 1805.\nL'esposizione si \u00e8 svolta in aprile presso la camera di commercio locale, in concomitanza dei festeggiamenti per l'incoronazione di Napoleone a Re d'Italia. L'esposizione era divisa in tre sezioni:\nTorino 1811.\nEsposizione organizzata sulla falsariga della precedente ma probabilmente a causa degli angusti spazi presso l'Accademia delle scienze, l'esposizione fu una miscellanea tra oggetti d\u2019industria e di belle arti.\nTorino 1812.\nEsposizione dominata da dipinti e sculture, relegata in minoranza la sezione oggetti industriali.\nEsposizioni milanesi (1805-1814).\nA seguito del successo di una \"Esposizioni annuali d\u2019arti e mestieri\" del 26 maggio 1805, organizzata presso il palazzo di Brera per i festeggiamenti dell'incoronazione di Napoleone, fu deciso di istituzionalizzare l'evento rendendolo annuale a partire dal 1806 fino al 1814, coincidente con la fine del periodo napoleonico. L'esperienza continuer\u00e0 con il successivo regno Lombardo-Veneto."}
{"id": "9153854", "revid": "76963", "url": "https://it.wikipedia.org/wiki?curid=9153854", "title": "Michelle Ashford", "text": "\u00c8 nota per la sua sceneggiatura nominata agli Emmy per la miniserie del 2010 \"The Pacific\". Nel 2013, la serie TV di Ashford \"Masters of Sex ha\" debuttato negli Stati Uniti su Showtime.\nVita privata.\nAshford \u00e8 sposata con lo scrittore e produttore televisivo Greg Walker, che ha incontrato mentre lavorava per lei. La coppia ha due figli."}
{"id": "9153855", "revid": "1711941", "url": "https://it.wikipedia.org/wiki?curid=9153855", "title": "Hassan Idbelkassem", "text": "Biografia.\nHassan Idbelkassem nacque nel 1950 nel villaggio di Tiskatine, nella regione di Ihahan, tra Agadir ed Essaouira. Consegu\u00ec gli studi di giurisprudenza divenendo avvocato. Nel corso degli anni 1970 prese parte all'attivismo di sinistra, affiliandosi all'Unione Nazionale degli Studenti Marocchini; venne arrestato nel 1974, dopo essere stato sorpreso in possesso di articoli del movimento marxista-leninista 23 marzo. Contribu\u00ec alle attivit\u00e0 del movimento berberista allora emergente in Marocco, fondando nel 1978 l'associazione ANCAP, rinominata successivamente Tamaynut. Nel 1982 divenne uno strenuo difensore della causa di Ali Sidqi Azaykou, arrestato a causa del suo attivismo berberista. Venne anch'egli arrestato lo stesso anno e detenuto per una settimana per aver esposto nel suo studio legale un cartello in neo-tifinagh. Nel dicembre 1991 fond\u00f2 la rivista \"Tamazight\". Nel corso degli anni 1990, insieme ad Ahmed Adghirni, si impegn\u00f2 per portare la questione berbera su un piano internazionale, partecipando a varie iniziative delle Nazioni Unite. Fu tra i fondatori del Congresso mondiale amazigh, che abbandon\u00f2 in seguito a scontri con Ouzzin Aherdane, altro esponente di spicco dell'organizzazione."}
{"id": "9153858", "revid": "131145", "url": "https://it.wikipedia.org/wiki?curid=9153858", "title": "Emma Ghiringhelli", "text": "Tesserata per l'Unione Sportiva Milanese, il 16 aprile 1922 fece registrare, insieme a Bruna Pizzini, il primo record italiano femminile del salto in alto con la misura di 1,15\u00a0m, che resistette fino al 20 maggio dello stesso anno, quando fu migliorato da Andreina Sacco con la misura di 1,30\u00a0m.\nNel 1923 prese parte ai primi campionati italiani femminili di atletica leggera. Qui conquist\u00f2 due medaglie d'argento nei 250 metri piani e negli 83 metri ostacoli, mentre nel salto in alto le fu consegnata la medaglia di bronzo con la misura di 1,19\u00a0m. Circa due mesi dopo, a Milano, miglior\u00f2 il record italiano del salto in lungo portandolo a 4,705\u00a0m.\nAi campionati italiani femminili del 1924 conquist\u00f2 un'altra medaglia d'argento nella staffetta 4\u00d7200 metri insieme alle compagne di squadra Bruna Nebuloni, Angelina Dass\u00ec e Ginetta Zacconi."}
{"id": "9153861", "revid": "123495538", "url": "https://it.wikipedia.org/wiki?curid=9153861", "title": "Ioannes Cochanovius", "text": ""}
{"id": "9153862", "revid": "123495540", "url": "https://it.wikipedia.org/wiki?curid=9153862", "title": "Giovanni Cochanovio", "text": ""}
{"id": "9153867", "revid": "1924342", "url": "https://it.wikipedia.org/wiki?curid=9153867", "title": "Sangiaccato di Ni\u0161", "text": "Il sangiaccato di Ni\u0161 o sangiaccato di Nissa (; ; ; ) \u00e8 stato uno dei sangiaccati dell'Impero ottomano con capoluogo la citt\u00e0 di Ni\u0161. Era composto dalle kaza (distretti) di Ni\u0161 (Ni\u015f), Pirot (\u015eehirk\u00f6y), Leskovac (Leskof\u00e7a), Vranje (\u0130vranye), Kur\u0161umlija (Kur\u015funlu), Prokuplje (\u00dcrk\u00fcp) e Tran (Turan).\nStoria.\nMedioevo.\nL'impero ottomano conquist\u00f2 per la prima volta Ni\u0161 nel 1375. Nella battaglia di Ni\u0161 (inizio novembre 1443), i crociati guidati da Giovanni Hunyadi, catturarono la roccaforte ottomana di Ni\u0161 e sconfissero tre eserciti dell'Impero ottomano. Dopo il 1443 Ni\u0161 fu sotto il controllo di \u0110ura\u0111 Brankovi\u0107. Nel 1448 fu nuovamente catturata dall'Impero ottomano e rimase sotto il suo controllo per i successivi 241 anni.\nToponimi come \"Arbana\u0161ka\" e \"\u0110jake\" mostrano una presenza albanese nelle regioni della Toplica e della Morava meridionale (a nord-est del Kosovo contemporaneo) fin dal tardo Medioevo. Gli albanesi della regione di Ni\u0161 si convertirono all'Islam dopo che l'area divenne parte dell'Impero ottomano.\nXVII e XVIII secolo.\nNel 1689 (durante la Grande guerra turca) e nel 1737 Ni\u0161 fu conquistata per un breve periodo dalla monarchia austriaca. I conflitti ottomano-asburgici con i loro postumi portarono la citt\u00e0 di Ni\u0161 e l'area pi\u00f9 ampia a perdere una parte considerevole della sua popolazione, a causa della fuga o della morte. Alcuni albanesi dell'Albania settentrionale contemporanea e del Kosovo occidentale si stabilirono nelle regioni di Toplica e Morava nella seconda met\u00e0 del XVIII secolo, a volte su iniziativa delle autorit\u00e0 ottomane.\nXIX secolo.\nMithat Pasci\u00e0 fu uno dei sanjak-bey pi\u00f9 importanti di Ni\u0161 (1861-1864) le cui riforme nel sangiaccato furono cos\u00ec benefiche che il sultano lo incaric\u00f2 di preparare un piano per adattarli all'intero impero. Il sangiaccato di Ni\u0161 divenne parte del Vilayet del Danubio quando quest'ultimo fu creato nel 1864. Nel 1868 il sangiaccato fu unito ai sangiaccati di Prizren, Skopje e Dibra nel vilayet di Prizren esistito brevemente fino al 1877. Nel 1871 il sangiaccato fu unito al sangiaccato di Novi Pazar per fondare il nuovo Vilayet di Novi Pazar che esisteva da meno di un anno, quando la situazione precedente fu ripristinata.\nGli albanesi erano una popolazione maggioritaria in alcune aree del sangiaccato di Ni\u0161, come la regione di Toplica e alcuni villaggi nel distretto di Vranje, prima della guerra russo-turca (1877-1878). Durante e dopo la guerra serbo-ottomana del 1876-1878, tra 30.000 e 70.000 musulmani, per lo pi\u00f9 albanesi, furono espulsi dall'esercito serbo dal Sangiaccato di Ni\u0219 e fuggirono nel Vilayet del Kosovo.\nLa maggior parte del sangiaccato di Ni\u0161 fu annessa al Principato di Serbia dopo la guerra russo-turca (1877-1878), mentre la parte pi\u00f9 piccola e l'intero sangiaccato di Sofia furono annessi al Principato di Bulgaria."}
{"id": "9153875", "revid": "1921867", "url": "https://it.wikipedia.org/wiki?curid=9153875", "title": "Blue (A Perfect Circle)", "text": "Blue \u00e8 un singolo del gruppo musicale statunitense A Perfect Circle, pubblicato il 27 luglio 2004 come terzo estratto dal secondo album in studio \"Thirteenth Step\".\nDescrizione.\nIl brano viene composto nel 2001 da Billy Howerdel con il titolo \"Red\", ispirandosi agli attentati dell'11 settembre dello stesso anno. Il titolo fu poi cambiato in \"Blue\" durante le sessioni di registrazione di \"Thirteenth Step\" su decisione del cantante Maynard James Keenan.\nI testi, in linea con il resto dell'album, trattano della tematica della dipendenza: in particolare, il brano tratta delle conseguenze di un'overdose.\nVideo musicale.\nPer il video musicale la band ha indetto un concorso invitando i fan a creare un videoclip il pi\u00f9 \u00abcreativo, notevole e fantasioso\u00bb possibile. Il video vincitore \u00e8 stato quello diretto da Joseph Perez, incluso insieme agli altri tre migliori canditati nel DVD dell'album \"Amotion\".\nTracce.\nTesti e musiche di Billy Howerdel e Maynard James Keenan."}
{"id": "9153881", "revid": "158913", "url": "https://it.wikipedia.org/wiki?curid=9153881", "title": "Faith like Potatoes", "text": ""}
{"id": "9153885", "revid": "729019", "url": "https://it.wikipedia.org/wiki?curid=9153885", "title": "Assedio del castello di St Andrews", "text": "L'assedio del castello di St Andrews fu un assedio operato da un gruppo di protestanti al castello di St Andrews dopo l'uccisione del cardinale David Beaton. Questi si insediarono nel castello e vennero assediati dal reggente di Scozia, il conte di Arran, e dalle sue truppe. Per 18 mesi le forze scozzesi non riuscirono a sfondare l'assedio al castello, ma alla fine i ribelli dovettero arrendersi per intervento della flotta francese (alleata con gli scozzesi) che inizi\u00f2 a bombardare il castello dal mare. I membri della guarnigione protestante, incluso il predicatore John Knox, vennero fatti tutti prigionieri, portati in Francia e imbarcati come schiavi sulle galee della marina francese.\nL'assassinio del cardinale.\nIl castello di St Andrews era divenuto la residenza del cardinale David Beaton e della sua amante, Marion Ogilvy. La feroce opposizione mossa da Beaton al matrimonio tra Maria di Scozia e il principe Edoardo, figlio ed erede di Enrico VIII d'Inghilterra, aveva fatto scoppiare quello che divenne nota come \"brutale corteggiamento\", una vera e propria guerra tra Scozia e Inghilterra.\nNel 1546, David Beaton fece imprigionare il predicatore protestante George Wishart nella Sea Tower del castello e poi lo fece condannare al rogo di fronte alle mura del castello il 1\u00ba marzo di quello stesso anno. Gli amici di Wishart, incluso un gruppo di protestanti ben introdotti nella citt\u00e0 di Fife, iniziarono a cospirare assieme a Enrico VIII e al suo ambasciatore Ralph Sadler per catturare o assassinare Beaton.\nSabato 29 maggio 1546, venne messo in atto il piano: Norman Leslie, il conte di Rothes e tre altri uomini, travestiti da muratori impegnati in lavori di riparazione al castello, riuscirono a introdursi nella struttura. James Melville e i suoi compagni dissero di avere un appuntamento col cardinale. William Kirkcaldy di Grange e altri otto uomini entrarono al castello dal ponte levatoio e si unirono a John Leslie di Parkhill, raggiungendo Ambrose Stirling, il guardiaporta, trafiggendolo con una spada e gettando il suo corpo nel fossato.\nI finti muratori sotto la supervisione di Kirkcaldy si assicurarono che l'amante del cardinale, Marion Ogilvy, avesse lasciato il castello prima di agire. Robert Lindsay di Pitscottie scrisse in seguito che fu Peter Carmichael a uccidere il cardinale nella sua camera o sulla scalinata a spirale all'interno del complesso, nella torre est. Dopo aver compiuto l'assassinio, il gruppo appese il corpo del cardinale alla finestra del parapetto di fronte al castello perch\u00e9 servisse da monito per gli altri che si opponevano alla causa dei protestanti.\nIl figlio del reggente di Scozia, James Hamilton, III conte di Arran, si trovava ostaggio di Beaton al castello e venne quindi liberato dagli invasori. John Knox scrisse che i difensori, successivamente, ricoprirono il corpo di Beaton con sale, lo misero in una cassa di piombo e lo seppellirono nella Sea Tower del castello. David Lyndsay scrisse successivamente il dramma \"Tragedie of the Cardinall\" nella quale la voce del fantasma-cardinale pronuncia le seguenti parole in scozzese antico: \"Thay saltit me, syne cloist me in a kist.\"\nI preparativi dell'assedio.\nA seguito dell'assassinio del cardinale, i protestanti cercarono rifugio nel castello. Tra questi vi erano: Norman Leslie, James Kirkcaldy di Grange, Henry Balnaves e il capitano John Borthwick. Il conte di Arran venne costretto a ritardare la sua risposta in quanto impegnato nell'assedio del castello di Dumbarton nella Scozia occidentale, che prese infine agli inglesi l'8 luglio 1546.\nIl parlamento di Scozia a Stirling l'11 giugno 1546 eman\u00f2 un proclama secondo il quale a qualsiasi scozzese era vietata la vendita di beni di rifornimento ai protestanti al castello St Andrews e Norman Leslie venne decretato come traditore. William Kirkcaldy di Grange negozi\u00f2 con Enrico VIII d'Inghilterra, offrendo James Hamilton come ostaggio agli inglesi in cambio di aiuto. Nel settembre di quello stesso anno, Enrico VIII invi\u00f2 dei rifornimenti agli assediati a bordo di sei navi comandate da William Tyrrell con il geniere militare Richard Lee. L'intervento diretto inglese nel confronto, ovviamente, peggior\u00f2 la gi\u00e0 tesa situazione con la Scozia.\nA St Andrews, secondo Pitscottie, inizialmente la guarnigione si diede a razziare la campagna circostante. Il conte di Arran si prepar\u00f2 per un lungo assedio. I monasteri della Scozia ottennero l'ordine di pagare una tassa di 6000 sterline per coprire i costi di riparazione e mantenimento del castello conquistato, pena la confisca dei loro beni. Norman Leslie e Kirkcaldy di Grange coi loro complici vennero tutti scomunicati per l'uccisione del cardinale. Il 24 novembre venne fatta pervenire copia di questa scomunica anche al castello.\nL'assedio da parte del governo scozzese.\nNell'ottobre del 1546 il conte di Arran e il consiglio privato scozzese s'incontrarono a St Andrews e vennero preparate le prime operazioni per l'assedio. Venne scavato un tunnel per minare la Fore Tower ed entrare nel castello. L'ambasciatore francese Odet de Selve riport\u00f2 come in 18 giorni l'opera fu completata. I difensori a loro volta scavarono una contromina per beffare il nemico. Entrambi i tunnel vennero intagliati nella dura roccia e vennero riscoperti solo nel 1879 e oggi sono aperti al pubblico.\nL'artiglieria del conte di Arran venne diretta da Robert Hamilton di Briggis il quale da solo aveva speso 3756 sterline per pagare minatori e lavoratori all'opera. Il conte di Arran intim\u00f2 ai suoi nemici di consegnargli il castello e di rilasciare suo figlio, ma questi rifiutarono e pertanto il comandante dell'esercito scozzese punt\u00f2 i suoi cannoni verso la Sea Tower e l'area della cappella a ovest. Per tutta risposta i difensori sparando uccisero il maestro cannoniere John Borthwick. Dopo due giorni di perdite, i cannoni del reggente erano quasi sprovvisti di cannonieri.\nNel novembre, il conte di Arran venne a sapere che l'esercito inglese era in marcia per raggiungere il castello e chiese pertanto supporto alla citt\u00e0 di Fife. Si fece inoltre inviare da Leith nel dicembre successivo le provviste necessarie a resistere, oltre a 60 lastre di piombo tratte dalla copertura del tetto della Great Hall di Holyroodhouse per produrre ulteriori munizioni.\nLa tregua del dicembre del 1546.\nEnrico VIII sapeva che gli uomini al castello di St Andrews erano in difficolt\u00e0 e per questo scrisse personalmente al conte di Arran dal Nonsuch Palace il 20 dicembre 1546, chiedendo al reggente di Scozia di desistere dall'assedio, minacciando di inviare il suo esercito in piene forze. Balnaves, Leslie e William Kirkcaldy ottennero ciascuno 100 sterline dal consiglio privato inglese. Il cancelliere inglese, Thomas Wriothesley, disse ai diplomatici del conte di Arran a Londra, David Panter e Adam Otterburn, di chiedere anch'essi al reggente di desistere nel suo assedio, ma questi si rifiutarono asserendo che non fosse loro compito, ma inviarono comunque una nota di quanto accaduto al conte in Scozia.\nA ogni modo, il 18 dicembre 1546, era gi\u00e0 stata concordata una tregua. I negoziatori di Arran furono David Lyndsay, Henry Balnaves, il prevosto di Aberdeen, i conti di Huntly, Argyll e Marischal, e lord Gray, che parlarono fisicamente alle mura del castello. Gli assediati risposero di volere prima un'assoluzione ufficiale da parte del papa per il delitto commesso e poi si sarebbero arresi a buone condizioni. Ovviamente il conte di Arran non poteva permettere una cosa del genere e per questo si riun\u00ec coi suoi per trovare un modo per far cedere gli avversari che non fosse una vittoria per fame. Henri Cleutin, consigliere diplomatico di Maria di Guisa gli consigli\u00f2 di fingere di avere il documento e di costringere gli assediati a uscire per poi decapitarli immediatamente, ma la proposta venne trovata troppo cinica e disonesta.\nLo stallo.\nLa paventata invasione inglese non avvenne mai, ma Balnaves riusc\u00ec ad assicurarsi i servigi di due genieri militari italiani al servizio del re d'Inghilterra, Guglielmo Rosetti e Angelo Arcano. Dopo la morte di Enrico VIII il 27 gennaio 1547, suo figlio Edoardo VI decise di non inviare gli uomini promessi dal padre in Scozia. Gli assediati continuarono a inviare richieste di aiuto alla corte inglese e vi si portarono personalmente anche via mare. L'ambasciatore scozzese Adam Otterburn ne registr\u00f2 la presenza a Londra in diverse occasioni. Le navi inglesi promisero di inviare armi e rifornimenti, ma St Andrews venne bloccata dalla marina militare scozzese nel marzo del 1547 per intervento dell'ammiraglio Elmes.\nGli assediati giunsero a suggerire al re inglese scrivere una lettera all'imperatore Carlo V del Sacro Romano Impero affinch\u00e9 persuadesse il papa a non garantire l'assoluzione agli scomunicati in nessun caso; cos\u00ec facendo l'assedio sarebbe proseguito ulteriormente, dando cos\u00ec tempo a Edoardo VI di inviare un esercito adeguato in Scozia. Sebbene l'assoluzione arriv\u00f2 nell'aprile del 1547, i castellani rifiutarono di arrendersi.\nL'assedio francese.\nLa situazione di stallo creatasi termin\u00f2 nel luglio del 1547 quando re Enrico II di Francia invi\u00f2 una flotta di proprie navi a prendere il castello per conto del governo scozzese di cui era alleato. Le forze erano comandate dall'ammiraglio e geniere italiano Leone Strozzi che diresse un devastante bombardamento d'artiglieria sulla fortezza. Sulle navi si trovavano anche i cartografi Jean Rotz e Nicolas de Nicolay.\nLa flotta, che dovette circumnavigare buona parte dell'Inghilterra per giungere sino in Scozia, a nord, non venne attaccata dalla marina militare inglese che pure la individu\u00f2, ma pens\u00f2 che fosse venuta per imbarcare Maria di Scozia. Il conte di Somerset rassicur\u00f2 inoltre l'ambasciatore imperiale, Fran\u00e7ois van der Delft, che se la flotta francese avesse osato attaccare anche solo un castello in Scozia, egli non avrebbe esitato a inviare 24 navi da guerra per bloccare St Andrews e il Firth of Forth.\nIl bombardamento dalla flotta francese non produsse gli effetti sperati, ma dopo 20 giorni venne infine lanciato un assedio via terra che inizi\u00f2 il 28 luglio, mentre i difensori erano gi\u00e0 stati colpiti dalla peste all'interno del castello. Vennero piazzati dei cannoni su St Salvator e sulle torri della cattedrale. La batteria inizi\u00f2 a sparare il 30 luglio. Il castello venne ben presto reso inoffensivo nel giro di sei ore.\nJohn Knox incluse il racconto dell'assalto francese nel suo \"History of the Reformation of Scotland\". Secondo Knox, la flotta francese costrinse il castello ad arrendersi l'ultimo giorno di giugno.\nLa notizia che la flotta francese stava assediando il castello giunse a Londra il 27 luglio. Troppo tardi, il 1\u00ba agosto 1547, Edward Clinton ottenne l'ordine di contrastare le forze francesi impegnate a St Andrews. L'ammiraglio Clinton si imbarc\u00f2 sulla \"Pansy\" a Harwich e fece rotta verso St Andrews.\nConseguenze.\nI protestanti, sconfitti, vennero portati via dal castello; alcuni vennero imprigionati in Francia mentre altri, tra cui Knox, vennero condannati alle galee. L'immediata conseguenza dell'assedio fu l'ordine del conte di Somerset di mobilitare un grande esercito di terra e di mare da inviare in Scozia.\nSecondo Jean de Saint Mauris, diplomatico imperiale, l'ambasciatore inglese, Nicholas Wotton si lament\u00f2 con Enrico II di Francia in quanto tale intervento era da considerarsi una violazione del Trattato di Ardres dal momento che questi era certamente a conoscenza del fatto che gli scozzesi che occupavano il castello lo stavano facendo in nome del re d'Inghilterra. Enrico II replic\u00f2 dicendo che il castello era stato occupato dai protestanti dopo la firma del trattato e pertanto fu l'Inghilterra a rompere semmai gli accordi.\nIl successo della missione francese e la successiva sconfitta della Scozia nella battaglia di Pinkie rafforzarono la \"Auld Alliance\" e nel 1548 Maria di Scozia venne portata in Francia con la prospettiva di sposare il Delfino.\nNorman Leslie venne imprigionato a Cherbourg, e Balnaves a Rouen. Alcuni membri della guarnigione vennero tenuti prigionieri nella fortezza di Mont Saint-Michel, dove Robert e William Leslie, William Kirkcaldy e Peter Carmichael riuscirono a sopraffare i loro carcerieri aprendosi la strada verso Rouen e Le Conquet e a ritornare via nave in Inghilterra.\nIl castello venne in seguito sostanzialmente ricostruito dall'arcivescovo John Hamilton, fratello illegittimo del conte di Arran e successore di David Beaton."}
{"id": "9153911", "revid": "1711941", "url": "https://it.wikipedia.org/wiki?curid=9153911", "title": "Rachid Raha", "text": "Biografia.\nRachid Raha nacque nel 1964 a Nador, nel Rif. In seguito agli studi universitari, prese parte all'attivismo berberista. Presidente della David Montgomery Hart Foundation, fu tra gli anni 1990 e 2000 tra i fondatori del Congresso mondiale amazigh, del quale fu tra i principali coordinatori. All'inizio degli anni 2000 Raha premette per la fondazione di un partito politico berberista, citando l'inefficienza del Congresso mondiale amazigh di individuare obiettivi comuni. Nel 2001 fond\u00f2 la rivista trilingue \"Le Monde Amazigh\", dedicata alle istanze berbere. Nel marzo 2013 scrisse una lettera a re Muhammad VI, nella quale lament\u00f2 il fatto che il riconoscimento ufficiale della lingua berbera non aveva dato i suoi frutti e nella quale mosse critiche al governo."}
{"id": "9153915", "revid": "150019", "url": "https://it.wikipedia.org/wiki?curid=9153915", "title": "With Friends at St David's", "text": "With Friends at St David's \u00e8 il ventinovesimo album dal vivo del gruppo musicale britannico Marillion, pubblicato il 6 novembre 2020 dalla Racket Records.\nDescrizione.\nContiene la registrazione integrale del concerto tenuto a Cardiff nel novembre 2019 durante la tourn\u00e9e promozionale all'album \"With Friends from the Orchestra\" uscito in quello stesso anno.\nIl 28 maggio 2021 il disco \u00e8 stato ripubblicato dalla earMUSIC anche in edizione digitale e triplo vinile, venendo promosso dal video dal vivo di \"Seasons End\"."}
{"id": "9153918", "revid": "1921867", "url": "https://it.wikipedia.org/wiki?curid=9153918", "title": "I'll Keep Coming", "text": ""}
{"id": "9153919", "revid": "1784492", "url": "https://it.wikipedia.org/wiki?curid=9153919", "title": "Nenad \u0160alov", "text": "Carriera.\nGiocatore.\nClub.\nDebutt\u00f2 con l' il 21 aprile 1974 in occasione del match casalingo di campionato vinto 2-1 contro il .\nNazionale.\nDisput\u00f2 una sola partita con la nazionale jugoslava, scese in campo il 15 novembre 1980 in occasione dell'incontro esterno perso 2-0 contro l'Italia."}
{"id": "9153922", "revid": "521028", "url": "https://it.wikipedia.org/wiki?curid=9153922", "title": "Certosa di Pleterje", "text": "La Certosa di Pleterje (; , anche \"Pleterjach\", \"Pletriach\", o \"Pleteriach\" )\n\u00e8 un monastero certosino, sito nel villaggio di Dr\u010da vicino a \u0160entjernej in Slovenia, l'unico monastero di tale ordine tuttora esistente nel paese.\nStoria.\nPrima fondazione.\nIl monastero, situato in una valle ai piedi dei monti Gorjanci, fu fondato nel 1403 dal conte Hermann II di Celje e la sua costruzione fu completata nel 1407.\nIl mistico e teologo austriaco Nikolaus Kempf fu qui priore dal 1447 al 1451 e di nuovo dal 1462 al 1467. \nNel 1471 un'incursione ottomana distrusse gli edifici, che furono ricostruiti in modo molto pi\u00f9 robusto e pi\u00f9 facilmente difendibile.\nDopo un lungo periodo di decadenza l' arciduca Ferdinando II d'Austria Interna don\u00f2 il monastero nel 1595 ai Gesuiti di Lubiana. Quando i Gesuiti furono soppressi nel 1772, Pleterje divenne propriet\u00e0 dello Stato. Nel 1839 pass\u00f2 in mani private\nSeconda fondazione.\nNel 1899 i certosini riacquistarono il sito e iniziarono la costruzione di un nuovo monastero, che fu completato cinque anni dopo.\nDurante la seconda guerra mondiale la Certosa sub\u00ec gravi danni quando nel 1943 fu incendiata dai partigiani comunisti.\nOggi.\nLa Certosa \u00e8 rimasta fino ad oggi un monastero certosino. Gli edifici risalgono alla seconda fondazione alla fine del XIX secolo, ad eccezione della chiesa gotica, dedicata alla Santissima Trinit\u00e0, che sopravvive del precedente monastero.\nProduzione.\nI monaci coltivano 30 ettari di terreno, principalmente per frutta e miele, che vendono e da cui producono anche vino, acquaviti di frutta (soprattutto acquavite di pere), idromele e candele di cera d'api.\nCollezione d'arte.\nLa comunit\u00e0 di Pleterje \u00e8 proprietaria di una significativa collezione di diverse decine di dipinti, che per la quiete e sicurezza della comunit\u00e0 sono stati depositati in prestito permanente per l'esposizione in una galleria a Kostanjevica na Krki. I dipinti risalgono al XVII e XVIII secolo e sono attribuiti ad artisti fiamminghi, francesi, italiani e tedeschi. Sembra che siano stati portati a Pleterje al seguito di monaci quivi riparati nel 1904 dalla certosa di Bosserville in Lorena.\nMuseo.\nIl monastero ospita un'esposizione di oggetti provenienti dalle collezioni del Museo di storia locale della Dolenjska e su una parte delle sue terre sorge il Museo all'aperto con tipiche costruzioni contadine slovene."}
{"id": "9153923", "revid": "101768", "url": "https://it.wikipedia.org/wiki?curid=9153923", "title": "Palazzo Quetta", "text": ""}
{"id": "9153930", "revid": "1442080", "url": "https://it.wikipedia.org/wiki?curid=9153930", "title": "Landolfo VII di Capua", "text": "Biografia.\nLandolfo di Sant'Agata era il figlio secondogenito di Landolfo III di Benevento (\u2026 - 969), che era stato principe co-reggente di Benevento associato a suo fratello Pandolfo Testadiferro. Dopo la morte di quest'ultimo, nel 981, il fratello maggiore di Landolfo, Pandolfo II, che inizialmente era stato escluso dalla successione paterna, fu chiamata a prendere le redini del principato di Benevento, mettendo cos\u00ec fine all'unione con il principato di Capua. Landolfo ricevette in feudo la contea di Sant'Agata de' Goti e la fortezza che vi si trovava.\nA Capua, dopo la deposizione del principe Laidolfo, l'ultimo figlio di Pandolfo Testadiferro, l'imperatore Ottone III nomin\u00f2 come suo successore il duca Ademaro di Spoleto. Dopo soli quattro mesi di regno, per\u00f2, Ademaro fu destituito, e fu cos\u00ec che nel luglio del 1000 Landolfo di Sant'Agata fu chiamato a succedergli. Il regno di Landolfo VII termin\u00f2 con la sua morte nel 1007. Sul trono di Capua gli successe il suo giovane figlio Pandolfo III, mentre suo fratello Pandolfo II il Vecchio assunse la co-reggenza assieme al nipote.\nDiscendenza.\nDa un'unione sconosciuta, Landolfo VII ebbe un unico figlio:"}
{"id": "9153934", "revid": "1872770", "url": "https://it.wikipedia.org/wiki?curid=9153934", "title": "Runaway (serie)", "text": ""}
{"id": "9153937", "revid": "131145", "url": "https://it.wikipedia.org/wiki?curid=9153937", "title": "Progressione del record italiano del salto triplo maschile", "text": "La voce seguente illustra la progressione del record italiano del salto triplo maschile di atletica leggera.\nIl primo record italiano maschile in questa disciplina venne ratificato il 16 ottobre 1898."}
{"id": "9153951", "revid": "380453", "url": "https://it.wikipedia.org/wiki?curid=9153951", "title": "Cristo Rey Volleyball Club 2018", "text": "Questa voce raccoglie le informazioni riguardanti il Cristo Rey Volleyball Club nella stagione 2018.\nStagione.\nIl Cristo Rey Volleyball Club debutta in Liga de Voleibol Superior, partecipando alla prima edizione del torneo e classificandosi al secondo posto: dopo aver eliminato il durante le semifinali dei play-off scudetto viene sconfitto in finale scudetto dal .\nOrganigramma societario.\nArea direttiva\nArea tecnica\nArea sanitaria"}
{"id": "9153961", "revid": "228587", "url": "https://it.wikipedia.org/wiki?curid=9153961", "title": "Aimery Picaud", "text": "\u00c8 tradizionalmente considerato l'autore della \"Guida del Pellegrino\", prima opera dedicata al pellegrinaggio di Santiago di Compostela. \nIl \"Codex Calixtinus\" \u00e8 un'opera ecclesiastica, la cui parte del capitolo V che \u00e8 attribuita a Picaud non sarebbe stata destinata ai pellegrini ma al clero ed \u00e8 molto poco diffusa e letta. Si tratterebbe pi\u00f9 di un'opera di propaganda della Chiesa che di una vera guida turistica.\nPresentazione.\nAimery Picaud effettu\u00f2 a cavallo il pellegrinaggio di Santiago e con l'occasione visit\u00f2 un gran numero di santuari della cristianit\u00e0. Egli fu il primo ad avere l'idea di sostituire la concorrenza tra i diversi santuari con una complementariet\u00e1: per recarsi a Compostela, il pellegrino visitava al passaggio \u2013 se del caso a costo di un ritorno \u2013 tutti i santuari che si trovavano sulla sua strada. Esiste un gran numero di itinerari possibili, ma i quattro principali sono chiamati \"routes compostellanes\" (strade compostelane) e sono repertoriati nella guida con il nome di \u00abchemins de Saint-Jacques\u00bb.\nLa \"Guida del Pellegrino\".\nLa \"Guida del Pellegrino\" (\"Iter pro peregrinis ad Compostellam\"), precursore della guida turistica e scritto originalmente in latino, costituisce il V e ultimo libro del \"Liber Sancti Jacobi\" o \"Codex Calixtinus\", insieme di testi costituiti da parti liturgiche redatto verso il 1140. I quattro cammini di San Giacomo che egli descrive sono (da nord a sud):\nVi sono dettagliate le tappe, le reliquie da venerare, i santuari da visitare prima di giungere alla Cattedrale di Santiago di Compostela, ma fornisce anche indicazioni sulle regioni attraversate e i suoi apprezzamenti, pittoreschi ma talvolta soggettivi, sulle loro popolazioni. La sua opera \u00e8 servita da riferimento durante i secoli successivi. Fu ad Asquins che egli si sarebbe ritirato, verso il 1135, per redigere la sua \"Guida\" e realizzare la compilazione dei diversi libri del \"Codex Calixtinus\" del quale avrebbe portato il primo esemplare a Compostela verso il 1150, in compagnia di una fiamminga di nome Gerbere.\nI Capitoli.\nIl libro si compone di XI Capitoli:\nPaternit\u00e0 contestata.\nLa paternit\u00e0 della \"Guida del Pellegrino\" \u00e8 stata contestata ad Aimery Picaud. La citazione del suo nome per due volte nel testo ne ha per lungo tempo giustificata l'attribuzione a lui, ma Bernard Gicquel avrebbe dimostrato che cos\u00ec non \u00e8. Egli avrebbe semplicemente redatto verso il 1135 i \"22 miracles\" (22 miracoli), attribuiti successivamente a Callisto II e ripresi nel \"Codex\".\nL'autore della \"Guida del Pellegrino\" sarebbe Hugues le Poitevin, monaco di V\u00e9zelay, redattore della cronaca di V\u00e9zelay."}
{"id": "9153965", "revid": "83531", "url": "https://it.wikipedia.org/wiki?curid=9153965", "title": "Victoria Song", "text": " \u00c8 conosciuta per essere un membro del gruppo femminile k-pop f(x).\nNel 2010, ha ottenuto fama per aver fatto parte di \"We Got Married Season 2\", cos\u00ec come esse un membro del cast di \"Invincible Youth\". \u00c8 anche conosciuta per i suoi ruoli nelle serie televisive \"When Love Walked In\", \"Beautiful Secret\", \"Ice Fantasy\", \"A Life Time Love\", \"Moonshine and Valentine\", \"Find Yourself\"; e i film \"My New Sassy Girl\", \"My Best Friend's Wedding\" e \"Wished.\"\nSong si \u00e8 classificata 74esima nella classifica di Forbes China Celebrity nel 2017, 41esima nel 2019 e 14esima nel 2020."}
{"id": "9153969", "revid": "2134764", "url": "https://it.wikipedia.org/wiki?curid=9153969", "title": "Pallacanestro Varese 2021-2022", "text": "Questa voce raccoglie le informazioni riguardanti la Pallacanestro Varese nelle competizioni ufficiali della stagione 2021-2022.\nStagione.\nLa stagione 2021-2022 della Pallacanestro Varese sponsorizzata Openjobmetis, \u00e8 la 73\u00aa nel massimo campionato italiano di pallacanestro, la Serie A.\nRoster.\n\"Aggiornato al 20 novembre 2021.\""}
{"id": "9153988", "revid": "1711941", "url": "https://it.wikipedia.org/wiki?curid=9153988", "title": "Association Marocaine de Recherches et d'\u00e9changes Culturels", "text": "LAssociation Marocaine de Recherches et d'\u00e9changes Culturels, in sigla AMREC, \u00e8 un'associazione culturale berberista marocchina.\nStoria.\nL'AMREC venne fondata a Rabat il 19 novembre 1967 da un gruppo di intellettuali e attivisti berberi guidati da Brahim Akhiat; tra questi Ali Sidqi Azaykou, Ahmed Boukous, Abdellah Bounfour, Boujamaa Habbaz, Ahmed Akouaou, Omar El Khalfaoui e Ali El Jaoui. L'associazione si impegn\u00f2 a raccogliere il patrimonio culturale orale berbero, promuovendo una coscienza identitaria berbera, divenendo la prima associazione berberista in Marocco. L'associazione appoggi\u00f2 la fondazione del gruppo musicale Ousmane in modo da espandere e diffondere la sua influenza culturale e le sue rivendicazioni. Nell'agosto 1991 l'AMREC, insieme ad altre cinque associazioni berberiste, redasse la Carta di Agadir. Nel 1994 re Hasan II, in preparazione al suo discorso, nel quale poi afferm\u00f2 la necessit\u00e0 di integrare la componente berbera in seno all'identit\u00e0 nazionale, chiese all'associazione di redigere un documento che raccogliesse le rivendicazioni del movimento berberista. L'AMREC, a differenza dell'associazione Tamaynut, evit\u00f2 di promuovere una dimensione etnica nelle sue rivendicazioni, rigettando il concetto di minoranza etnica per i berberi. In occasione del consiglio berberista tenutosi a Bouznika nel maggio 2000 in seguito alla pubblicazione del Manifesto berbero, i membri dell'AMREC presero parte alla fazione culturalista, opponendosi alla politicizzazione del movimento berberista. Coerentemente alla maggioranza delle associazioni berberiste marocchine, l'AMREC appoggi\u00f2 l'adozione dell'alfabeto berbero latino, prendendo parte alla redazione di un comunicato il 5 ottobre 2002 a Mekn\u00e8s. La posizione fu tuttavia ignorata dall'IRCAM, che nel 2003 decise di adottare il neo-tifinagh."}
{"id": "9154009", "revid": "628767", "url": "https://it.wikipedia.org/wiki?curid=9154009", "title": "T\u0101livaldis", "text": "Biografia.\nLa data di nascita di T\u0101livaldis resta sconosciuta. Menzionato per la prima volta nel 1208, si fa a lui riferimento con riguardo alle lotte contro i sakali e gli ugandi (abitanti di due contee dell'antica Estonia) come alleato dei duchi letgalli R\u016bsi\u0146\u0161 e Varidots.\nQuando T\u0101livaldis scelse di divenire un vassallo del vescovo Alberto di Riga, fin\u00ec coinvolto nelle crociata livoniana in corso contro le trib\u00f9 degli estoni al fianco dei crociati tedeschi. Nel 1211, gli estoni razziarono T\u0101lava per vendetta all'appoggio letgallo ai crociati e saccheggiarono l'area nei dintorni di Trik\u0101ta, la regione natale di T\u0101livaldis situata nell'odierna Lettonia settentrionale.\nNel 1212, T\u0101livaldis, sempre in veste di vassallo di Alberto di Riga, non sostenne la rivolta di Aut\u012bne, una sommossa congiunta organizzata dai letgalli e dai livoni contro i crociati.\nNel 1213, i lituani invasero T\u0101lava: dopo aver catturato T\u0101livaldis nel suo castello di Trik\u0101ta, decisero di portarlo in Lituania come prigioniero, ma questi riusc\u00ec a fuggire prima che ci\u00f2 avvenisse.\nT\u0101livaldis fu ucciso nel 1215 dagli invasori dell'Ugandia, i quali, stando a quanto riferisce la \"Cronaca di Enrico di Livonia\", lo bruciarono vivo. Poco dopo, i figli di T\u0101livaldis, Rameka e Drivinalds, si spinsero con un'armata in Ugandia a titolo di vendetta e la saccheggiarono causando ingenti danni.\nReligione.\nT\u0101livaldis ricevette il battesimo secondo il rito ortodosso prima del 1208, divenendo dunque un vassallo della Repubblica di Pskov.\nQuando iniziarono le crociate del Nord, T\u0101lava cadde nelle sfere di influenza sia del vescovo Alberto di Riga che del Principato di Pskov, divenendo una terra assai ambita. A quel punto, T\u0101livaldis opt\u00f2 per sostenere Alberto, nella speranza che i tedeschi avrebbero aiutato i t\u0101lavi a resistere alla pressione che stavano patendo ad opera dei russi. Il vescovo Alberto e i crociati tedeschi non avevano per\u00f2 alcun interesse a preservare l'indipendenza di un'entit\u00e0 statale o parastatale lettone. Una volta che i t\u0101lavi e gli estoni furono coinvolti in una guerra di logoramento, Alberto colse infatti l'opportunit\u00e0 a suo vantaggio per estendere quanto accorpato dalla Terra Mariana. Dopo la morte di T\u0101livaldis, le sue terre furono divise tra i cavalieri portaspada, un ordine religioso cavalleresco, e l'arcidiocesi guidata da Alberto di Riga. I figli di T\u0101livaldis accettarono il passaggio dall'ortodossia greca al cattolicesimo romano e confermarono l'autorit\u00e0 che Alberto di Riga aveva sui possedimenti del loro defunto padre."}
{"id": "9154012", "revid": "1005847", "url": "https://it.wikipedia.org/wiki?curid=9154012", "title": "Elezioni comunali in Abruzzo del 2016", "text": "Le elezioni comunali in Abruzzo del 2016 si sono svolte il 5 giugno, con eventuale turno di ballottaggio il 19 giugno, in contemporanea con le elezioni amministrative nelle altre regioni italiane. Complessivamente, sono andati al voto 72 comuni abruzzesi, di cui 5 con popolazione superiore ai 15.000 abitanti. In 5 comuni il sindaco e il Consiglio comunale si sono rinnovati per motivi diversi dalla scadenza naturale; in 6 comuni \u00e8 stato effettuato il ballottaggio (tra cui 2 comuni con popolazione inferiore a 15.000 per parit\u00e0 di voti al primo turno) e in un comune l'elezione \u00e8 risultata nulla per mancato raggiungimento del quorum.\nProvincia di Chieti.\nFraine.\n\"Elezione nulla per mancato raggiungimento del quorum. Giuseppina Ferri nominata commissario prefettizio.\"\nProvincia dell'Aquila.\nCivita d'Antino.\n\"Ballottaggio necessario per parit\u00e0 di voti dei candidati sindaci.\"\nOrtucchio.\n\"Ballottaggio necessario per parit\u00e0 di voti dei candidati sindaci.\""}
{"id": "9154016", "revid": "729019", "url": "https://it.wikipedia.org/wiki?curid=9154016", "title": "Assedio del castello di Broughty", "text": "L'assedio del castello di Broughty fu un assedio operato nell'ambito del \"brutale corteggiamento\".\nDopo la battaglia di Pinkie del settembre del 1547, il castello di Broughty venne ceduto dal suo proprietario, lord Gray di Foulis, agli inglesi dietro pagamento di 1000 sterline. Lo storico e scrittore William Patten che accompagnava il duca di Somerset nella sua campagna militare, not\u00f2 subito l'importanza strategica del castello;\"esso \u00e8 posto alla foce del fiume Tay, che dispone delle torri di Dundee e di St. John e di molte altre che possono essere usate per il [controllo] fiume.\"\nLa posizione dell'antico castello, difatti, si era scoperta vantaggiosa per la guerra in corso, dal momento il fondale del vicino fiume, che pure forniva riparo da attacchi via terra, sarebbe stato impossibile da utilizzare per un bombardamento navale. Poco dopo averne preso possesso, la guarnigione inglese fortific\u00f2 il castello di Broughty costruendovi un fossato tutt'attorno. Edward Clinton inizi\u00f2 le opere di fortificazione con l'aiuto del geniere militare italiano Giovanni Rossetti e lasci\u00f2 100 uomini di guardia alle tre navi di cui disponevano. William Bruce di Earlshall temeva che gli inglesi avrebbero costruito un avamposto a sud del fiume Tay. La guarnigione venne dapprima guidata da sir Andrew Dudley, fratello del duca di Northumberland, che sperava nel contempo di distribuire la Bibbia di Tyndale a Dundee. \nAndrew Dudley scrisse nell'ottobre del 1547: \"non si \u00e8 mai visto un sol uomo con una tal debole compagnia di soldati dediti solo al bere, al mangiare e al vizio\". La sua guarnigione includeva soldati italiani e spagnoli, ma egli sperava che il barone Grey di Wilton gli avrebbe mandato un esperto medico chirurgo. Il villaggio di Dundee si accord\u00f2 per dare il suo supporto alla guarnigione ed a resistere al reggente di Scozia, il conte di Arran, il 27 ottobre 1547.\nIl conte di Argyll tent\u00f2 una prima volta di catturare il castello il 22 novembre 1547 e nuovamente ripet\u00e9 l'operazione nel gennaio del 1548 con 150 uomini guidati da Duncan Dundas, ma sempre senza successo. Thomas Wyndham acquist\u00f2 due ulteriori navi nel dicembre del 1547 e mise a ferro e fuoco l'abbazia di Balmerino il giorno di Natale. Il 12 gennaio del 1548, cento pistole ad avancarica vennero spedite da Berwick, con fiaschi di polvere da sparo, inneschi e pallettoni di ferro. Sir Thomas Palmer ed Giovanni Rossetti, migliorarono le fortificazioni. Nel febbraio del 1548, 100 lavoratori vennero inviati da Berwick assieme a nuovi armamenti che comprendevano falconetti, palle di cannone, colubrine, picche e quant'altro potesse essere necessario. Palmer si pose a fortificare la collina nel mese di febbraio e stese i piani per la fortificazione anche della cittadella di Dundee con la demolizione della chiesa locale.\nJohn Luttrell succedette come comandante della guarnigione. L'11 maggio 1548, il comandante inglese all'assedio di Haddington, il barone Grey di Wilton, scrisse a Luttrell di non attendersi ulteriori rifornimenti per la presenza dei francesi nel conflitto. Grey di Wilton lo invit\u00f2 inoltre a guardarsi dai mercenari al suo servizio.\nNel frattempo a Luttrell venne ordinato di costruire una nuova fortificazione su un sito adiacente. Nel novembre scrisse al conte di Somerset descrivendo il progresso dei lavori e spiegando i progetti futuri. Nel dicembre del 1548, Patrick, lord Gray di Foulis, venne convocato con l'accusa di tradimento da parte del governo scozzese ma, per quanto i comandanti francesi ne chiedessero l'esecuzione immediata, venne perdonato dal conte di Arrand.\nNel febbraio del 1549 Luttrell venne raggiunto da Pedro de Negro e dalla sua banda di soldati spagnoli.\nIl giorno di Natale dell'anno 1549, Maria di Guisa tenne una conferenza al castello di Stirling dalla quale emerse la necessit\u00e0 di richiedere ulteriori cannoni alla Francia per poter assediare il castello di Broughty. Robert Hamilton di Briggis diresse i pionieri per la costruzione delle trincee dei cannoni.\nDodici navi inglesi giunsero per dare manforte ai difensori che difatti tennero duro sino al 12 febbraio 1550, prima che l'esercito franco-scozzese riuscisse a riprendere il possesso di Broughty. Maria di Guisa osserv\u00f2 l'assalto che si tenne il 6 febbraio 1550 da un punto panoramico sopra il fiume Tay. Paul de Thermes guidava le truppe francesi, e vi furono in tutto 240 feriti e 50 morti. La guarnigione si arrese sei giorni dopo, a mezzanotte. James Dog di Dunrobin pretese Luttrell come suo prigioniero e ne cattur\u00f2 anche le carte personali."}
{"id": "9154018", "revid": "775372", "url": "https://it.wikipedia.org/wiki?curid=9154018", "title": "Presidente della Guyana", "text": ""}
{"id": "9154029", "revid": "31789", "url": "https://it.wikipedia.org/wiki?curid=9154029", "title": "Battaglia di Klushino", "text": ""}
{"id": "9154033", "revid": "300067", "url": "https://it.wikipedia.org/wiki?curid=9154033", "title": "Borce Daskalovski", "text": ""}
{"id": "9154035", "revid": "53508", "url": "https://it.wikipedia.org/wiki?curid=9154035", "title": "Esposizioni del Regno di Sardegna", "text": "Le esposizioni del Regno di Sardegna si sono svolte a partire dal 1829 fino al 1861.\nLe esposizioni nacquero a seguito della ricostruzione nel 1829 della camera di commercio nella capitale Torino, la quale spinse per l'organizzazione di esposizioni anche nel regno sabaudo. Le camere di commercio locali (Genova, Chamb\u00e9ry e Nizza) insieme a quella della capitale toccava il compito di selezionare gli espositori e relativi oggetti. Le esposizioni organizzate sono state:\nLe esposizioni permettevano al re di valutare lo stato di salute dell'industria del regno, tant\u00e8 che dal 1832 ogni oggetto esposto doveva essere corredato da una scheda tecnica con le informazioni sul produttore, la funzionalit\u00e0 dell'oggetto e sulla sua qualit\u00e0."}
{"id": "9154038", "revid": "775372", "url": "https://it.wikipedia.org/wiki?curid=9154038", "title": "Primo ministro della Guyana", "text": ""}
{"id": "9154039", "revid": "300067", "url": "https://it.wikipedia.org/wiki?curid=9154039", "title": "Adem Mekic", "text": ""}
{"id": "9154041", "revid": "599013", "url": "https://it.wikipedia.org/wiki?curid=9154041", "title": "Alisher Begmuratov", "text": "\u00c8 stato campione uzbeko nel 2017.\nCarriera.\nOttiene il titolo di maestro FIDE nel 2015. \nNel 2016 arriva primo a pari merito con il grande maestro Nodirbek Yakubboev al campionato uzbeko, con il punteggio di 6,5 punti su 9. Tuttavia non conquister\u00e0 il titolo per spareggio tecnico (scontro diretto a sfavore). In maggio partecipa al Campionato asiatico di Tashkent, dove con il punteggio di 6 punti su 9 si classificher\u00e0 al 12\u00ba posto.\nNel 2017 in giugno vince il campionato uzbeko, totalizzando 7,5 punti su 11, in novembre partecipa ai Mondiali juniores di Tarvisio, dove totalizza 5,5 punti su 11 turni, chiudendo 69\u00ba."}
{"id": "9154042", "revid": "131145", "url": "https://it.wikipedia.org/wiki?curid=9154042", "title": "Progressione del record italiano del salto triplo femminile", "text": "La voce seguente illustra la progressione del record italiano del salto triplo femminile di atletica leggera.\nIl primo record italiano femminile in questa disciplina venne ratificato il 4 ottobre 1984."}
{"id": "9154043", "revid": "365417", "url": "https://it.wikipedia.org/wiki?curid=9154043", "title": "Johann Georg Walch", "text": "Vita e opere.\nJohann Georg era figlio di Georg Walch (1656-1722), sovrintendente generale della Chiesa Evangelico-Luterana di Sassonia-Meiningen, e della sua seconda moglie Erdmuthe Margarethe Schmidt (1668-1744). Dopo aver frequentato le scuole e il liceo a Meiningen, l'11 febbraio 1710 inizi\u00f2 gli studi presso l'Universit\u00e0 di Lipsia. Qui ebbe tra i suoi insegnanti, tra gli altri, Ludwig Christian Crell, Christian Friedrich B\u00f6rner, Johann Burckhardt Mencke, Gottfried Olearius, Karl Otto Rechenberg, Urban Gottfried Siber e Johann Friedrich Olearius. Nel 1713 ottenne il titolo accademico di \"magister\" in filosofia, inizi\u00f2 a insegnare in universit\u00e0 e a scrivere articoli per l\"'Acta Eruditorum\" e per la \"Deutsche Acta Eruditorum\", riviste scientifiche che pubblicavano principalmente recensioni di libri. Attratto dalle lingue antiche, dalla filosofia e dalla storia, nel 1716 pubblic\u00f2 una \"Historia critica latinae linguae\" di grande diffusione.\nNel 1717 fu chiamato a Jena, dove divenne professore associato di filosofia e antichit\u00e0 nel 1718. Nel 1719 divenne professore ordinario di retorica e nel 1722 assunse la cattedra di poesia. Su impulso di Johann Franz Budde, si dedic\u00f2 allo studio della teologia. Nel 1722 ricevette una cattedra straordinaria in teologia, nel 1726 consegu\u00ec il dottorato in teologia e nel 1728 divenne professore ordinario in teologia; nel 1730 divenne \"Secundarius\", nel 1750 \"Primarius\" della Facolt\u00e0 teologica di Jena. Nel 1731 divenne membro del concistoro ecclesiastico, ispettore degli studenti di Eisenach e consigliere ecclesiastico di Sassonia-Eisenach. Nel 1737 divenne ispettore degli studenti e del concistoro di Ansbach, e nel 1741 ricevette anche l'ispettorato degli studenti Meinigen, ricevendo cos\u00ec il titolo di consigliere ecclesiastico di Meininger-Gotha, e nel 1742 di consigliere ecclesiastico di Coburg-Saalfeld.\nSecondo lo storico della chiesa protestante Paul Tschackert, \nPubblic\u00f2 vaste raccolte di storia ecclesiastica e di storia dogmica, in particolare la \"Historische und theologische Einleitung in die Religionsstreitigkeiten au\u00dferhalb der evangelisch-lutherischen Kirche\" (Introduzione storica e teologica alle controversie religiose al di fuori della Chiesa evangelica luterana) in cinque volumi (1724\u20131736), l\"'Historische und theologische Einleitung in die Religionsstreitigkeiten der evangelisch-lutherischen Kirche, von der Reformation an bis auf jetzige Zeiten ausgef\u00fchr\"t\u201c (Introduzione storica e teologica alle controversie religiose della Chiesa evangelica luterana dalla Riforma ai giorni nostri) in cinque parti (1730\u20131739) e la \"Bibliotheca theologica selecta\" (1757-1765). Di interesse per la storia della filosofia anche il \"Philosophisches Lexicon\" (1726\")\" e le \"Kontroversst\u00fccke gegen die Wolffsche Metaphysik\" (1724-1725)\nDal 1740 al 1753 pubblic\u00f2 le opere di Lutero in tedesco in 24 volumi.\nIn un rapporto scritto su richiesta del suo sovrano nel 1747, Walch si occup\u00f2 del pietismo del suo tempo e prese posizione contro i Fratelli Moravi. \nWalch apparteneva all'amministrazione accademica autonoma di Jena e fu rettore dell'universit\u00e0 nei semestri invernali 1728, 1732, 1736, 1740, 1744, 1748, 1750, 1754, 1758, 1762.\nFamiglia.\nWalch si spos\u00f2 il 27 dicembre 1718 con Charlotte Katharina Budde (26 ottobre 1700, Jena - 4 giugno 1766), unica figlia del teologo Johann Franz Budde. Dal matrimonio nacquero nove figli, tra cui Johann Ernst Immanuel (1725-1778), Christian Wilhelm Franz (1726-1784) e Karl Friedrich (1734-1799)."}
{"id": "9154047", "revid": "300067", "url": "https://it.wikipedia.org/wiki?curid=9154047", "title": "Boban Stajic", "text": ""}
{"id": "9154049", "revid": "1442080", "url": "https://it.wikipedia.org/wiki?curid=9154049", "title": "Pandolfo VI di Capua", "text": "Biografia.\nPandolfo VI, figlio del principe di Capua Pandolfo IV, fu associato al trono da suo padre nel 1020. Dopo la deposizione di suo padre e la sua successiva restaurazione ritorn\u00f2 al potere, associando a sua volta il figlio Landolfo VIII. Nel 1050, alla morte di Pandolfo IV, gli succedette come principe di Capua, assieme a Landolfo VIII. Mor\u00ec sette anni dopo, nel 1057.\nDiscendenza.\nPandolfo VI ebbe due figli:"}
{"id": "9154050", "revid": "180559", "url": "https://it.wikipedia.org/wiki?curid=9154050", "title": "Museo Nazionale Marittimo di Busan", "text": "Il Museo Nazionale Marittimo di Busan \u00e8 il primo ed unico museo marittimo in Corea, inaugurato il 9 luglio 2012 con il tema \u201cIl mio mare, il nostro futuro\u201d. Ogni anno, pi\u00f9 di un milione di persone si recano per visitarlo e accedere alle diverse mostre e attivit\u00e0 offerte.\nStruttura.\nLa struttura architettonica del Museo ricorda quella di una nave o un\u2019enorme portaerei dalla base stretta e il tetto ampio. Spesso viene descritta come un triangolo rovesciato che rappresenta una \u201cgoccia d\u2019acqua nel mare\u201d. Costruito su un terreno di 25.870m\u00b2, si sviluppa verso l\u2019alto per un\u2019altezza di 34,9m e quattro piani, di cui uno seminterrato.\nPrimo Piano \u2013 Aprendo L\u2019Oceano\nAl primo piano \u00e8 situata una grande sala polivalente, che ospita una variet\u00e0 di mostre a tema e l\u2019auditorium principale, designato per vari spettacoli e seminari. Il piano ospita anche la Biblioteca Marittima, dove sono reperibili libri e riviste nautiche su vari argomenti, insieme ad un archivio ideato per i bambini. \nSecondo Piano \u2013 Alla scoperta dell\u2019Oceano\nAl secondo piano c'\u00e8 il Museo dei Bambini, dove si possono vedere spettacoli per bambini e varie attivit\u00e0 che avvicinano i piccoli al tema dell'oceano e dell'ambiente. Lo spazio \u00e8 allestito in modo da assistere anche i familiari, troviamo ad esempio una sala di allattamento o un\u2019area picnic. La sala centrale, il cui stile architettonico fonde la forma sia di ventaglio che del Panokseon (una nave da combattimento usata durante la dinastia Joseon), che sottolinea il dinamismo dell\u2019ambiente marino. \nTerzo Piano \u2013 Incontrando L\u2019Oceano\nAl terzo piano sono esposti reperti e manufatti marini, l\u2019intenzione \u00e8 quella di imparare e avvicinarsi alla storia e alla cultura dell\u2019oceano. Una delle esposizioni \u00e8 chiamata \u201cI costruttori di navi\u201d, con oggetti ed informazioni sulle tecnologie e potenza marittima degli antichi marinari coreani. Sono esposte quindi forme e stili delle navi coreane, mappe dei mari dove viaggiavano e i registri antichi. Vi \u00e8 anche un acquario dotato di una variegata fauna marina, tra cui tartarughe marine, razze e altre creature. \nQuarto Piano \u2013 Crociera sull\u2019Oceano\nAl quarto piano si trova la Sala della Industria Marittima, che spiega le capacit\u00e0 finanziare l\u2019oceano. Vi \u00e8 anche la Sala della Scienza Marina volta al progresso sostenibile e la Sala del Territorio Marino che mostra il ruolo e lo sviluppo futuro del mare. Sul piano \u00e8 presente un teatro in 4D dove \u00e8 possibile fare un\u2019esperienza realistica del mondo marittimo grazie ai media digitali in museologia e archeologia, raccolti e forniti dalla Biblioteca Marittima.\nEsposizioni e Collezioni.\nIl museo espone svariati relitti marittimi antichi, tra cui una delle pi\u00f9 grandi repliche della Joseon Tongsinsa. "}
{"id": "9154053", "revid": "1924342", "url": "https://it.wikipedia.org/wiki?curid=9154053", "title": "Many Men (Wish Death)", "text": "Many Men (Wish Death) \u00e8 un singolo del rapper statunitense 50 Cent, pubblicato il 6 maggio 2003 come terzo estratto dal primo album in studio \"Get Rich or Die Tryin\"'."}
{"id": "9154054", "revid": "1924342", "url": "https://it.wikipedia.org/wiki?curid=9154054", "title": "Sangiaccato di Pljevlja", "text": "Il sangiaccato di Pljevlja o sangiaccato di Ta\u015fl\u0131ca, (; ) era un sangiaccato di frontiera dell'Impero ottomano esistito tra il 1880 e il 1912. La sede amministrativa era posta a Pljevlja. Dalla sua fondazione fino al termine della sua esistenza, fece parte dell'allora vilayet del Kosovo. Venne sciolto durante la prima guerra balcanica.\nStoria.\nNel periodo dal 1865 fino al 1880 l'area di Pljevlja apparteneva all'allora sangiaccato di Novi Pazar. Nel 1880 fu creato il sangiaccato di Pljevlja, separando le pi\u00f9 ampie regioni di Pljevlja e Polimlje dal sangiaccato di Novi Pazar. La creazione del nuovo sangiaccato fu dovuta ai grandi cambiamenti politici avvenuti dopo l'occupazione austro-ungarica della maggior parte del vilayet di Bosnia (1878). Sebbene all'epoca l'area di Pljevlja rimanesse sotto il dominio turco, fu stipulato uno speciale accordo turco-austro-ungarico nel 1879 che prevedeva l'istituzione di una presenza militare austro-ungarica a Priboj, Prijepolje e Bijelo Polje. Tuttavia, l'ultima disposizione dell'accordo fu immediatamente modificata sostituendo Bijelo Polje con Pljevlja.\nCon l'attuazione di questo accordo e l'ingresso degli equipaggi militari austro-ungarici a Priboj, Prijepolje e Pljevlja, si instaur\u00f2 una sorta di doppia autorit\u00e0. Allo stesso tempo, l'allora sangiaccato di Novi Pazar fu separato dal vilayet di Bosnia e annesso al vilayet del Kosovo (1879). L'anno successivo, l'intera area occidentale intorno a Pljevlja, Prijepolje e Priboj fu separata dal sangiaccato di Novi Pazar formando il nuovo sangiaccato Pljevlja (1880). Il nuovo governatore di Pljevlja (\"mutesarif\") era responsabile dei distretti (o kaza) di Pljevlja e Prijepolje, nonch\u00e9 dell'ufficio distrettuale (\"mudirluk\") di Priboj.\nNell'area del sangiaccato di Pljevlja si incrociarono le politiche di Turchia, Austria-Ungheria, Serbia e Montenegro. Il governo del Regno di Serbia tent\u00f2 nel 1890 di aprire un consolato a Pljevlja, ma questa intenzione non si realizz\u00f2 a causa dell'opposizione dell'Austria-Ungheria e dal rifiuto da parte del governo ottomano. Fino al 1894, i serbi ortodossi della maggior parte del sangiaccato di Pljevlja caddero sotto la giurisdizione ecclesiastica dell'eparchia dell'Erzegovina, il cui centro era a Mostar. Nello stesso anno, i confini diocesani furono armonizzati con il sistema politico, cos\u00ec che l'intera area di Pljevlja cadde sotto la giurisdizione della diocesi di Raska-Prizren.\nNell'area del sangiaccato avvennero grandi cambiamenti durante la crisi bosniaca (1908-1909), quando gli eserciti austro-ungarici lasciarono Priboj, Prijepolje e Pljevlja, ponendo fine al dominio trentennale in quelle zone. Allo stesso tempo, la kaza di Donjikolasin venne distaccata dal sangiaccato di Sjenica e unita al sangaccato di Pljevlja.\nDurante la prima guerra balcanica (1912-1913), l'intera area del sangiaccato fu liberata gli eserciti di Serbia e Montenegro. Secondo un comune accordo, l'area di Priboj e Prijepolje sarebbe appartenuta alla Serbia, mentre Pljevlja sarebbe stata compresa nel territorio del Montenegro. Il sangiaccato Pljevlja fu di conseguenza sciolto e la linea finale di confine fu determinata da uno speciale accordo interstatale tra Serbia e Montenegro il 12 novembre 1913."}
{"id": "9154057", "revid": "1543377", "url": "https://it.wikipedia.org/wiki?curid=9154057", "title": "Hohenzollern di Svevia", "text": "Gli Hohenzollern svevi sono i membri della casata Hohenzollern, che sono storicamente associati alla contea di Zollern con il castello Hohenzollern vicino a Hechingen nell'odierno Baden-W\u00fcrttemberg e che nel corso del tempo non lasciarono le terre ancestrali sveve. Con Burcardo e Wezil, un monaco menzion\u00f2 per la prima volta la dinastia in una cronaca nel 1061. Nel 1576 furono create le due contee di Hohenzollern-Hechingen e Hohenzollern-Sigmaringen, dalle quali nel 1623 si formarono i principati di Hohenzollern-Hechingen e Hohenzollern-Sigmaringen. Attualmente esiste solo la linea Hohenzollern-Sigmaringen.\nOltre agli Hohenzollern svevi, esistono ancora oggi gli Hohenzollern brandeburghesi-prussiani, che furono imperatori tedeschi e re di Prussia. Questi Hohenzollern emersero all'inizio del XV secolo come Hohenzollern di Brandeburgo dagli Hohenzollern franconi. Gli Hohenzollern franconi, a loro volta, si separarono dagli Hohenzollern svevi all'inizio del XIII secolo.\nStoria.\nI conti di Zollern nel Medioevo.\nPrima menzione.\nGli Zollern appartengono alle pi\u00f9 antiche e importanti famiglie nobili sveve. Gli Zollern sono menzionati per la prima volta nella cronaca di Bertoldo di Reichenau per l'anno 1061, quando cita \"Burchardus\" e \"Wezil\" \"de Zolorin\", che erano caduti in battaglia. Wezil sta per Werner (Guarniero). Il \"Totenbuch\" di San Gallo cita il 29 agosto come data di morte. L'origine e le relazioni familiari degli Zollern sono incerte. Gli \"Edelfrei\" di Zollern furono una delle prime famiglie della Germania meridionale a prendere il nome dalla loro sede ancestrale, la montagna di Hohenzollern vicino a Hechingen.\nLe menzioni in relazione all'abbazia di Reichenau suggeriscono che gli Zollern arrivarono al potere come amministratori dei beni della chiesa di Reichenau. In ogni caso, \u00e8 certo che c'era una stretta connessione con il monastero sul lago di Costanza nel primo periodo. Ulrico di Zollern mor\u00ec come abate di Reichenau nel 1136, e in seguito numerosi Zollern vi entrarono come monaci.\nServizio per il regno e la chiesa.\nAdalberto di Zollern partecip\u00f2 alla fondazione dell'abbazia di Alpirsbach intorno al 1095. Intorno al 1111, gli Zollern ottennero i diritti di conte dall'imperatore Enrico V. Nel XII secolo, appaiono principalmente alle diete territoriali (\"Landtag\") dei duchi di Svevia e presso gli \"Hoftagen\" degli Staufer in relazione agli affari svevi. Si presume quindi che i diritti comitali possano basarsi su un feudo del ducato di Svevia. Tuttavia, gli Zollern erano rappresentati sia nelle diete territoriali degli Z\u00e4hringer che nelle diete territoriali di Enrico il Leone per i feudi vicino a Ravensburg. Intorno al 1125, possedevano un dominio con i propri ministeriali. Usarono gli uffici che tenevano al servizio dell'impero e della chiesa, e i beni della chiesa che amministravano, per stabilire un dominio aristocratico. Il medievalista Dieter Mertens descrive gli Zollern come una \u00abvecchia nobilt\u00e0 in una nuova formazione\u00bb.\nA causa dell'estinzione dei vicini conti di Gammertingen e Haigerloch e del declino dei conti di Veringen e del conte palatino di Tubinga, il loro territorio pot\u00e9 crescere ulteriormente. Nella seconda met\u00e0 del XII secolo, i possedimenti degli Zollern raggiunsero la loro massima estensione: essi si estendevano dall'alto Neckar all'alto Danubio e al centro era posto il castello di Zollern. Ma di volta in volta, le divisioni e le dispute di eredit\u00e0 mettono in pericolo la dinastia Zollern. Dopo il 1179, gli Hohenberger si separarono dagli Zollern in un ramo collaterale e divennero i successori della contea di Haigerloch. Nel periodo successivo presero il nome dal castello di Hohenberg vicino a Sch\u00f6rzingen e acquistarono terreni a Rottenburg. Successivamente ricevettero, tra l'altro, le aree intorno a Tubinga e Calw. A causa della separazione degli Hohenberg, le parti occidentali dei possedimenti degli Zollern furono perse.\n\"Gefolgschaft\" degli Staufer e divisione dei lignaggi.\nFederico III di Zollern era un fedele seguace degli imperatori Hohenstaufen Federico I Barbarossa ed Enrico VI; intorno al 1185 spos\u00f2 Sofia di Raabs, figlia del burgravio di Norimberga Corrado II di Raabs. Era molto rispettato nel consiglio degli imperatori Hohenstaufen. Dopo la morte di suo suocero, che non lasci\u00f2 discendenti maschi, Federico fu infeudato con il burgraviato di Norimberga da Enrico VI nel 1191. I suoi figli si divisero i beni: il pi\u00f9 anziano, Corrado I di N\u00fcrnberg-Zollern, ricevette in cambio dal fratello minore il burgraviato di Norimberga intorno al 1218 e fond\u00f2 la \"linea francone degli Hohenzollern\", da cui in seguito emerse la \"linea brandeburghese-prussiana\", mentre il fratello minore, il conte Federico IV di Hohenzollern, continu\u00f2 la \"linea sveva\".\nLa nobile stirpe degli Shenken di Stauffenberg forn\u00ec i coppieri dei conti di Zollern nel XIII secolo. L'abbazia di Alpirsbach era troppo lontano da Hechingen e non poteva essere considerato come luogo di sepoltura. Pertanto, il 9 gennaio 1267, l'abbazia di Stetten, posta sotto il vecchio castello di Zollern, fu designata come \"Hauskloster\" e luogo di sepoltura ereditario degli Zollern da una fondazione del conte Federico V l'Illustre, e della sua ricca moglie Uodelhilt di Dillingen. Per due secoli, la chiesa del monastero serv\u00ec come luogo di sepoltura dei conti di Hohenzollern.\nDistribuzione dell'eredit\u00e0 e della signoria di Schalksburg.\nA met\u00e0 del XIII secolo, sorse una disputa sull'ex contea di Scherra tra i conti di Hohenberg, di Zollern, di Urach, di W\u00fcrttemberg e i Veringen. Nel 1267 \u00e8 documentato un attacco degli Zollern ad Haigerloch, che si concluse vittoriosamente per gli Zollern. Si presume che si fossero gi\u00e0 svolte battaglie a Ebingen, Sch\u00f6mberg, Rottenburg, Horb e Hechingen, in cui, tra l'altro, Binsdorf e Sch\u00f6mberg passarono in possesso di Hohenberg. Mentre Alberto di Hohenberg era a Stoccarda con il re Rodolfo d'Asburgo, il 23 ottobre 1286 ci fu un violento scontro tra lo Zollern e conte Federico VI di Zollern ed il fratello di Alberto, Burcardo, nei pressi di Balingen; Federico ne usc\u00ec vittorioso e da allora in poi Balingen fu degli Zollern. Nel 1286 una riconciliazione tra gli Zollern e i Hohenbergern ebbe luogo a Rottweil verso Natale alla presenza del re, ma ci\u00f2 non dur\u00f2 a lungo. Il conte Federico V aveva gi\u00e0 concesso ai suoi due figli i diritti di co-reggenza mentre era ancora in vita. Anche prima della sua morte, la signoria di Schalksburg e la signoria di M\u00fchlheim andarono in eredit\u00e0 a suo figlio minore, Federico il Giovane, detto \"di Merckenberg\", fondando la linea dei conti di Zollern-Schalksburg. Federico VI, detto \"il Cavaliere\", assunse il governo di Zollern-Hohenzollern dal maggio 1288. Federico V mor\u00ec il 24 maggio 1289 e fu sepolto nel monastero di Stetten.\nSovraindebitamento e ricostruzione.\nI conti Federico IX detto \"il Conte Nero\" e suo fratello Federico detto \"di Strasburgo\" fondarono altre due linee collaterali nel 1344. Federico \"di Strasburgo\" era inizialmente canonico di Strasburgo, ma torn\u00f2 allo stato secolare e si spos\u00f2 nel 1343, motivo per cui il \"Conte Nero\" condivise con lui l'eredit\u00e0 dei genitori. Di conseguenza, anche le propriet\u00e0 intorno al castello di Hohenzollern nelle terre ancestrali in Svevia furono divise tra il \"Conte Nero\" e lo \"Strasburgo\". Il medio dei tre fratelli Federico di Zollern, detto \"Ostertag\" \"(II)\" (in italiano \"Giorno di Pasqua\"), era canonico di Augusta ed un cavaliere di San Giovanni. Nella divisione dell'eredit\u00e0 del 1344 fu compensato con beni di appannaggio e rinunci\u00f2 all'eredit\u00e0.\nI conti di Hohenzollern ebbero presto gravi problemi economici. Il conte Eberardo II di W\u00fcrttemberg acquis\u00ec il pegno sulla citt\u00e0 di Hechingen nel 1388. I conti di Zollern si impegnarono ad essere suoi partigiani per i successivi sei anni e ad aprirgli la citt\u00e0 ed il loro castello ancestrale. Nel 1402, il possesso della linea di \"Strasburgo\" fu poi divisa tra i conti Federico XII, detto \"\u00d6ttinger\", e suo fratello Eitel Federico I. Nel 1403 l'unico figlio del conte Federico V di Zollern-Schalksburg, detto \"M\u00fclli\", mor\u00ec. Suo padre, completamente indebitato, decise quindi di vendere il suo dominio ai W\u00fcrttemberg per 28.000 \"Gulden\". I suoi parenti non sarebbero stati in grado di raccogliere questi fondi, e la vendita \u00e8 la base storica della leggenda degli Hirschgulden. Con la morte di \"M\u00fclli\" nel 1408, la linea di Schalksburg si estinse e il dominio intorno a Balingen fu perso dai conti di Zollern; il dominio di M\u00fchlheim era gi\u00e0 stato ceduto ai signori di Weitingen nel 1391.\nQuando anche la linea del \"Conte Nero\" si estinse nel 1412, le controversie tra i fratelli Federico XII ed Eitel Federico I si trasformarono in una faida, portando quasi alla rovina le terre ancestrali. Gli \"\u00d6ttinger\" vendettero tutti i loro possedimenti al W\u00fcrttemberg nel 1415. Ma questo non era sufficiente per soddisfare i loro creditori. . Fallito un tentativo di mediazione da parte dei cugini brandeburghesi, le citt\u00e0 imperiali sveve e la contessa Enrichetta di W\u00fcrttemberg eseguirono gli nel 1423 conquistando e distruggendo il castello di Hohenzollern. Dopo la sua liberazione dalla prigionia, Federico, che era in inimicizia con suo fratello, mor\u00ec durante un viaggio in Terra Santa. Anche suo fratello Eitel Federico I diede in pegno la sua parte della contea al W\u00fcrttemberg e riconobbe la successione a questo nel trattato di Gr\u00f6ningen del 1429 se non avesse avuto un figlio. Nel 1433, tuttavia, all'et\u00e0 di quasi 50 anni, gener\u00f2 il suo erede, Jobst Nicolao I, e prima della sua morte, avvenuta nel 1439, riusc\u00ec a riacquistare met\u00e0 del suo patrimonio. Nel 1454 il conte Jost Nicolao I riusc\u00ec ad ottenere dall'imperatore il permesso di ricostruire il castello vincendo l'opposizione dell'Associazione delle Citt\u00e0 Sveve (\"Schw\u00e4bischen St\u00e4dtebundes\"). Fu sostenuto finanziariamente dal margravio Alberto Achille di Brandeburgo. Riusc\u00ec anche a sciogliere il contratto successorio con il W\u00fcrttemberg. Nel 1467 acquis\u00ec le citt\u00e0 di Rangendingen e Steinhofen e nel 1473 Jungingen e H\u00f6rschwag. Fu sepolto come ultimo conte di Zollern nel 1488 nell'abbazia di Stetten. In seguito, la chiesa collegiata divenne luogo di sepoltura.\nEt\u00e0 della Riforma.\nAl servizio degli Asburgo.\nI conti di Zollern erano i dominatori e i pi\u00f9 grandi proprietari terrieri del loro territorio. Per molti anni furono al servizio degli Asburgo e ricoprirono le pi\u00f9 alte cariche del Sacro Romano Impero. Il futuro imperatore Massimiliano I d'Asburgo visit\u00f2 il castello di Hohenzollern da bambino nel 1466 e divenne amico del conte Eitel Federico II. Nel 1497 quest'ultimo riusc\u00ec ad ottenere per la contea la signoria di Haigerloch scambiandola con la signoria di Rh\u00e4z\u00fcns. Con il titolo di \"Kammerrichter\", divenne il primo presidente del tribunale della camera imperiale e nel 1504 ricevette la carica di \"Reichserbk\u00e4mmerer\" ed emise l\"'hohenzollerische Landesordnung\" come codice di legge per il suo territorio. Suo nipote Carlo I fu anch'egli \"Reichserbk\u00e4mmerer\" e in seguito presidente del Consiglio di corte imperiale. Nel 1535 ricevette la contea di Sigmaringen e la contea di Veringen come feudi austriaci dal suo padrino, l'imperatore Carlo V, in riconoscimento dei suoi servigi. Sotto Jobst Nicolao II, la contea ancestrale di Zollern acquis\u00ec il dominio di Heimburg con Grossselfingen, Owingen e Stetten. Quando Jobst Nicolao II mor\u00ec nel 1558, Carlo I eredit\u00f2 anche la contea ancestrale di Zollern con il governo di Haigerloch-Wehrstein. Nel 1575 Carlo I ordin\u00f2 la divisione di tutti i suoi possedimenti. Dopo la sua morte nel 1576, la linea sveva di Hohenzollern si diram\u00f2 ulteriormente nella linea maggiore di Hohenzollern-Hechingen per il primogenito, Eitel Federico IV, e nelle linee collaterali di Hohenzollern-Sigmaringen e di Hohenzollern-Haigerloch per i suoi fratelli minori Carlo II e Cristoforo.\nIl figlio di Carlo, Eitel Federico IV, studi\u00f2 con i gesuiti all'Universit\u00e0 di Dillingen e all'Universit\u00e0 di Bourges. In seguito, fu probabilmente al servizio del duca di Baviera Alberto V e strinse amicizia con il figlio, il duca Guglielmo V, legame che dur\u00f2 per tutta la vita. Fu reggente delle terre ancestrali degli Hohenzollern-Hechingen dal 1576 al 1605. Egli rifiut\u00f2 vigorosamente la dottrina protestante e allo stesso tempo cerc\u00f2 di contrastare la presa del W\u00fcrttemberg sul suo piccolo territorio. \u00c8 considerato il nuovo fondatore del convento domenicano di Rangendingen, che era caduto in rovina e abbandonato nel XVI secolo. Incoraggiato dal duca Guglielmo V di Baviera, costru\u00ec un monastero francescano vicino all'ex chiesa parrocchiale di Hechingen di St. Luzen. Nella citt\u00e0 alta di Hechingen fece costruire un palazzo residenziale a quattro ali in stile rinascimentale. Eitel Federico mor\u00ec nel 1605. Il suo cuore fu sepolto nella chiesa del monastero di St. Luzen. La targa commemorativa in bronzo nella cappella di Antonio reca l'iscrizione: \"\u201cUbi thesaurus meus, ibi cor meum\u201d\" (\u201cDove giace il mio tesoro, l\u00e0 riposa il mio cuore\u201d, frase che ricalca Luca 12, 34).\nLega Cattolica.\nDurante la Riforma, gli Hohenzollern svevi, al contrario degli Hohenzollern dell'elettorato di Brandeburgo, rimasero cattolici secondo le regole della pace di Augusta (\"Cuius regio, eius religio\"). L'adiacente e molto pi\u00f9 grande ducato di W\u00fcrttemberg divenne invece una roccaforte protestante. Le contee di Hohenzollern erano quindi in una posizione esposta nella crescente disputa confessionale. Durante la Guerra dei Trent'anni, si legarono strettamente al ducato di Baviera, precursore della Lega Cattolica. L'alleanza con il duca di Baviera Massimiliano I e l'imperatore cattolico Ferdinando II diede i suoi frutti. Dopo che la Boemia fu soggiogata nel 1623 e la Baviera stessa si elev\u00f2 dal ducato all'elettorato, anche gli Hohenzollern svevi furono ricompensati con un aumento di rango.\nLa dieta imperiale di Ratisbona approv\u00f2 l'elevazione dei due conti come colonne portanti della Casa d'Asburgo e della Lega cattolica allo status di principe ereditario. Il conte Giovanni Giorgio di Hohenzollern-Hechingen fu elevato a principe come suo cugino Giovanni di Hohenzollern-Sigmaringen. La linea di Haigerloch invece non ebbe un aumento di rango e si estinse nel 1634; il suo territorio fu assegnato al maggiore dei cugini, Giovanni di Hohenzollern-Sigmaringen, e quindi alla stirpe di Sigmaringer, secondo un decreto del conte Carlo I. L'emergere delle linee diHohenzollern-Sigmaringen e Hohenzollern-Hechingen rappresent\u00f2 uno degli eventi pi\u00f9 importanti nella storia degli Hohenzollern svevi. Cambiamenti storici rilevanti per la dinastia furono la separazione degli Hohenberger a met\u00e0 del XII secolo e la vendita della signoria di Schalksburg nel 1403 ai W\u00fcrttemberg. I due principati di Hohenzollern-Sigmaringen e Hohenzollern-Hechingen esistettero fino al 1849 e divennero parte della Prussia nel 1850 come provincia di Hohenzollern.\nNegli anni dal 1633 al 1634 la Guerra dei Trent'anni port\u00f2 ad un altro assedio e alla conquista del castello di Hohenzollern da parte del duca protestante Eberardo III di W\u00fcrttemberg, che era sostenuto dalle truppe svedesi. Le truppe bavaresi costrinsero poi i W\u00fcrttemberg a ritirarsi nuovamente nel 1635, ma essi mantennero l'occupazione del castello, venendo riconoquistato dalle truppe imperiali solo nel 1650. Gli Asburgo considerarono il luogo strategicamente importante e comprarono il diritto di mettere una guarnigione nel castello secondo necessit\u00e0 per 5.000 \"Gulden\" all'anno. Fu solo nel 1798 che rinunciarono a questo diritto di occupazione.\nAssolutismo.\nI principi di Hohenzollern-Hechingen avevano solo un piccolo territorio ed erano quasi sempre sovraindebitati. Una corte fastosa, il servizio imperiale e la rappresentanza principesca misero a dura prova le forze del piccolo paese. Le rigide regole della caccia e di silvicoltura, volte a rafforzare l'assolutismo principesco, suscitando il malcontento dei contadini, i quali persero l'antico diritto di caccia libera. I sudditi si batterono per una limitazione dell'onnipotenza del sovrano e per una dal 1584 al 1796 in non meno di 15 rivolte. Tuttavia, ci\u00f2 non danneggi\u00f2 l'alto rango dei principi ed erano rappresentati come principi imperiali alla dieta imperiale. Alle spalle del W\u00fcrttemberg e del Baden presero posto sul banco secolare principesco del distretto svevo. I membri maschili della casata svolgevano alte funzioni militari o spirituali, le principesse erano sposate con membri dell'alta nobilt\u00e0 o entravano in istituzioni spirituali e monasteri.\nI trattati di eredit\u00e0 con la casa elettorale di Brandeburgo nel 1695 e nel 1707 stabilirono che l'elettore di Brandeburgo sarebbe diventato capo dell'intera Casa di Hohenzollern e, in caso di estinzione della linea sveva, sarebbe succeduto alla sua eredit\u00e0. Questo rapporto contrattuale con la Prussia rafforz\u00f2 il senso di appartenenza tra gli Hohenzollern e assicur\u00f2 l'indipendenza del piccolo principato. Dal 1764 al 1775 Friedrich Wilhelm von Steuben fu \"Hofmarschall\" del principe di Hohenzollern-Hechingen.\nDurante l'Illuminismo, l'istruzione assunse maggiore importanza anche nel principato di Hohenzollern-Hechingen. Il principio pi\u00f9 importante dell'Illuminismo era che la ragione era in grado di portare alla luce la verit\u00e0. Il principe Giuseppe Federico Guglielmo fond\u00f2 un ginnasio nel 1775. Tra gli insegnanti c'erano anche due monaci francescani del monastero di St. Luzen. Nel 1798 fu abolita la servit\u00f9 della gleba nel cosiddetto \"Landvergleich\" e fu riorganizzata la tassazione.\nDiciannovesimo secolo.\nAlleati di Napoleone.\nAll'inizio del XIX secolo, la principessa Amalia Zefirina di Hohenzollern-Sigmaringen fu in grado di impedire la mediatizzazione di Napoleone perch\u00e9 viveva a Parigi ed era amica di sua moglie, l'imperatrice Giuseppina. Le due dinastie Hohenzollern di Sigmaringen e di Hechingen riuscirono a mantenere la loro sovranit\u00e0, altrimenti sarebbero state entrambe aggiunte al nuovo regno di W\u00fcrttemberg. Il principe Ermanno perse i diritti feudali nella contea ereditata di Geulle con le signorie associate di Mouffrin e Baillonville nei Paesi Bassi. Come compenso, tuttavia, ricevette i monasteri di Stetten e Rangendingen, il monastero di St. Jakob a Hechingen e la signoria di Hirschlatt in Alta Svevia come parte della secolarizzazione.\nNel 1806 Napoleone cre\u00f2 la confederazione del Reno e infine fece s\u00ec che il Sacro Romano Impero si sciogliesse. Il principe Ermanno fece firmare l'atto della Confederazione del Reno del 12 luglio 1806 da un plenipotenziario. Con questo, Hohenzollern-Hechingen, insieme originariamente ad altri 15 stati imperiali tedeschi meridionali e occidentali, si stacc\u00f2 formalmente dall'Impero e si un\u00ec in una confederazione, con Napoleone come \"protettore\"; questo aveva dato un ultimatum di 24 ore per la firma, il cui mancato rispetto avrebbe visto le sue truppe invadere la Germania meridionale e occidentale. Scrisse dell'adesione dei due principati di Hohenzollern-Hechingen e Hohenzollern-Sigmaringen alla Confederazione del Reno nelle sue memorie denominate :La vicinanza politica a Napoleone fu di giovamento per il principe Ermanno da due punti di vista: da un lato, i due principi di Hohenzollern erano gli unici tra i loro pari svevi che riuscirono a mantenere la piena sovranit\u00e0 sui loro territori e, d'altra parte, vennero loro assegnati beni ecclesiastici nel quadro della secolarizzazione. Suo figlio, il principe ereditario e poi il principe Federico, combatt\u00e9 come ufficiale di talento dalla parte dei francesi, dove sub\u00ec gravi ferite di guerra durante la campagna di Russia, dalle quali non si riprese mai completamente.\nTempo della Restaurazione.\nDopo l'esilio di Napoleone, Hohenzollern-Hechingen si un\u00ec alla Confederazione germanica. La legge federale tedesca era la costituzione della Confederazione tedesca. Adottato nel giugno 1815 durante il Congresso di Vienna. Fu adottata l'8 giugno 1815 durante il Congresso di Vienna. Secondo il suo preambolo:Gli Hohenzollern-Hechingen ricevettero un voto nel plenum della Confederazione germanica. All'inizio del XIX secolo, il principato era completamente sovraindebitato a causa della sua desolata gestione finanziaria ed era sull'orlo della bancarotta nazionale ed esso venne usato dal poeta Achim von Arnim come modello per il suo romanzo \"Armut, Reichtum, Schuld und Bu\u00dfe der Gr\u00e4fin Dolores\", pubblicato nel 1810. In una lettera a Jacob Brentano scrisse:Quando papa Pio VII abol\u00ec l'antica diocesi di Costanza, che ai suoi occhi era troppo liberale e dedita all'Illuminismo, e fond\u00f2 l'arcidiocesi di Friburgo per ragioni di politica di potere, i principi Hohenzollern si unirono a questa nuova fondazione. La molto pi\u00f9 vicina Rottenburg am Neckar, invece, divenne la sede vescovile regionale per i cattolici del W\u00fcrttemberg.\nRiforme e prosperit\u00e0 culturale.\nDal 1826 il principato di Hohenzollern-Hechingen divenne un centro culturale nella Germania meridionale sotto il principe ereditario Costantino e sua moglie Eugenia di Beauharnais. Eugenia era la pronipote dell'imperatore Napoleone I e nipote del re bavarese Massimiliano I. Personalit\u00e0 famose erano ospiti: il cugino di Eugenia e successivamente imperatore Napoleone III, Hector Berlioz e Franz Liszt. La cappella di corte godeva di una buona reputazione e la coppia di principi ereditari svilupp\u00f2 una vivace attivit\u00e0 edilizia nello stile del classicismo. Eugenia aveva venduto il castello di Eugensberg ereditato da suo padre e aveva utilizzato il ricavato per finanziare la ristrutturazione di villa Eugenia, dove la coppia si trasfer\u00ec nel 1834. Successivamente fu creato un giardino paesaggistico inglese, che oggi si chiama \"F\u00fcrstengarten\".\nNel 1833 il principe Federico emise l\"'Allgemeine Schulordnung\". Nel 1835, la nuova ordinanza cittadina concesse ai comuni del principato il diritto all'autogoverno. Il sindaco (\"Stadtamtmann\") e i consiglieri cittadini (\"Stadtschreiber\") erano nominati dal principe, in cambio venivano eletti i borgomastri (\"B\u00fcrgermeister\") e i consiglieri comunali (\"Stadtr\u00e4te\") e tra di loro venivano nominati il contabile della citt\u00e0 (\"Stadtrechner\"), l'esattore delle tasse (\"Steuereintreiber\") e il costruttore della citt\u00e0 (\"Stadtbaumeister\"). Una nuova legge elettorale regol\u00f2 per la prima volta la \"Landesdeputation\", la prima rappresentanza del popolo. Il principe Federico amministr\u00f2 il principato con prudenza nonostante gli alti debiti. A causa delle cattive condizioni di salute di suo padre, suo figlio Costantino dovette crescere imparando a gestire gli affari del governo durante la sua vita e sal\u00ec al trono dopo la sua morte nel 1838. La pia Eugenia era socialmente impegnata e fece costruire una grande \u201c\"Kinderbewahranstalt\"\u201d e una casa per gli anziani. Era quindi molto popolare tra la gente comune.\nRivolte e annessione alla Prussia.\nNel 1835 fu promulgato il nuovo \"regolamento elettorale per il principato di Hohenzollern-Hechingen insieme alle disposizioni generali sulla costituzione e l'organizzazione interna dei deputati dello stato\" (\"Wahlordnung f\u00fcr das F\u00fcrstenthum Hohenzollern-Hechingen nebst allgemeinen Bestimmungen \u00fcber Constituierung und innere Organisation der Landesdeputierten\"). Fu costituita una deputazione statale composta da 15 membri:Ben presto, sorsero controversie tra i rappresentanti del popolo e il governo, e scoppiarono rivolte. Il 6 agosto 1848, le truppe prussiane marciarono e occuparono Hechingen. Nel 1850 Hohenzollern-Hechingen pass\u00f2 alla Prussia in seguito all'abdicazione dell'ultimo principe Costantino, stanco della sua carica. Ci\u00f2 port\u00f2 a due trattati: il trattato di stato con la Prussia conteneva la cessione della sovranit\u00e0 alla corona prussiana, mentre il trattato di famiglia con la dinastia Sigmaringen regolava il trasferimento delle propriet\u00e0 e dei possedimenti situati nel principato con tutti i diritti e gli oneri. In cambio, il principe Costantino ricevette una doppia pensione dalla Prussia e dalla dinastia di Sigmaringen. Il trattato di stato con la Prussia fu firmato il 7 dicembre 1849 e approvato dal parlamento prussiano il 12 gennaio 1850. Fu ratificato a Berlino il 20 febbraio 1850, dando ai rispettivi capi delle Case di Hohenzollern in Prussia la precedenza su tutti i soggetti non appartenenti alla famiglia reale. Avevano il diritto di tenere una propria corte e di ottenere dei titoli. Allo stesso tempo, essi stessi hanno ottenuto il . Gli fu concessa una giurisdizione privilegiata e furono esentati dalle imposte indirette. I possedimenti principeschi nei principati degli Hohenzollern erano garantiti dalla Prussia.\nLa presa in possesso prussiana ebbe luogo a Hechingen l'8 aprile 1850. Da allora in poi, l'ex principato face parte del distretto amministrativo prussiano di Sigmaringen, noto anche come provincia di Hohenzollern. Il re Federico Guglielmo IV accett\u00f2 il 23 agosto 1851 e persegu\u00ec vigorosamente la ricostruzione del castello avito di Hohenzollern. La chiesa protestante di San Giovanni a Hechingen fu eretta nel 1857 per i funzionari e i soldati prussiani appena arrivati. Il castello fu inaugurato solennemente dal re Guglielmo I, futuro imperatore tedesco, il 3 ottobre 1867. Con il principe Costantino, che si era ritirato nei suoi possedimenti ereditari in Slesia, la linea collaterale degli Hohenzollern di Hechingen si estinse il 3 settembre 1869 senza discendenti aventi diritto all'eredit\u00e0. Il 12 maggio 1888, la principessa Maria di Hohenzollern-Hechingen mor\u00ec a Danzica, l'ultima della famiglia a morire, a pi\u00f9 di 80 anni: essa era la figlia del maggiore generale prussiano principe Friedrich Hermann von Hohenzollern, un amico d'infanzia dell'imperatore Guglielmo I. Come la principessa Eugenia, godette di grande popolarit\u00e0 e mostr\u00f2 carit\u00e0 sotto forma di donazioni per un ospizio e un ospedale a Danzica.\nOggi, Carlo Federico di Hohenzollern rappresenta gli interessi della famiglia in pubblico come capo degli Hohenzollern svevi.\nGovernanti.\n1. Burcardo I di Zollern (\u2020 1061)Figli:\n2. Federico I, conte di Zollern, detto \"Maute\" (prima del 1085-1114/1115/prima del 1125/dopo il 1139)Padre: Burcardo I di Zollern (\u2020 1061)Matrimonio 1: Udalhilde di Urach (\u2020 11 aprile (c.1134))Figli:\n3. Federico II, conte di Zollern e Hohenberg (prima del 1125-1142/dopo il 1145)Padre: Federico I, conte di Zollern (prima del 1085-1114/1115/prima del 1125/dopo il 1139)Madre: Udalhilde di Urach (\u2020 11 aprile (circa 1134))Figli:\n4. Federico III (I), conte di Zollern e burgravio di Norimberga (prima del 1171-dopo 1 ottobre 1200)Padre: Federico II, conte di Zollern e Hohenberg (prima del 1125-1142/dopo il 1145)Matrimonio 1: Sofia, contessa di Raabs (\u2020 dopo il 1218/dopo il 1204?)Figli:\n5. Federico IV (II), conte di Zollern e burgravio di Norimberga; continu\u00f2 la linea sveva degli Zollern al posto del fratello maggiore Corrado (1188-[1251, 1255])Padre: Federico III (I), conte di Zollern e burgravio di Norimberga (prima del 1171-dopo 1 ottobre 1200)Madre: Sofia, contessa di Raabs (\u2020 dopo il 1218/dopo il 1204)Matrimonio 1: Elisabetta di AbensbergFigli:\n6. Federico V, conte di Zollern, detto l\"'Illustre\" (prima del 2 aprile 1228-24 maggio 1289, castello di Hohenzollern)Padre: Federico IV (II), conte di Zollern e burgravio di Norimberga (intorno al 1188-[1251,1255])Madre: Elisabetta di AbensbergMatrimonio 1: Udilhilde di Dillingen (\u2020 12 maggio (dopo il 1289))Figli:\n7. Federico VI, conte di Zollern, detto \"il Cavaliere\" (8 ottobre 1226-4 maggio 1297/1298)Padre: Federico V, conte di Zollern (prima del 2 aprile 1228-24 maggio 1289, castello di Hohenzollern)Madre: Udilhild di Dillingen (\u2020 12 maggio (dopo il 1289))Matrimonio 1: Cunegonda di Baden (\u2020 22 luglio 1310)Figli:\n8. Federico VII, conte di Zollern (\u2020 3 maggio (circa 1309))Padre: Federico VI, conte di Zollern (8 ottobre 1226-4 maggio (1297/1298))Madre: Cunegonda di Baden (\u2020 22 luglio 1310)Matrimonio 1: Eufemia di Hohenberg (\u2020 14 giugno 1333)Figli:\n9. Federico VIII, conte di Zollern, detto \"Ostertag (I)\" (\u2020 1 febbraio 1333)Padre: Federico VI, conte di Zollern (prima dell'8 ottobre 1226-4 maggio 1297/1298)Madre: Cunegonda di Baden (\u2020 22 luglio 1310)Figli:\n10. Federico IX, conte di Hohenzollern, detto \"il Conte Nero (I)\" (1333-prima del 1 marzo 1379)Padre: Federico VIII, conte di Zollern (\u2020 1 febbraio 1333)Matrimonio 1: Adelaide di Hohenberg-Wildberg (\u2020 9 novembre (dopo il 1385))Figli:\n11. Federico X, conte di Hohenzollern (\u2020 24 giugno 1412)Padre: Federico IX, conte di Hohenzollern (1333-prima del 1 marzo 1379)Madre: Adelaide di Hohenberg-Wildberg (\u2020 9 novembre (dopo il 1385))Matrimonio 1: Anna, contessa di Hohenberg-Wildberg (\u2020 1421, Reuthin)\n12. Federico XI, conte di Hohenzollern, detto \"il Vecchio\" (1368-26 novembre 1401)Padre: Federico, conte di Hohenzollern (\u2020 16 dicembre [1365, 1368])Madre: Margarete di Hohenberg-Wildberg (\u2020 28 gennaio (dopo il 1343))Matrimonio 1: Contessa Adeliade di F\u00fcrstenberg (\u2020 19 marzo 1413)Figli:\n13. Federico XII, conte di Hohenzollern, detto \"\u00d6ttinger\", govern\u00f2 diviso ed ebbe un conflitto con suo fratello (prima del 1401-30 settembre 1443)Padre: Federico XI, conte di Hohenzollern (prima del 1368-26 novembre 1401)Madre: Adelaide, contessa di F\u00fcrstenberg (\u2020 19 marzo 1413)Matrimonio 1: Anna, contessa di Sulz (\u2020 [1438, 1440])\n14. Eitel Federico I, conte di Hohenzollern (intorno al 1384-21/30 settembre 1439/1443)Padre: Federico XI, conte di Hohenzollern (prima del 1368-26 novembre 1401)Madre: Adelaide, contessa di F\u00fcrstenberg (\u2020 19 marzo 1413)Matrimonio 1: Ursula di Rh\u00e4z\u00fcns (\u2020 17 febbraio 1477)Figli:\n15. Jobst Nicolao I, conte di Hohenzollern (1433-9 febbraio 1488, castello di Hohenzollern)Padre: Eitel Federico I, conte di Hohenzollern (intorno al 1384-21/30 settembre 1439/1443)Madre: Ursula di Rh\u00e4z\u00fcns (\u2020 17 febbraio 1477)Matrimonio 1: (1448, Sigmaringen): Agnese, contessa di Werdenberg (1434-13 dicembre 1467)Figli:\n16. Eitel Federico II di Hohenzollern (1452-18 giugno 1512, Treviri)Padre: Jobst Nicolao I, conte di Hohenzollern (1433-9 febbraio 1488, castello di Hohenzollern)Madre: Agnese, contessa di Werdenberg (1434-13 dicembre 1467)Matrimonio 1: (17 febbraio 1482, Berlino): Magdalena di Brandenburgo (1460, Tangerm\u00fcnde?-17 giugno 1496, castello di Hohenzollern)Figli:\n17. Eitel Federico III, conte di Hohenzollern (1494-15 gennaio 1525, Pavia)Padre: Eitel Federico II di Hohenzollern (1452-18 giugno 1512, Treviri)Madre: Magdalena di Brandenburgo (1460, Tangerm\u00fcnde?-17 giugno 1496, castello di Hohenzollern)Matrimonio 1: Giovanna di Witthem (\u2020 1536)Figli:\n18. Carlo I, conte di Hohenzollern, divise la contea per i suoi tre figli (1516, Bruxelles-8 marzo 1576, Sigmaringen)Padre: Eitel Federico III, conte di Hohenzollern (1494-15 gennaio 1525, Pavia)Madre: Giovanna di Witthem (\u2020 1536)Matrimonio 1: (11 febbraio 1537, Pforzheim?): Anna di Baden-Durlach (aprile 1512-1579)Figli:\n19. Eitel Federico I, conte di Hohenzollern-Hechingen (7 settembre 1545, Sigmaringen-16 gennaio 1605, Hechingen)Padre: Carlo I, conte di Hohenzollern (1516, Bruxelles-8 marzo 1576, Sigmaringen)Madre: Anna di Baden-Durlach (aprile 1512-1579) Matrimonio 1: (22 giugno 1568?, Sigmaringen): Veronica, contessa di Ortenburg (\u2020 23 marzo 1573)Matrimonio 2: (14 novembre 1574, Me\u00dfkirch): Sibylla di Zimmer (8 gennaio/ottobre 1558-8 gennaio/ottobre 1599)Figli:\nMatrimonio 3: Giovanna, contessa di Eberstein in Neu-Eberstein (\u2020 [22 aprile 1633, 22 settembre 1637], Ranshofen)\n20. Giovanni Giorgio, conte e principe di Hohenzollern (1577-28 settembre 1623, Hechingen)Padre: Eitel Federico I (IV), conte di Hohenzollern-Hechingen (7 settembre 1545, Sigmaringen-16 gennaio 1605, Hechingen)Madre: Sibylla di Zimmer (8 gennaio/ottobre 1558-8 gennaio/ottobre 1599)Matrimonio 1: (11 ottobre 1598, Hechingen): Francesca, Wild- und Rheingr\u00e4fin di Salm-Neufville (intorno al 1580-14 dicembre 1619)Figli:\n21. Eitel Federico II (V), principe di Hohenzollern (gennaio 1601-11 luglio 1661, Issenheim (Isenheim), Alsazia)Padre: Giovanni Giorgio, conte e principe di Hohenzollern (1577-28 settembre 1623, Hechingen)Madre: Francesca, Wild- und Rheingr\u00e4fin di Salm-Neufville (intorno al 1580-14 dicembre 1619)Matrimonio 1: (19 marzo 1630, Bautersen): Elisabetta Maria, contessa di Heerenberg e marchesa di Bergen op Zoom (gennaio 1613, Stevensweert-29 ottobre 1671, Bergen op Zoom)Figli:\n22. Filippo Federico Cristoforo, principe di Hohenzollern-Hechingen (24 giugno 1616, Hechingen-13/24 gennaio 1671, Hechingen)Padre: Giovanni Giorgio, conte e principe di Hohenzollern (1577-28 settembre 1623, Hechingen)Madre: Francesca, Wild- und Rheingr\u00e4fin di Salm-Neufville (intorno al 1580-14 dicembre 1619)Matrimonio 1: (12 novembre 1662, Baden-Baden): Maria Sidonia, margravina di Baden-Rodemachern (1635-15 agosto 1686, Hechingen)Figli:\n23. Federico Guglielmo I, principe di Hohenzollern (20 settembre 1663, castello di Hechingen-14 novembre 1735, castello di Hechingen)Padre: Filippo Federico Cristoforo, principe di Hohenzollern-Hechingen (24 giugno 1616, Hechingen-13/24 gennaio 1671, Hechingen)Madre: Maria Sidonia, margravina di Baden-Rodemachern (1635-15 agosto 1686, Hechingen)Matrimonio 1: (22 giugno 1687, Vienna): Maria Leopoldina Ludovica, contessa di Sinzendorf (11 aprile 1666-18 maggio 1709, Vienna)Figli:\nMatrimonio 2: (7 settembre 1710, Hechingen): Maximiliana Magdalena Antonia Freiin di L\u00fctzau (11 luglio 1690-8 settembre 1755, Hechingen)Figli:\n24. Federico Ludovico, principe di Hohenzollern (1 settembre 1688, Strasburgo-4 giugno 1750, castello di Lindich vicino a Hechingen)Padre: Federico Guglielmo I, principe di Hohenzollern (20 settembre 1663, castello di Hechingen-14 novembre 1735, castello di Hechingen)Madre: Maria Leopoldina Ludovica, contessa di Sinzendorf (11 aprile 1666-18 maggio 1709, Vienna)\n25. Giuseppe Federico Guglielmo Francesco Eugenio, principe di Hohenzollern (12 Novembre 1717, Bayreuth (battesimo: 12 novembre 1717)-9 aprile 1798, Hechingen)Padre: Ermanno Federico, conte di Hohenzollern (11 gennaio 1665, castello di Hechingen-23 gennaio 1733, Friburgo in Brisgovia)Madre: Maria Giuseppa Teresia, contessa di Oettingen-Spielberg (19 settembre 1694, Oettingen-20/21 agosto 1778, Ottinga)Matrimonio 1: (25 giugno 1750, Vienna): Maria Teresia Rosalia, principessa di Silva, Folch de Cardona, Eril y Borgia (4 settembre 1732, Vienna-25 settembre 1750, Vienna)Matrimonio 2: (7 gennaio 1751, Hechingen): Maria Teresia, contessa di Waldburg, Zeil (26 gennaio 1732, Immenstadt-17 gennaio 1802, Augusta)Figli:\n26. Ermanno Maria Federico Ottone, principe di Hohenzollern-Hechingen (30 luglio 1751, Lockenhaus, Burgenland-2 novembre 1810, castello di Hechingen)Padre: Francesco Saverio, conte di Hohenzollern-Hechingen (18 luglio 1720, Bayreuth-14 marzo 1765, Mouffrin, provincia di Namur)Madre: Anna Maria Bernardina, contessa von u. Zu Hoensbroech (8 maggio 1729, Geulle-26 settembre 1798, castello di Geulle)Matrimonio 1: (18 novembre 1773, Maastricht): Luisa Giuliana Costanza, contessa di Merode, Batenburg u. Oolen, marchesa di Westerloo (28 settembre 1748, Merode-14 novembre 1774, castello di Maastricht)Figli:\nMatrimonio 2: (15 febbraio 1775, Bruxelles): Maximilienne Albertina Giovanna, princessa di Gavre (30 novembre (1753/1755)-6 agosto 1778, Bruxelles (Bruxelles, Bruxelles))Figli:\nMatrimonio 3: (12 giugno 1779, Dagstuhl): Maria Antonia Monica, contessa di Waldburg-Zeil-Wurzach (6 giugno 1753, Wurzach-25 ottobre 1814, Vienna)Figli:\n27. Federico Ermanno Ottone, principe di Hohenzollern-Hechingen (22 luglio 1776, Namur-13 settembre 1838, castello di Lindich vicino a Hechingen)Padre: Ermanno Maria Federico Ottone, principe di Hohenzollern-Hechingen (30 luglio 1751, Lockenhaus, Burgenland-2 novembre 1810, castello di Hechingen)Madre: Maximilienne Albertina Giovanna, princessa di Gavre (30 novembre (1753/1755)-6 agosto 1778, Bruxelles (Bruxelles, Bruxelles))Matrimonio 1: (26 aprile 1800, Praga): Luisa Paolina Maria Biron, principessa di Slesia-Sagan (19 febbraio 1782, Jelgava (Mitau); 8 gennaio 1845, Vienna)Figli:\n28. Federico Guglielmo II Costantino, principe di Hohenzollern-Hechingen, l'ultimo principe (16 febbraio 1801, castello di Sagan-3 settembre 1869, castello polacco di Nettkow vicino a Gr\u00fcnberg, Slesia)Padre: Federico Ermanno Ottone, principe di Hohenzollern-Hechingen (22 luglio 1776, Namur-13 settembre 1838, castello di Lindich vicino a Hechingen)Madre: Luisa Paolina Maria Biron, principessa di Slesia-Sagan (19 febbraio 1782, Jelgava (Mitau)-8 gennaio 1845, Vienna)Matrimonio 1: (22 maggio 1826, Eichst\u00e4dt): Eugenia di Beauharnais, nipote del re bavarese Massimiliano I Giuseppe: in francese Eug\u00e9nie Hortense Auguste Napol\u00e9one, principessa di Leuchtenberg (23 dicembre 1808, Milano-1 settembre 1847, Freudenstadt)Matrimonio morganatico 2: (13 novembre 1850, G\u00f6rlitz) Amalia Sofia Carolina Adelaide, contessa di Rothenburg (13 luglio 1832, F\u00fcrth presso Norimberga-29 luglio 1897, Wiesbaden)Figli (non nella linea di successione):\nQuando la linea di Hechinger si estinse, Carlo Antonio di Hohenzollern-Sigmaringen si autoproclam\u00f2 principe di Hohenzollern, la restrizione a Sigmaringen nel titolo fu abbandonata."}
{"id": "9154059", "revid": "300067", "url": "https://it.wikipedia.org/wiki?curid=9154059", "title": "Emil Rajkovic", "text": ""}
{"id": "9154064", "revid": "300067", "url": "https://it.wikipedia.org/wiki?curid=9154064", "title": "Gjorgji Kocov", "text": ""}
{"id": "9154067", "revid": "300067", "url": "https://it.wikipedia.org/wiki?curid=9154067", "title": "Dusan Bocevski", "text": ""}
{"id": "9154069", "revid": "300067", "url": "https://it.wikipedia.org/wiki?curid=9154069", "title": "Filip Bakoc", "text": ""}
{"id": "9154080", "revid": "458786", "url": "https://it.wikipedia.org/wiki?curid=9154080", "title": "Alexis Flips", "text": "Carriera.\nCresciuto nel settore giovanile del , nell'agosto 2019 viene prestato all' con cui debutta fra i professionisti il 23 agosto in occasione del match di Ligue 2 vinto 1-0 contro il .\nRientrato al club biancorosso, gioca alcuni mesi con la squadra riserve prima di passare a titolo definitivo allo .\nStatistiche.\nPresenze e reti nei club.\n\"Statistiche aggiornate al 14 ottobre 2021.\""}
{"id": "9154081", "revid": "2032913", "url": "https://it.wikipedia.org/wiki?curid=9154081", "title": "Queendom (Red Velvet)", "text": "Queendom \u00e8 il sesto EP coreano del gruppo femminile sudcoreano Red Velvet, pubblicato il 16 agosto 2021 dalla SM Entertainment."}
{"id": "9154082", "revid": "858648", "url": "https://it.wikipedia.org/wiki?curid=9154082", "title": "Svoboda (partito)", "text": ""}
{"id": "9154086", "revid": "228587", "url": "https://it.wikipedia.org/wiki?curid=9154086", "title": "Rinascimento (partito monegasco)", "text": ""}
{"id": "9154088", "revid": "594360", "url": "https://it.wikipedia.org/wiki?curid=9154088", "title": "Kwon Eun-bi", "text": "\u00c8 nota per essere stata un membro delle Iz*One, gruppo femminile derivante dallo show di competizione musicale \"Produce 48\". Nel 2014 \u00e8 anche stata un membro del girl group Ye-A, con il nome d'arte di Kazoo, prima di lasciare il gruppo e firmare un contratto con la Woollim Entertainment. \nIn seguito allo scioglimento delle Iz*One ad aprile 2021, Eunbi ha debuttato come solista con il suo EP \"Open\" il 24 agosto 2021."}
{"id": "9154089", "revid": "1745361", "url": "https://it.wikipedia.org/wiki?curid=9154089", "title": "Spinner", "text": ""}
{"id": "9154119", "revid": "1200880", "url": "https://it.wikipedia.org/wiki?curid=9154119", "title": "Andr\u00e9s Gabriel Ferrada Moreira", "text": "Biografia.\nFormazione e ministero sacerdotale.\n\u00c8 stato ordinato sacerdote per l'arcidiocesi di Santiago del Cile il 3 luglio 1999 presso la cattedrale di Santiago del Cile. \nHa ricoperto il ruolo di direttore degli studi e prefetto di teologia presso il Seminario Pontificio Mayor de los Santos \u00c1ngeles Custodios di Santiago del Cile.\nSuccessivamente si \u00e8 trasferito a Roma per completare gli studi e ha conseguito il dottorato in teologia presso la Pontificia Universit\u00e0 Gregoriana nel 2006. \nNel 2018 \u00e8 stato nominato officiale della Congregazione per il clero.\nMinistero episcopale.\nL'8 settembre 2021 papa Francesco lo ha nominato segretario della Congregazione per il clero (con l'inizio della carica fissata per il 1\u00ba ottobre) e arcivescovo titolare di Tiburnia. \nHa ricevuto l'ordinazione episcopale il 17 ottobre, nella basilica di San Pietro in Vaticano, insieme al vescovo Guido Marini, per imposizione delle mani dello stesso pontefice, co-consacranti il cardinale Beniamino Stella e l'arcivescovo Lazarus You Heung-sik, rispettivamente prefetto emerito e prefetto della Congregazione per il clero.\nGenealogia episcopale.\nLa genealogia episcopale \u00e8:"}
{"id": "9154123", "revid": "1442080", "url": "https://it.wikipedia.org/wiki?curid=9154123", "title": "Landolfo VIII di Capua", "text": "Biografia.\nLandolfo VIII fu associato al trono da suo nonno Pandolfo IV nel 1038, durante il suo secondo regno, e divent\u00f2 unico principe alla morte di suo padre Pandolfo VI nel 1057. Nel giugno del 1058 Capua venne conquistata dal conte normanno Riccardo I di Aversa. Dopo una riconciliazione con la Santa Sede negoziata da Desiderio, abate di Montecassino (futuro papa Vittore III), papa Niccol\u00f2 II riconobbe, il 23 agosto 1059, durante il Concilio di Melfi I, l'investitura ufficiale del principato di Capua a Riccardo d'Aversa.\nDiscendenza.\nDall'unione con una sposa sconosciuta Landolfo VIII ebbe una sola figlia:"}
{"id": "9154131", "revid": "767487", "url": "https://it.wikipedia.org/wiki?curid=9154131", "title": "Nackte Tiere", "text": "Nackte Tiere \u00e8 un film del 2020 diretto da Melanie Waelde, al suo esordio alla regia.\n\u00c8 stato presentato in anteprima mondiale il 21 febbraio 2020 al Festival internazionale del cinema di Berlino, dove ha ricevuto una menzione d'onore dalla giuria come miglior opera prima."}
{"id": "9154140", "revid": "287204", "url": "https://it.wikipedia.org/wiki?curid=9154140", "title": "Emanuele Giardina", "text": "Eletto podest\u00e0 di Catania dal 27 marzo 1940 al 31 marzo 1943, dopo essere stato commissario straordinario della stessa citt\u00e0 per alcuni mesi.\nBiografia.\nSi laure\u00f2 in giurisprudenza a Catania nell'anno accademico 1930-31 con una tesi su \"Politica e diritto\".\nDal 1932 fece parte della redazione del settimanale umoristico \"Il prode anselmo\". \nDal 16 aprile 1940, per il biennio accademico 1939-1941, fu membro del CdA della R. Universit\u00e0 di Catania, quale rappresentante del Comune. Nel 1967 fu segretario dell'unione comunale del PRI. \nFu eletto presidente del Rotary Club di Catania negli anni 1971-1972 e 1972-1973. Divenne socio della sezione catanese dell'Istituto per la Storia del Risorgimento italiano.\nCuriosit\u00e0.\nNel cugino Edoardo Lentini, podest\u00e0 della Catania nel romanzo \"Il bell'Antonio\" (1949) di Vitaliano Brancati, \u00e8 riconoscibile proprio Emanuele Giardina, cugino e amico dello scrittore siciliano."}
{"id": "9154141", "revid": "762947", "url": "https://it.wikipedia.org/wiki?curid=9154141", "title": "Solomon Khromchenko", "text": ""}
{"id": "9154142", "revid": "945903", "url": "https://it.wikipedia.org/wiki?curid=9154142", "title": "Quietly There", "text": "Quietly There \u00e8 un album a nome \"Chet Baker and The Carmel Strings\", pubblicato dall'etichetta discografica World Pacific Records nell'agosto del 1966."}
{"id": "9154146", "revid": "62004", "url": "https://it.wikipedia.org/wiki?curid=9154146", "title": "Ringeriks-Kraft", "text": ""}
{"id": "9154147", "revid": "62004", "url": "https://it.wikipedia.org/wiki?curid=9154147", "title": "Team Ringeriks-Kraft", "text": ""}
{"id": "9154148", "revid": "62004", "url": "https://it.wikipedia.org/wiki?curid=9154148", "title": "Uno-X Hydrogen Development Team", "text": ""}
{"id": "9154175", "revid": "62004", "url": "https://it.wikipedia.org/wiki?curid=9154175", "title": "Uno-X Norwegian Development Team", "text": ""}
{"id": "9154176", "revid": "2146946", "url": "https://it.wikipedia.org/wiki?curid=9154176", "title": "N'Dri Philippe Koffi", "text": "Carriera.\nCresciuto nel settore giovanile dello , debutta in prima squadra il 12 settembre 2019 nel match di Ligue 1 vinto 2-0 contro il dove realizza anche la sua prima rete.\nStatistiche.\nPresenze e reti nei club.\n\"Statistiche aggiornate all'1\u00ba ottobre 2021.\""}
{"id": "9154178", "revid": "73843", "url": "https://it.wikipedia.org/wiki?curid=9154178", "title": "Simone Renoglio", "text": "Biografia.\nArruolato nel Corpo nazionale dei vigili del fuoco nel nucleo sommozzatori del comando di Roma, Renoglio intervenne il 14 gennaio 2003 per soccorrere un tecnico sommozzatore in difficolt\u00e0 presso la diga di Castel Giubileo. Dopo aver tratto in salvataggio il tecnico Renoglio fu probabilmente colpito da un detrito e fu trasportato presso l'ospedale di Villa San Pietro, dove non riprese conoscenza. Pochi mesi dopo il Presidente della Repubblica Carlo Azeglio Ciampi gli confer\u00ec la Medaglia d'oro al valor civile alla memoria."}
{"id": "9154181", "revid": "74173", "url": "https://it.wikipedia.org/wiki?curid=9154181", "title": "Christopher Wooh", "text": "Carriera.\nCresciuto nel settore giovanile del , debutta in prima squadra il 20 gennaio 2021 in occasione dell'incontro di Ligue 2 perso 1-0 contro lo . Al termine della stagione viene acquistato a titolo definitivo dal .\nStatistiche.\nPresenze e reti nei club.\n\"Statistiche aggiornate all'1\u00ba ottobre 2021.\""}
{"id": "9154183", "revid": "729019", "url": "https://it.wikipedia.org/wiki?curid=9154183", "title": "Stazione di Baku", "text": "La stazione ferroviaria di Baku () \u00e8 la stazione centrale di Baku, la capitale dell'Azerbaigian. Si trova nel distretto di Nesimi nel centro di Baku, a circa 3 km a nord-est dal centro storico, \u0130\u00e7\u0259ri\u015f\u0259h\u0259r.\n\u00c8 collegata all'adiacente stazione della metropolitana 28 Maggio da un tunnel pedonale. \u00c8 anche il terminal della ferrovia suburbana circolare di Baku.\nStoria.\nLa prima costruzione della stazione risale al 1880, con il varo della ferrovia Ferrovia Baku\u2013Tbilisi. L'architettura del primo edificio era in stile neomoresco. Nel 1926, fu progettato e costruito il secondo complesso della stazione, la stazione di Sabunchu, per servire la ferrovia elettrificata Baku-Sabunchu. Anche l'architettura del secondo edificio \u00e8 in stile neomoresco. Nel 1967 fu costruita la stazione della metropolitana 28 Maqgio, collegata alla stazione di Sabunchu da un tunnel pedonale. Nel 1977, la stazione ha subito un'importante ristrutturazione, durante la quale \u00e8 stato costruito un moderno edificio, adiacente alla vecchia stazione di Sabunchu. Nel 2017 la stazione \u00e8 stata nuovamente ristrutturata."}
{"id": "9154187", "revid": "300067", "url": "https://it.wikipedia.org/wiki?curid=9154187", "title": "Miralem Halilovic", "text": ""}
{"id": "9154190", "revid": "71155", "url": "https://it.wikipedia.org/wiki?curid=9154190", "title": "Giunzioni gap", "text": ""}
{"id": "9154191", "revid": "300067", "url": "https://it.wikipedia.org/wiki?curid=9154191", "title": "Haris Delalic", "text": ""}
{"id": "9154192", "revid": "1543377", "url": "https://it.wikipedia.org/wiki?curid=9154192", "title": "Purple Kiss", "text": "Le Purple Kiss (; \u30d1\u30fc\u30d7\u30eb\u30ad\u30b9; stilizzato tutto in maiuscolo, o in PURPLE K!SS) sono un gruppo femminile sudcoreano formatosi nel 2020. Il gruppo, che consiste di sette membri, ha esordito il 15 marzo 2021 con l'EP \"Into Violet\". I membri del gruppo partecipano attivamente alla produzione della musica, incluse la scrittura dei testi, le coreografie e gli altri aspetti di essa.\nIl gruppo ha pubblicato due singoli pre-esordio: \"My Heart Skip a Beat\" nel novembre 2020, e \"Can We Talk Again\" a febbraio 2021.\nNome.\nIl nome del gruppo \u00e8 composto da due parole: \"Purple\", che vuol dire \"viola\" in italiano, \u00e8 dato dall'idea che questo colore sia composto da pi\u00f9 di un colore; e \"Kiss\", che significa \"bacio\", simboleggia l'amore. Imprime l'immagine delle differenti personalit\u00e0 dei membri, mescolate in armonia con i loro differenti colori musicali, e pertanto Purple Kiss vuol significare \"trasmettere amore attraverso i vari colori della musica.\"\nStoria.\n2018\u20132020: 365 Practice e attivit\u00e0 pre-esordio.\nLe Purple Kiss, una volta conosciute come 365 Practice, cominciarono le attivit\u00e0 tramite un eponimo canale YouTube a marzo 2018, che veniva usato dall'agenzia del gruppo, RBW, per evidenziare le vite quotidiane, le attivit\u00e0 scolastiche e gli allenamenti delle loro tirocinanti. Il canale introduceva tutti i sette futuri membri delle Purple Kiss, insieme ad altre tirocinanti che non sono tuttavia state aggiunte alla formazione finale.\nPrima e durante questo periodo, molteplici membri sono apparsi in vari reality show coreani, partecipando a varie attivit\u00e0. Nel 2011 e nel 2014, Chaein \u00e8 apparsa in \"K-pop Star\", reality show musicale, nella prima e nella terza stagione. Nel tardo 2017 Dosie ha gareggiato nello show di competizione musicale \"Mix Nine\", classificandosi settantaquattresima. A giugno 2018 Jieun e Goeun hanno partecipato a \"Produce 48\", altro show di competizione musicale, classificandosi rispettivamente ottantesima e ventinovesima.\nIl 25 maggio 2019, le 365 Practice hanno tenuto un mini-concerto chiamato \"All-Ways\", per commemorare i 100\u00a0000 iscritti su YouTube. A luglio 2019 Swan ha rivelato di aver registrato la voce guida per il brano \"Snapping\" di Chungha. Il 2 novembre 2019 hanno accompagnato Moonbyul delle Mamamoo a esibirsi per beneficenza al Seongdong Fashion Sewing Village Festival.\nVerso la fine dei loro giorni da trainee, i membri hanno partecipato a progetti musicali, come ad esempio LunCHbox, in cui Dosie, Goeun e Swan hanno partecipato come artisti ospiti. Yuki e Lee Yesol, una ex-tirocinante, hanno preso parte all'album di Hwang Sung-jin \"Hwang Sung Jin Project Secondary words Vol.2\", nella traccia \"Be With You\". Goeun ha registrato il singolo \"Fly\" per la colonna sonora della serie televisiva \"Possesed\". Il 26 maggio 2020 l'intero gruppo \u00e8 apparso come ballerine nel video musicale degli Onewe \"End of Spring\", insieme agli Oneus.\n2020\u20132021: Singoli pre-esordio ed esordio con \"Into Violet\".\nIl 19 giugno 2020 un trailer di esordio \u00e8 stato reso pubblico nel canale YouTube delle 365 Practice, annunciando ufficialmente il nome del gruppo, Purple Kiss. Anche la formazione finale \u00e8 stata resa pubblica via trailer individuali dal 20 luglio al 1\u00ba agosto, con Park Ji-eun, Na Go-eun, Ireh, Yuki, Chae-in e Swan confermate nel gruppo. Un trailer di gruppo \u00e8 stato pubblicato il 3 agosto.\nLe Purple Kiss hanno pubblicato il loro primo singolo digitale, \"My Heart Skip a Beat\", il 26 novembre 2020. Swan non ha potuto partecipare al singolo e al video musicale a causa di una pausa momentanea legata a problemi di salute. La canzone ha ricevuto un riscontro positivo dal pubblico coreano. Il singolo \u00e8 accompagnato da una parte rap scritta da Yuki e da una coreografia, che \u00e8 stata ideata dai membri.\nIl secondo singolo digitale pre-esordio del gruppo \u00e8 \"Can We Talk Again\", pubblicato il 3 febbraio 2021, in cui vi partecipa il gruppo al completo. Il singolo, una traccia R&amp;B, contrasta significativamente il singolo precedente, che \u00e8 caratterizzato da un tono rock che ha l'intento di mostrare la versatilit\u00e0 del gruppo.\nIl 28 febbraio 2021 le Purple Kiss hanno annunciato il loro esordio ufficiale, che sarebbe avvenuto il 15 marzo 2021 con l'EP \"Into Violet\". La seconda traccia dell'album, \"Ponzona\", serve da singolo principale, accompagnato da un video musicale. \"Into Violet\" si \u00e8 piazzato undicesimo nella classifica di Gaon Chart per gli album, e \"Ponzona\" novantanovesima per i download.\nL'8 settembre 2021 il gruppo pubblica il suo secondo EP, \"Hide &amp; Seek\", che segna il primo ritorno del gruppo dall'esordio. L'EP ha come brano apripista \"Zombie\", il quale \u00e8 stato co-scritto da Yuki, insieme al compagno di agenzia CyA dei Onewe. La band ha ricevuto crediti per la scrittura e la composizione della maggior parte delle tracce dell'album."}
{"id": "9154194", "revid": "300067", "url": "https://it.wikipedia.org/wiki?curid=9154194", "title": "Karlo Matkovic", "text": ""}
{"id": "9154200", "revid": "123661698", "url": "https://it.wikipedia.org/wiki?curid=9154200", "title": "Museo del francobollo coreano", "text": "Il Museo del francobollo coreano (in coreano \uc870\uc120\uc6b0\ud45c\ubc15\ubb3c\uad00) \u00e8 un museo filatelico e postale ubicato a Pyongyang, capitale della Corea del Nord. Il museo \u00e8 di propriet\u00e0 della Korea Stamp Corporation, l'azienda emittente francobolli nel paese.\nStoria.\nIl Museo filatelico di Pyongyang \u00e8 stato fondato il 9 aprile 2012, in occasione del centesimo anniversario dalla nascita di Kim Il-sung, che proclam\u00f2 la nascita della repubblica nordcoreana. Il museo \u00e8 stato chiuso nel 2018 a causa di alcuni lavori di ristrutturazione che hanno portato all'ampliamento del museo, riaperto al pubblico l'11 febbraio 2019.\nEdificio.\nUbicato tra le torri gemelle del Koryo Hotel e la stazione di Pyongyang, l'edificio in cui ha sede il museo \u00e8 composto da tre piani, che ospitano un negozio di souvenir al secondo piano e una sala espositiva al terzo. Dopo la ristrutturazione del 2018, nell'esterno del museo, \u00e8 stata posizionata una statua in bronzo che raffigura una colomba che vola sul globo, mentre trasporta una cartolina nel becco.\nEsposizione.\nCollezione filatelica.\nL'esposizione del Museo filatelico di Pyongyang comprende, nella collezione filatelica, oltre francobolli, assieme ai vari francobolli emessi dalla Korea Stamp Corporation, dal 1946, e ad un album di francobolli composto da\u00a0Kim Jong-Il durante gli anni da studente.\nI francobolli che sono in esposizione illustrano la storia, la flora e la fauna della Corea del Nord, assieme ad altri eventi storici di rilievo mondiale tra cui, tanto per citarne uno, il lancio dello Sputnik. Infine sono esposte anche delle cartoline che mostrano le carriere dei leader politici nordcoreani e la vita quotidiana degli abitanti.\nCollezione postale.\nNella collezione postale invece, sono esposte cartoline e buste delle lettere, assieme ad oggetti postali molto antichi appartenenti al servizio postale coreano, la cui istituzione risale agli ultimi anni di regno della dinastia Joseon. Sono anche esposti manufatti postali appartenenti al servizio postale nordcoreano."}
{"id": "9154202", "revid": "458786", "url": "https://it.wikipedia.org/wiki?curid=9154202", "title": "Cheikh Sabaly", "text": ""}
{"id": "9154203", "revid": "599013", "url": "https://it.wikipedia.org/wiki?curid=9154203", "title": "Cheikh Tidiane Sabaly", "text": "Caratteristiche tecniche.\n\u00c8 un'ala sinistra.\nCarriera.\nCresciuto nel , nel 2018 viene acquistato dal che lo aggrega al proprio settore giovanile; debutta in prima squadra il 18 novembre in occasione dell'incontro di Coppa di Francia vinto ai rigori contro il Sarreguemines.\nStatistiche.\n\"Statistiche aggiornate al 6 settembre 2021\"."}
{"id": "9154205", "revid": "92723", "url": "https://it.wikipedia.org/wiki?curid=9154205", "title": "Conservatorio di Kiev", "text": "Accademia Nazionale di Musica dell'Ucraina P\u00ebtr Il'i\u010d \u010cajkovskij (), o Conservatorio di Kiev \u00e8 un'istituzione statale ucraina di educazione musicale superiore. I suoi corsi includono la formazione post-laurea.\nStoria.\nIl Conservatorio di Kiev \u00e8 stato fondato il 27 ottobre 1863 presso il campus di Kiev del Collegio di musica della Societ\u00e0 musicale russa. L'iniziativa di creare il Conservatorio appartiene a P\u00ebtr Il'i\u010d \u010cajkovskij, che nel 1891 sottoscrisse la sottomissione all'imperatore di Russia, sostenendo la necessit\u00e0 di aprire un istituto di educazione musicale superiore a Kiev. L'organizzazione del conservatorio fu guidata da Sergej Rachmaninov e Aleksandr Glazunov. I primi registi furono V. Puchals'kyj (1913) e Reinhold Gli\u00e8re (1914-1920). Nel 1925 le classi junior furono separate dal conservatorio per formare un Music College, mentre le classi senior furono fuse nell'ex privato Istituto musicale e teatrale Mykola Lysenko (oggi Universit\u00e0 nazionale teatrale, cinematografica e televisiva di Kiev I. K. Karpenko-Kary). Viktor Kosenko ha insegnato in entrambe gli istituti.\nIl conservatorio fu rianimato quando Kiev divent\u00f2 nuovamente la capitale dell'Ucraina nel 1934. L'Istituto di musica e teatro di Mykola Lysenko fu sciolto e il suo dipartimento di musica fuso di nuovo con il Music College, mentre il dipartimento di teatro \u00e8 servito come base per la creazione del Istituto Statale del Teatro di Kiev di Les Kurbas. Nel 1938 il conservatorio ricevette il premio dell'Ordine di Lenin. Nel 1940 il conservatorio prese il nome da \u010cajkovskij. Nel 1995 il presidente dell'Ucraina elev\u00f2 lo status del conservatorio e lo ribattezz\u00f2 Accademia Nazionale di Musica P\u00ebtr \u010cajkovskij dell'Ucraina.\nIl conservatorio occupa un edificio costruito nel 1890 come Hotel Continental (architetti Eduard Bradtman e Georg Schleifer). L'edificio fu distrutto durante la seconda guerra mondiale, ma fu ricostruito nel 1955, a quel punto fu aggiunta una sala da concerto (architetti L. Katok e Ja. Krasny). Si trova in via Horodec'kyj 1-3/11.\nStudi post-laurea e dottorato.\nIl curriculum post-laurea prevede la formazione per i candidati al terzo livello di istruzione superiore al fine di ottenere un dottorato di ricerca nelle seguenti specialit\u00e0:\n025 Arti Musicali, Ambito di Studio 02 Cultura e Arti presso i dipartimenti:\nInoltre:\nStudi Culturali, Indirizzo 03 Studi Umanistici presso il dipartimento di \u201cTeoria e storia della cultura\u201d.\nOgnuna di queste specialit\u00e0 e dipartimenti fornisce una prospettiva specifica dello studio della musica: la sua storia, cultura, stile e particolarit\u00e0 esecutive, tecniche compositive ecc. Il richiedente scrive gli articoli, partecipa alle conferenze e presenta una tesi di dottorato per la difesa nel processo di padronanza del soggetto di ricerca prescelto.\nI corsi durano 4 anni.\nScienza.\nPresso l'Accademia sono presenti:\nL'Accademia \u00e8 fondatrice ed editrice di 4 pubblicazioni scientifiche professionali in Musicologia e Studi Culturali."}
{"id": "9154207", "revid": "1705737", "url": "https://it.wikipedia.org/wiki?curid=9154207", "title": "Santuario della Madonna della Stella (Concesio)", "text": ""}
