{"id": "9130433", "revid": "1993636", "url": "https://it.wikipedia.org/wiki?curid=9130433", "title": "Takvim-i Vekayi", "text": "Il Takvim-i Vekayi (in turco ottomano \u062a\u0642\u0648\u06cc\u0645 \u0648\u0642\u0627\u06cc\u0639, \"Calendario degli eventi\" o degli avvenimenti) \u00e8 stato il primo giornale interamente in lingua turca. Fu lanciato nel 1831 dal sultano Mahmud II, come Gazzetta Ufficiale dell'Impero ottomano prendendo il posto del \"Moniteur ottoman\". Con l'inizio del periodo di riforme del Tanzimat\",\" il \"Takvim-i Vekayi\" venne prodotto in diverse versioni linguistiche. Cess\u00f2 le pubblicazioni nel 1878, riprendendole nel 1891-1892 prima di essere nuovamente chiuso. Riprese nel 1908 fino al 1922 circa. Nel periodo 1831-1878 pubblic\u00f2 un totale di 2119 numeri, una media di poco meno di uno alla settimana.\nOltre al turco ottomano, aveva versioni in francese, armeno e greco. Il titolo della versione greca, \"Oth\u014dmanikos Minyt\u014dr\" (\u039f\u03b8\u03c9\u03bc\u03b1\u03bd\u03b9\u03ba\u03cc\u03c2 \u039c\u03b7\u03bd\u03cd\u03c4\u03c9\u03c1) derivava dal francese \"Moniteur Ottoman.\" Strauss riporta che \"alcuni scrittori\" hanno affermato che esistevano versioni in arabo e persiano.\nContesto e i primi anni di pubblicazione.\nIl \"Takvim-i Vekayi\" fu pubblicato per la prima volta sotto Mahmud II nel 1831. Il suo regno si trov\u00f2 all'inizio del periodo riformistico del Tanzimat nell'Impero ottomano. Molte delle riforme di questo periodo furono pesantemente influenzate dalle relazioni con l'Europa e dalle nuove idee europee insegnate nelle scuole dell'Impero ottomano. Prima di Mahmud II, Selim III fu uno dei primi sultani a stabilire relazioni con le potenze europee. Tra gli anni 1793-1796 stabil\u00ec le prime ambasciate a Londra, Vienna, Berlino e Parigi ma nel 1807 fu rovesciato dagli ulema e dai giannizzeri i quali non gradivano l'influenza francese che il sovrano stava consentendo. Mustafa IV succedette al regno.\nMahmud II sal\u00ec successivamente al trono e pose immediatamente le fondamenta del potere dando posizioni ai sostenitori delle sue convinzioni nell'autorit\u00e0 degli \"ulema\", nel servizio degli scriba e nell'esercito. Il sultano voleva un governo centralizzato con un maggiore controllo per gli \"ayan\" (notabili locali) invece degli \"ulama.\" Riorganizz\u00f2 l'esercito e abol\u00ec il corpo dei giannizzeri durante l'evento noto come incidente di buon auspicio. Per rafforzare una presa centralizzata sulle province cre\u00f2 un sistema postale, maggiori infrastrutture come le strade e il \"Takvim-i Vekayi\".\nL'Impero ottomano aveva un giornale francese dal 1796 e uno da Smirne dal 1824, ma erano letti solo dagli stranieri dell'impero. Il \"Takvim-i Vekayi\" fu il primo giornale ufficiale dell'Impero ottomano. All'inizio della sua pubblicazione venne anche stampato in una versione francese. Esad Erbili fu il primo editore. Il giornale circolava principalmente nei dintorni della capitale e veniva letto dall'\u00e9lite, ma era comunque molto utile per l'uso governativo.\nGli statisti all'inizio del periodo di riforma del Tanzimat ritenevano necessario di trovare un modo per centralizzare l'impero e in una modalit\u00e0 completamente diversa da quella che avevano fatto gli ex capi. Molti storici pensano che le riforme economiche di questo periodo siano state un fallimento, ma le riforme relative alle comunicazione abbiano invece rappresentato un successo. Per realizzare la centralizzazione occorreva consolidare i moduli e i registri governativi. Limitando le forme ridondanti e pubblicando il \"Takvim-i Vekayi\" gli statisti furono in grado di pubblicizzare l'attivit\u00e0 e gli avvisi di governo in un unico luogo. Anche altre forme di nuovi mezzi mediatici come gli annuari e i volumi di testi giuridici furono pubblicati per aiutare a centralizzare il governo.\nDistribuzione.\nLa distribuzione del \"Takvim-i Vekayi\" oscill\u00f2 nella circolazione a seconda del periodo di tempo. Nelle fasi iniziali solo i dipendenti pubblici, le \u00e9lite e gli uomini d'affari leggevano il giornale, il quale era inoltre letto per lo pi\u00f9 nei dintorni della capitale, non nelle province lontane. La circolazione crebbe solo durante l'era hamidiana per via dell'aumento dell'alfabetizzazione.\nIl titolo del precursore francese \"Moniteur Ottoman\" fu trasformato nel titolo della versione greca, Oth\u014dmanikos M\u0113nyt\u014dr ().\nCensura durante l'epoca hamidiana.\nAbdul Hamid II non voleva alcuna nozione di liberalismo, nazionalismo e costituzionalismo nella stampa. Gli affari correnti non furono pi\u00f9 pubblicati durante il suo governo. Il \"Takvim-i Vekayi\" fu quindi riempito di note legali governative ed enciclopediche come articoli su scienze, matematica e altri argomenti accademici.\nSotto il governo di Abdul Hamid II la censura di stampa era esercitata da un gruppo considerevolmente numeroso di persone. La Direzione della Stampa Nazionale nel 1908 comprendeva dodici \"m\u00fcfetti\u015f\" (ispettori), cinque \"mumeyyiz\" (assistenti) e cinque impiegati esaminatori. Essi censuravano il giornale, altre tipografie e il teatro.\nDurante il regno di Abdul Hamid II un blocco della pubblicazione del \"Takvim-i\" \"Vekayi\" fu causato da quello che molti storici pensano sia stato un errore di un tipografo durante la pubblicazione di un atto giuridico. Durante questo periodo furono autorizzate altre pubblicazioni ma il \"Takvim-i Vekayi\" venne chiuso fino alla fine del suo regno nel 1909. La censura del sultano blocc\u00f2 la diffusione di notizie rivoluzionarie. Gli eventi in Macedonia durante la rivolta dei Giovani Turchi viaggiarono lentamente in tutto l'impero a causa della censura di stampa.\nPur con la censura, le altre riforme di Abdul Hamid II in materia di istruzione provocarono la circolazione del giornale tra le 12.000 e le 15.000 persone, molto pi\u00f9 che durante il periodo del Tanzimat.\nInfluenza sui movimenti politici.\nI Giovani ottomani.\nIl movimento dei giovani ottomani si basava su giovani istruiti nell'Ufficio di traduzione. Essi ricevevano un'educazione occidentale in cui veniva loro insegnato il liberalismo europeo ma credevano nel patriottismo ottomano e nella creazione di un governo costituzionale basato sulle tradizioni islamiche. Pensavano che il governo di Mahmud II fosse basato troppo pesantemente sulle influenze europee e volevano utilizzare i progressi occidentalizzati nel mondo accademico ma implementarli in un contesto islamico. Vedevano il \"Takvim-i Vekayi\" come un documento ufficiale del governo, utilizzato solo per la tenuta dei registri. Erano tuttavia ispirati a pubblicare i loro ideali sui giornali di propriet\u00e0 privata.\nIl primo giornale turco ottomano di propriet\u00e0 privata fu il \"Ceride-i Havadis\" (Cronaca degli eventi) pubblicato nel 1840 che includeva maggiori notizie e sviluppi internazionali rispetto al \"Takvim-i Vekayi\". Ci\u00f2 stimol\u00f2 la creazione di pi\u00f9 giornali per aiutare la causa dei giovani ottomani.\nI Giovani turchi.\nI Giovani Turchi videro anch'essi l'importanza dei media e del \"Takvim-i Vekayi\". Quando salirono al potere, ripresero la pubblicazione del \"Takvim-i Vekayi\" e attraverso l'ufficio della Direzione della Compilazione Legale pubblicarono i mandati legali ufficiali. Ci\u00f2 fu fatto in concomitanza con la stampa di copie di certificati legali che i funzionari del governo potevano avere e diffondere in tutto l'impero.\nFine della pubblicazione.\nIl 1\u00ba novembre 1922 la Grande Assemblea Nazionale decise di porre fine al sultanato e all'Impero ottomano. Dopo 4.891 numeri tra il 1831 e il 1922, il \"Takvim-i Vekayi\" pubblic\u00f2 il suo ultimo numero il 4 novembre 1922.\nNote.\nEsplicative\nBibliografiche"}
{"id": "9130436", "revid": "712828", "url": "https://it.wikipedia.org/wiki?curid=9130436", "title": "\u00der\u00eddrangaviti", "text": "\u00der\u00eddrangaviti \u00e8 un faro situato sull'isolotto di H\u00e1idrangur, nell'arcipelago di Vestmannaeyjar nel sud dell'Islanda, noto per la sua difficolt\u00e0 di accesso. \u00c8 stato costruito tra il 1938 e il 1939 e dista circa sette chilometri dalla costa islandese.\nCaratteristiche.\nL'edificio, di colore grigio, \u00e8 alto 4 metri, che sommato ai 30 metri slm della roccia ne pone il piano focale a 34 metri slm. La sua luce ha un raggio di 9 miglia nautiche e un periodo di 30 secondi. \nStoria.\nGli operai incaricati della costruzione del faro hanno dovuto accedere al sito di arrampicata . L'isola dispone attualmente di un eliporto che consente l'accesso in elicottero e di un sentiero che raggiunge il livello del mare."}
{"id": "9130440", "revid": "585241", "url": "https://it.wikipedia.org/wiki?curid=9130440", "title": "Oblaco Volsinio", "text": ""}
{"id": "9130454", "revid": "125090299", "url": "https://it.wikipedia.org/wiki?curid=9130454", "title": "La Pi\u00e8 di Liramo", "text": "La Pi\u00e8 di Liramo \u00e8 un complesso formato da una chiesa risalente al X secolo e da una fortificazione nel comune di San Carlo Canavese, nella citt\u00e0 metropolitana di Torino.\nStoria.\nL\u2019abitato di Liramo si costitu\u00ec sulla sponda sinistra del torrente Banna e nel Medioevo assunse i caratteri della villa. Il pi\u00f9 antico documento che ne cita il toponimo risale al 1004, anche se \u00e8 certa la presenza di una chiesa battesimale dall'VIII secolo, che intorno all'anno Mille venne sostituita da una costruzione in stile romanico dedicata a san Martino di Tours; era edificata presso un monastero di monaci agostiniani e fu assunta a pievania.&lt;br&gt;Nel 1311 il vescovo di Torino Teodisio Revelli trasfer\u00ec la parrocchia alla vicina chiesa di Santo Stefano prope castrum, demolita alla fine del XVI secolo di cui non si conosce l'esatta collocazione. Una testimonianza di epoca successiva afferm\u00f2 che il vescovo Tedisio avrebbe dimorato nella pieve con la famiglia, causando per questo un disagio della popolazione; la notizia si colloca all'interno della contesa tra Papato e Casa Savoia per l'acquisizione dei beni ecclesiastici e la rivendicazione della castellania di Lanzo da parte di Margherita di Savoia.\nNel 1356 Amedeo VI di Savoia infeuda la \"domus vocatam la pley de Lirone\" alla famiglia Peracchi di Lanzo, che trasforma la pieve in un complesso fortificato, inglobando la chiesa.\nAlla fine del Quattrocento la chiesa venne intitolata a \"Santa Maria Maddalena\".\nIl complesso.\nLa chiesa.\nLa pieve viene nominata per la prima volta in un documento del 1185, poi in numerosi altri. La chiesa aveva accanto un piccolo monastero di agostiniani (definito \"prevostura\"), in cui abitavano i sacerdoti. Tra la fine dell'XI e l'inizio del XIII secolo il monastero ebbe notevole importanza ed influenza nel territorio: da esso dipendevano le chiese di Nole, Grosso, Caselle Torinese, Lein\u00ec, Baratonia e Varisella; ricevette donazioni e benefici dalla nobilt\u00e0 locale, come i Dro di Barbania che nel 1203 donano appezzamenti boscosi sul rilievo della Vauda (l'attuale localit\u00e0 \"Lotti Lapi\u00e9) e lungo il rio Valmaggiore.\nLa visita pastorale del 1584 descrive la chiesa di santa Maria Maddalena priva di tetto, scrostata ed interdetta al culto e se ne ordina l\u2019abbattimento insieme con quella di santo Stefano. Solo quest\u2019ultima per\u00f2 viene demolita, mentre la prima viene restaurata e usata come cappella privata del castello. La Chiesa compare nelle successive visite pastorali fino al 1840. Un'iscrizione sulla facciata ricorda i restauri operati dai conti Berlia nel 1741 e nel 1761.\nL'interno della chiesa fu completamente stravolto tra il 1600 e il 1700, sotituendo l\u2019originale tetto a vista, tipicamente romanico antico, con volte a crociera che crearono le tre campate. Nel 1937 Cesare Bertea e Vittorio Mesturino effettuarono scavi archeologici attorno alla chiesa ritrovando i resti dell\u2019antica navata sinistra, reperti lapidei romani, lesene e basamenti medievali.\nIl campanile.\nCi\u00f2 che rimane della torre campanaria risulta inglobato all'interno della costruzione. Dai rilievi effettuati si pu\u00f2 ipotizzare fosse di partitura gemina, con due sistemi di finestre e rispecchiasse uno stile molto diffuso in Canavese nel periodo romanico. \u00c8 anche possibile che, rimasto incompiuto, sia stato terminato in epoca successiva. Si pu\u00f2 ancora rilevare che il lato di base misurava 5,57 metri. Il campanile fu ribassato di due piani nella met\u00e0 del XIX secolo, per ridurlo a livello del castello e realizzare il tetto a doppio spiovente: infatti in un disegno di Clemente Rovere eseguito tra il 1847-1850, la torre appare gi\u00e0 livellata.\nIl complesso fortificato.\nNella met\u00e0 del XIV secolo la \"domus plebis\" con la relativa chiesa di San Martino venne permutata dal vescovo di Torino Tommaso di Savoia al conte Amedeo VI, poich\u00e9 era troppo decentrata rispetto alla sede vescovile. Amedeo nel 1356 la infeud\u00f2 alla famiglia Perrachi di Lanzo, che rinforzarono il loro possedimento trasformando il monastero in un piccolo castello e la chiesa di San Martino in cappella privata. Il castello, o meglio la casaforte, venne descritto nel catasto del 1500 come formato da una sala chiamata \"canapa antiqua\" e due camere al piano terra, due camere e due camerate al piano superiore e una cantina. Accanto sorgeva un altro edificio di due sale, due camerate e giardino, il tutto circondato da mura, fortificazione e fossato. A pochi passi si trovavano la chiesa, la piazza e il mulino.\nNel 1870 l'intero complesso fu trasformato in cascina. Attualmente rimangono una parte della casa forte e del torrione, parzialmente abbandonati."}
{"id": "9130463", "revid": "1310927", "url": "https://it.wikipedia.org/wiki?curid=9130463", "title": "Sint Maarten League 2020-2021", "text": "La SXMFF League 2020-2021 \u00e8 stata la 38\u00aa edizione della massima (ed unica) serie di Sint Maarten, disputato tra il 23 ottobre 2020 e il 14 marzo 2021 e concluso con la vittoria del Flames United SC, al suo secondo titolo.\nRisultati.\nTabellone.\nOgni riga indica i risultati casalinghi della squadra segnata a inizio della riga, contro le squadre segnate colonna per colonna (che invece avranno giocato l'incontro in trasferta). Al contrario, leggendo la colonna di una squadra si avranno i risultati ottenuti dalla stessa in trasferta, contro le squadre segnate in ogni riga, che invece avranno giocato l'incontro in casa."}
{"id": "9130466", "revid": "1372005", "url": "https://it.wikipedia.org/wiki?curid=9130466", "title": "Ascanidi (linea di Weimar-Orlam\u00fcnde)", "text": "La linea collaterale di Weimar-Orlam\u00fcnde degli Ascanidi, un'alta stirpe nobile tedesca, govern\u00f2 la contea di Weimar-Orlam\u00fcnde nell'attuale Turingia a partire dal XII secolo.\nStoria.\nAntefatti.\nDal X secolo, la contea di Weimar e in seguito la contea di Orlam\u00fcnde, che era unita ad essa, erano sotto il dominio della stirpe di Weimar. Il 13 maggio 1112, Ulrico II di Weimar e Orlam\u00fcnde, l'ultimo conte di Weimar-Orlam\u00fcnde della dinastia di Weimar, mor\u00ec.\nConte palatino del Reno.\nL'imperatore Enrico V rivendic\u00f2 la restituzione del territorio del conte come feudo all'impero. Il conte palatino Sigfrido ed Enrico, figli della figlia erede Adelaide di Weimar-Orlam\u00fcnde della stirpe dei Weimar, reclamarono l'area come loro eredit\u00e0, il che port\u00f2 a una guerra di successione. Questo port\u00f2 alla battaglia tra le forze imperiali e il conte palatino Sigfrido e i suoi seguaci a Warnstedt am Harz nel 1113. Il conte palatino fu ferito e mor\u00ec poco dopo. Nel corso di questa guerra, il castello di Orlam\u00fcnde fu assediato nel 1115. Nello stesso anno, tuttavia, il partito del conte palatino sconfisse l'imperatore nella battaglia di Welfesholz, dopo di che l'assedio di Orlam\u00fcnde da parte degli imperiali dovette essere abbandonato. Questa guerra di successione si concluse solo nel 1121 con il \"Landfrieden\" proclamata a W\u00fcrzburg dall'imperatore Enrico V e port\u00f2 il conte palatino del Reno Sigfrido II al possesso permanente delle terre ereditarie di Weimar-Orlam\u00fcnde. Il suo successore Guglielmo IV, conte palatino del Reno, costru\u00ec il primo ponte della Saale San Nicolaus a Orlam\u00fcnde. Mor\u00ec senza figli nel 1140, ultimo della linea palatina dei conti Ascanidi di Orlam\u00fcnde.\nLinea ascanide.\nCome ulteriore discendente di Ottone di Orlam\u00fcnde in linea femminile, Alberto l'Orso entr\u00f2 in possesso dell'eredit\u00e0 della zona senza combattere. Questo insedi\u00f2 suo figlio Ermanno I come governatore di Orlam\u00fcnde. Dopo la morte di suo padre nel 1170 e la divisione dell'eredit\u00e0 ascanide tra i cinque figli laici di Alberto, Ermanno I divenne conte di Orlam\u00fcnde, sotto immediatezza imperiale. Mor\u00ec il 19 ottobre 1176 e gli successe suo figlio Sigfrido III, che cedette i suoi possedimenti al castello imperiale di Kayna all'imperatore Federico I nel 1179 e ricevette in cambio beni a Orlagau.\nAlberto, conte di Holstein.\nNel 1194 Sigfrido III fece consacrare solennemente la chiesa di Santa Maria davanti al castello di Orlam\u00fcnde. Mor\u00ec nel 1206. Suo figlio Alberto, conte di Holstein, eredit\u00f2 la contea di Orlam\u00fcnde, mentre l'altro figlio Ermanno II eredit\u00f2 la contea di Weimar. Quest'ultimo cerc\u00f2 di usurpare la contea al fratello assente e la guerra scoppi\u00f2 quindi tra lui e il suocero di Alberto, il langravio di Turingia. Nel corso di questa guerra, il langravio Ludovico il Santo occup\u00f2 nel 1223 il castello di Schauenforst (come parte di Orlam\u00fcnde) per conto di suo cognato Alberto e fece prigioniero Ermanno II a Weimar, per poi rilasciarlo. Nel 1227 Alberto torn\u00f2 nella sua terra ereditaria di Orlam\u00fcnde. Mor\u00ec senza figli nel 1245 e fu ereditato dal fratello Ermanno II, che gli sopravvisse per due anni.\nLa linea dei Merano.\nErmanno II era il marito di Beatrice, l'erede di Merania. Beatrice mor\u00ec nel 1272 ed i feudi merani furono divisi tra i figli di Ermanno II.\nOttone III ricevette Weimar e Rudolstadt. Divenne cos\u00ec il fondatore della linea di Weimar, che in seguito ag\u00ec in modo indipendente e non sempre in accordo con la linea di eredit\u00e0 fraterna, il che significava un palese indebolimento nei confronti del rafforzamento dei langravi della famiglia Wettin. Dall'eredit\u00e0 meranese, che inizialmente gest\u00ec insieme al fratello, Ottone ricevette la signoria di Plassenburg.\nErmanno III eredit\u00f2 la contea di Orlam\u00fcnde, emise un documento a Orlam\u00fcnde nel 1252 e vi risiedette stabilmente con i suoi discendenti. Divenne cos\u00ec il fondatore della linea Orlam\u00fcnde. Ricevette anche Nordhalben, appartenente ai Merano. Mor\u00ec di peste a Orlam\u00fcnde nel 1283. Nel 1310 Enrico III, figlio e successore di Ermanno III, e nel 1311 Enrico IV, anch'egli figlio di Enrico III di Orlam\u00fcnde, morirono in un torneo a Ravensburg. Nel 1331 Enrico V fond\u00f2 il monastero di Wilhelmit a Orlam\u00fcnde. Il 23 aprile 1344 vendette Orlam\u00fcnde al langravio Federico il Serio.\nNel 1310 il dominio di Berka dei Rabenswalde pass\u00f2 ai conti di Orlam\u00fcnde, con i quali rimase fino a quando non fu venduta ai signori di Blankenhain nel 1370.\nLa guerra dei conti.\nTutto ci\u00f2 fu seguito dalla guerra dei conti di Turingia dal 1342 al 1346. Come risultato, i Wettin conclusero la Pace di Dresda con i conti di Weimar-Orlam\u00fcnde l'11 aprile 1346. Gli Orlam\u00fcnde dovettero cedere le loro terre ancestrali ai Wettin come feudi e persero cos\u00ec la loro immediatezza nell'impero e la loro indipendenza politica. Il conte Ermanno VI, secondo un altro conto Ermanno VIII, erede di Weimar, si sottomise alla signoria feudale dei Wettin nel 1365. Dopo la sua morte nel 1372, i Wettin annessero stabilmente Weimar al loro dominio.\nEstinzione nel XV/XVI secolo.\nUna linea collaterale che risale a Ermanno III esisteva ancora a Lauenstein e Gr\u00e4fenthal. Fu posseduto a Magdala, con Schauenforst, fino al 1426 a Gr\u00e4fenthal, fino al 1427 a Lichtenberg e fino alla fine a Lauenstein e dintorni, ma fu segnato dal declino economico. Gli ultimi portatori del nome della famiglia morirono con il nipote di Ottone X, il consigliere privato dell'Elettorato di Brandeburgo Federico VI (\u2020 dopo il 1486) e sua figlia Caterina (\u2020 dopo il 1544), monaca nel convento di Heiligkreuz vicino a Saalburg.\nAltre persone.\nNellabbazia di Himmelkron ci sono epitaffi di diversi membri della famiglia della stirpe di Orlam\u00fcnd, tra cui la tomba del fondatore del monastero, Ottone III, e l'epitaffio dell'ultimo conte di Orlam\u00fcnd Ottone VI al castello di Plassenburg."}
{"id": "9130470", "revid": "123129375", "url": "https://it.wikipedia.org/wiki?curid=9130470", "title": "Zalli (disambigua)", "text": ""}
{"id": "9130471", "revid": "47767", "url": "https://it.wikipedia.org/wiki?curid=9130471", "title": "Rostislao", "text": ""}
{"id": "9130474", "revid": "1543377", "url": "https://it.wikipedia.org/wiki?curid=9130474", "title": "Gi\u0101m Durrak", "text": "Biografia.\nGi\u0101m Durrak fu un poeta baluci, attivo nella seconda met\u00e0 del XVII secolo, e risult\u00f2 una delle poche figure emergenti della produzione letteraria popolare del Belucistan.\nNon si hanno molte notizie biografiche del poeta e quelle pi\u00f9 sicure riguardano la persecuzione che egli dovette subire da parte dell suo signore N\u0101sir Kh\u0101n di Kal\u0101t, principalmente per questioni di donne.\nI suoi canti d'amore, liberi dalla lirica colta e artificiosa, sono notevoli per la freschezza e l'espressivit\u00e0 delle immagini in cui la tecnica letteraria ubbidisce sempre all'esigenza emozionale."}
{"id": "9130475", "revid": "122246", "url": "https://it.wikipedia.org/wiki?curid=9130475", "title": "Memorial Hubert Wagner 2019", "text": "Il Memorial Hubert Wagner 2019 si \u00e8 svolto dal 1\u00ba al 3 agosto 2019 a Cracovia, in Polonia: al torneo hanno partecipato quattro squadre nazionali e la vittoria finale \u00e8 andata per la seconda volta al .\nRegolamento.\nFormula.\nLa formula ha previsto un girone all'italiana.\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:"}
{"id": "9130479", "revid": "729019", "url": "https://it.wikipedia.org/wiki?curid=9130479", "title": "Strada nazionale 22 (Argentina)", "text": "La strada nazionale 22 (\"Ruta Nacional 22\" in spagnolo) \u00e8 una strada statale argentina che origina nella provincia di Buenos Aires, attraversa quelle di La Pampa, R\u00edo Negro e termina in quella di Neuqu\u00e9n.\nL'unico tratto a due carreggiate \u00e8 quello compreso tra Chichinales e General Enrique Godoy. \u00c8 prevista la realizzazione di una seconda carreggiata tra Godoy e Arroyito.\nDescrizione.\nOrigina dalla strada nazionale 3, nei pressi del villaggio di Argerich, a 32 km ad ovest della citt\u00e0 bonaerense di Bah\u00eda Blanca.\nTermina presso la cittadina di Zapala, nel centro della provincia di Neuqu\u00e9n, dove s'interseca con la strada nazionale 40.\nFino al 2004 il tracciato compreso tra la localit\u00e0 di Las Lajas ed il valico frontaliero con il Cile di Pino Hachado, oggi classificato come strada nazionale 242, formava parte della strada nazionale 22."}
{"id": "9130480", "revid": "775372", "url": "https://it.wikipedia.org/wiki?curid=9130480", "title": "Bob Loughman", "text": ""}
{"id": "9130481", "revid": "775372", "url": "https://it.wikipedia.org/wiki?curid=9130481", "title": "Bob Loughman Weibur", "text": ""}
{"id": "9130482", "revid": "775372", "url": "https://it.wikipedia.org/wiki?curid=9130482", "title": "Primo ministro di Vanuatu", "text": ""}
{"id": "9130503", "revid": "1372005", "url": "https://it.wikipedia.org/wiki?curid=9130503", "title": "Ermanno I di Weimar-Orlam\u00fcnde", "text": "Biografia.\nErmanno I era il figlio di Alberto l'Orso e Sofia di Winzenburg, sorella della badessa Beatrice II di Quedlinburg. Era sposato con Irmgard (\u2020 31 luglio (1174-1180)). Il matrimonio gener\u00f2 Sigfrido III, che gli succedette come conte.\nErmanno I ricevette l'amministrazione della Turingia da suo padre mentre questo era ancora in vita ed \u00e8 menzionato come conte dal 1167. Nel 1174, il castello di Weimar fu distrutto in una disputa con il langravio Ludovico III."}
{"id": "9130508", "revid": "1372005", "url": "https://it.wikipedia.org/wiki?curid=9130508", "title": "Sigfrido III di Weimar-Orlam\u00fcnde", "text": "Biografia.\nSigfrido III era un figlio del conte Ermanno I e nipote di Alberto l'Orso. In quanto tale, era nipote del margravio Ottone I di Bradenburgo, del conte Teodorico di Werben e del conte Bernardo di Anhalt, dal 1180 duca di Sassonia, nonch\u00e9 dal vescovo di Brandeburgo Sigfrido, dal 1180 arcivescovo di Brema.\nEra sposato con Sofia di Danimarca (1159-intorno al 1208), una figlia del re danese Valdemaro I. Essi ebbero:\nCome suo padre e i suoi zii nel Brandeburgo, Werben, Anhalt e Brema, fu un sostenitore della stirpe degli Hohenstaufen e, fino alla sua deposizione, un avversario di Enrico il Leone. Sigfrido III pass\u00f2 molto tempo in Danimarca."}
{"id": "9130511", "revid": "1340213", "url": "https://it.wikipedia.org/wiki?curid=9130511", "title": "Squid Game", "text": "Squid Game (, ) \u00e8 una serie televisiva sudcoreana, scritta e diretta da Hwang Dong-hyuk. La serie \u00e8 stata distribuita in tutto il mondo sulla piattaforma di streaming Netflix a partire dal 17 settembre 2021.\nLa serie, costituita da nove episodi, narra la storia di un gruppo di persone che rischiano la vita in un mortale gioco di sopravvivenza, che ha in palio 45,6 miliardi di won, pari a circa 33 milioni di euro, e fu concepita da Hwang sulla base delle sue personali difficolt\u00e0 giovanili, oltre che delle disparit\u00e0 socio-economiche vigenti in Corea del Sud. La sceneggiatura fu scritta per la prima volta nel 2008 e l'autore fece fatica a trovare produttori disposti a finanziare l'opera finch\u00e9 Netflix si mostr\u00f2 interessata acquisendone i diritti in modo da espandere offerte di intrattenimento provenienti da Paesi esteri.\nTrama.\nSeong Gi-hun \u00e8 un uomo sudcoreano divorziato ed enormemente indebitato, costretto a vivere grazie all'aiuto economico della madre. Tramite uno sconosciuto viene invitato a partecipare a una strana gara composta da sei giochi per bambini con l'obiettivo di vincere una grossa somma di denaro. Egli accetta l'offerta sperando di risanare cos\u00ec la propria situazione familiare nei confronti sia della madre sia di sua figlia Ga-yeong, cercando di ottenerne l'affidamento. \nAccettando si ritrova cos\u00ec in un luogo sconosciuto insieme ad altre 455 persone con debiti simili ai suoi. I giocatori sono tenuti costantemente sotto controllo da guardie mascherate, sotto la sovrintendenza del \"Front Man\", il capo che gestisce tutto il gioco. I giocatori scoprono ben presto che chi perde viene ucciso brutalmente e ogni morte aggiunge al montepremi finale di \u20a9 (circa ). Gi-hun fa squadra con altri giocatori, incluso il suo amico d'infanzia Cho Sang-woo, per sopravvivere alle sfide brutali sottoposte dai giochi.\nProduzione.\nSviluppo.\nIl 2 settembre 2019, Netflix annuncia, in una conferenza stampa, che avrebbe realizzato un'altra serie coreana (inizialmente intitolata \"Round Six\"), che sarebbe stata prodotta e diretta da Hwang Dong-hyuk. La serie \u00e8 ispirata al Gioco del calamaro, un popolare gioco per bambini, praticato fin dagli anni settanta del novecento.\nLa produzione e le riprese della serie sono iniziate a giugno e concluse a ottobre 2020, inclusa una pausa obbligatoria di un mese a causa della pandemia di COVID-19.\nLa seconda stagione viene confermata dallo stesso ideatore della serie il 9 novembre 2021.\nIl 30 novembre 2021 viene pubblicato il doppiaggio in italiano.\nCast.\nHwang dice di aver scelto Lee Jung-jae per il ruolo di Gi-hun, un personaggio ispirato dagli organizzatori dello sciopero sindacale SsangYong Motor del 2009 contro i licenziamenti di massa, per \"distruggere la sua immagine carismatica ritratta nel suo precedente ruolo\u201d. A Jung Ho-yeon \u00e8 stato chiesto di inviare un video all'audizione per la serie mentre stava finendo le riprese in Messico e si stava preparando per la New York Fashion Week. Sia Gong Yoo che Lee Byung Hun avevano lavorato con Hwang durante i suoi film precedenti, rispettivamente \"Silenced\" e \"The Fortress\", e Hwang aveva chiesto a entrambi di apparire in piccoli ruoli all'interno della serie. Hwang ha scelto Anupam Tripathi per le sue capacit\u00e0 di recitazione emotiva e la sua fluidit\u00e0 in coreano.\nIl cast della serie si conferma il 17 giugno 2020.\nCostumi e scenografia.\nPoich\u00e9 Netflix si rivolge ad un pubblico globale, le immagini sono state enfatizzate e alcune regole dei giochi per bambini sono state semplificate per evitare potenziali problemi con la barriera linguistica. I set e i costumi colorati sono stati progettati per sembrare un mondo fantastico. I giocatori e i soldati indossano ciascuno un colore distintivo, per ridurre il senso di individualit\u00e0 ed enfatizzare la differenza tra i due gruppi. Le tute verdi indossate dai giocatori si rifanno all'abbigliamento sportivo degli anni '70, noto come \"trainingbok.\" I corridoi e le scale labirintici traggono ispirazione dai disegni delle scale quadridimensionali di MC Escher, mentre la complessa rete di tunnel tra l'arena, il dormitorio e l'ufficio amministrativo richiama le colonie di formiche.\nLa bambola robot nel primo episodio, \"Un, due, tre, stella\", \u00e8 ispirata a Younghee, un personaggio apparso sulle copertine dei libri di testo coreani negli anni '70 e '80, e la sua pettinatura \u00e8 ispirata alla figlia di Hwang. La bambola canta in coreano: \"L'ibisco \u00e8 sbocciato\", in riferimento all\"'hibiscus syriacus\", il fiore nazionale della Corea del Sud.\nI dalgona usati in \"L'uomo con l'ombrello\" sono stati realizzati da un venditore ambulante della citt\u00e0 di Daehangno.\nColonna sonora.\nLa colonna sonora \u00e8 stata prodotta e diretta da Jung Jae-il, che aveva precedentemente lavorato alle musiche del film \"Parasite\". Oltre ai pezzi scritti da Jae-il, sono presenti composizioni di Park Min-ju e di un artista accreditato come 23. \nSono utilizzati anche brani di musica classica durante gli episodi che sono caratterizzanti per quanto riguarda la vita dei giocatori all'interno della competizione: il terzo movimento del concerto per tromba di Joseph Haydn viene usato per svegliare i concorrenti, mentre \"Sul bel Danubio blu\" di Johann Strauss \u00e8 utilizzato per indicare ai concorrenti l'inizio di un nuovo gioco. I momenti di transizione sono accompagnati dal Valzer dalla serenata per archi di P\u00ebtr Il'i\u010d \u010cajkovskij. \nLa \"Sinfonia n. 5\" di Ludwig van Beethoven \u00e8 usata come sottofondo nelle scene ambientate nella sala dei VIP. \nUna cover di \"Fly Me to the Moon\", arrangiata da Jung Jae-il e cantata da Joo Won Shin, \u00e8 utilizzata durante il primo gioco (\"Un, due, tre, stella\"). Secondo Jung Jae-il, Hwang Dong-hyuk voleva creare un contrasto fra le brutali uccisioni dei concorrenti e la bellezza e il romanticismo del testo e della musica della canzone, tanto che quella scena \"incarna la societ\u00e0 capitalista sempre pi\u00f9 polarizzata in cui viviamo oggi, in un modo molto compresso e cinico\".\nLa colonna sonora \u00e8 stata distribuita a partire dal 17 settembre 2021.\nPromozione.\nIl 17 settembre 2021, la serie \u00e8 stata distribuita sulla piattaforma Netflix, diventando la serie coreana pi\u00f9 vista di sempre negli Stati Uniti d'America.\nIl 22 settembre 2021, la serie \u00e8 stata lanciata nelle Filippine, diventando molto popolare sui social media. Una replica della bambola presente nel primo gioco \u00e8 stata esposta a Ortigas Road, nella capitale Manila, come parte della campagna promozionale per la serie. Il giorno successivo, Netflix Filippine ha collaborato con It's Showtime per la realizzazione di un segmento intitolato \"Squid Game: Extra Life\".\nAccoglienza.\nCritica.\nRotten Tomatoes assegna alla serie una valutazione media di 8,1 su 10, basata su 43 recensioni. Su Metacritic, la serie ha un punteggio medio ponderato di 75 su 100 basato su 10 critici, indicando \"recensioni generalmente favorevoli\".\nJoel Keller del \"New York Post\" afferma che la serie \u00e8 \u00abcreativa\u00bb. La descrive come avente \u00abuna narrativa serrata e una storia che ha il potenziale per essere tesa ed eccitante\u00bb e concluse la recensione dicendo che \u00ab[Squid Game] prende una nuova idea e la trasforma in un dramma elettrizzante; speriamo che continui a creare la tensione che abbiamo visto negli ultimi venti minuti, durante tutta la stagione\u00bb. Jonhaton Wilson, recensendo per \"Ready Steady Cut\", afferma: \u00aba parte l'essere allungato un po' troppo sottile in alcuni punti, direi che [Squid Game] merita tutti gli elogi che sta per ottenere\u00bb. Pierce Conran, del \"South China Morning Post\", assegna un punteggio di 4,5 stelle su 5 e afferma: \u00abnel complesso, questa \u00e8 ancora una schiacciata selvaggiamente divertente da parte di Netflix Corea, che (probabilmente) sar\u00e0 adottata in tutto il mondo, come lo sono stati i suoi predecessori\u00bb. Hidzir Junaini, del \"NME\", assegn\u00f2 un punteggio di 4 stelle su 5 e afferm\u00f2: \u00abintelligenza tematica a parte, \"Squid Game\" \u00e8 una serie che mette grande tensione (\"a white-knuckle watch\"), grazie al suo elemento di competizione viscerale\u00bb.\nLa serie riceve critiche per la sua somiglianza con il film giapponese \"As the Gods Will\", uscito nel 2014. In risposta alle accuse di plagio, il regista Hwang Dong-hyuk dichiara di aver iniziato a lavorare alla sceneggiatura della serie gi\u00e0 nel 2008 e che la somiglianza della serie con il film (di cui era venuto a conoscenza durante le riprese) era soltanto casuale.\nAscolti.\nLa serie ha ottenuto un enorme successo in termini di ascolti, registrando 111 milioni di visualizzazioni dopo soli 28 giorni dal suo debutto sulla piattaforma e confermandosi come il pi\u00f9 grande esordio tra le serie originali Netflix, battendo il record storico degli 82 milioni di \"Bridgerton\". A ottobre 2021 occupa il primo posto in 94 Paesi nella top 10 delle serie pi\u00f9 popolari su Netflix. Rimane in top 10 su Netflix fino a gennaio 2022."}
{"id": "9130513", "revid": "380654", "url": "https://it.wikipedia.org/wiki?curid=9130513", "title": "Bron Breakker", "text": "\u00c8 un wrestler di seconda generazione, in quanto figlio di Rick Steiner e nipote di Scott Steiner.\nBiografia.\nFrequent\u00f2 la Georgia's Kennesaw State University tra il 2015 e il 2019, laureandosi in criminologia. Nell'aprile del 2020 ha firmato un contratto con i Baltimore Ravens della NFL, ma dopo aver partecipato alla pre season fu svincolato.\nCarriera.\nDebutt\u00f2 l'8 ottobre 2020 all'evento \"WrestleJam 8\", dove sconfisse Jamie Hall e l'11 febbraio 2021 firm\u00f2 un contratto con la WWE e venne inviato al Performance Center di Orlando per affinare le sue abilit\u00e0.\nLa sua prima apparizione avvenne il 16 maggio, a \"WrestleMania Backlash\", durante il Lumberjack match tra Damian Priest e The Miz, interpretando uno degli zombie a bordo ring.\nNella puntata di \"NXT\" del 14 settembre 2021 cambi\u00f2 ring name in Bron Breakker e sconfisse LA Knight, presentandosi poi al termine della serata dinanzi all'NXT Champion Tommaso Ciampa per sfidarlo, ma il 26 ottobre, ad \"NXT Halloween Havoc\", fu sconfitto. Il 5 dicembre, a \"WarGames\", fece squadra con Carmelo Hayes, Grayson Waller e Tony D'Angelo nel WarGames match, sconfiggendo il team composto da Johnny Gargano, LA Knight, Pete Dunne e Tommaso Ciampa, schienando proprio quest'ultimo e guadagnandosi quindi un'altra opportunit\u00e0 titolata. Il 4 gennaio, nella puntata speciale \"NXT New Year's Evil\", trionf\u00f2 su Tommaso Ciampa conquistando l'NXT Championship."}
{"id": "9130517", "revid": "76963", "url": "https://it.wikipedia.org/wiki?curid=9130517", "title": "Katja Lange-M\u00fcller", "text": "Biografia.\nFiglia della politica Inge Lange, nel 1979 Katja Lange-M\u00fcller ha iniziato a studiare presso il Deutsches Literaturinstitut Leipzig a Lipsia. Nel 2000 \u00e8 diventata membro della Deutsche Akademie f\u00fcr Sprache und Dichtung e nel 2002 della Akademie der K\u00fcnste.\n\u00c8 stata vincitrice del Premio Alfred D\u00f6blin nel 1995, del Premio Roswitha nel 2002 e del Premio Letterario Kassel nel 2005.\nVita privata.\n\u00c8 stata brevemente sposata con lo scrittore Wolfgang M\u00fcller."}
{"id": "9130519", "revid": "287204", "url": "https://it.wikipedia.org/wiki?curid=9130519", "title": "Transa", "text": "Transa \u00e8 il quarto album del cantautore brasiliano Caetano Veloso, rilasciato nel 1972 dall'etichetta PolyGram. Come il disco che l'ha preceduto, \u00e8 stato registrato mentre l'artista era in esilio a Londra, bench\u00e9 sia rientrato in Brasile poco dopo averlo completato.\nAccoglienza.\nCaetano Veloso ha definito \"Transa\" come \u00abuna delle mie registrazioni preferite\u00bb, sentendolo raggiungere un livello di musicalit\u00e0 che gli album precedenti non erano stati in grado di far proprio. L'album ha riscosso un notevole successo tra il pubblico brasiliano, in parte grazie all'inclusione di una nuova versione del motivo samba \"Mora na Filosofia\", originariamente composto da Monsueto, mentre la rivista \"Rolling Stone\" l'ha indicato come il decimo tra i cento migliori album musicali brasiliani della storia. Il suo successo avrebbe condotto al fallimento del successivo e molto meno convenzionale album in studio di Veloso, intitolato \"Ara\u00e7\u00e1 Azul\".\nNell'agosto 2016, il sito web \"Pitchfork\" ha eletto \"You Don't Know Me\", con cui \"Transa\" si apre, come la 73esima miglior canzone degli anni settanta. Il giornalista Kevin Lozano, autore di tale recensione, ne ha scritto nei seguenti termini:"}
{"id": "9130523", "revid": "986213", "url": "https://it.wikipedia.org/wiki?curid=9130523", "title": "Ludovico Gruno d'Assia-Homburg", "text": "Biografia.\nPrimogenito dei figli sopravvissuti del langravio Federico III d'Assia-Homburg e di sua moglie, la principessa Elisabetta Dorotea d'Assia-Darmstadt, nacque a Bad Homburg nel 1705. Studi\u00f2 successivamente all'Universit\u00e0 di Giessen, pur non mostrando alcun interesse per le materie di studio, in particolare quelle scientifiche. Nel 1723 venne inviato dal padre in Russia su consiglio del ciambellano dello zar, Pavel Ivanovi\u010d Jagu\u017einskij, il quale gli fece ottenere il rango di colonnello (9 novembre) del reggimento della Narva e nel gennaio 1724 prest\u00f2 servizio a Revel. Dopo la morte di Pietro I, la posizione dei principi di Homburg in Russia peggior\u00f2 a causa dell'atteggiamento ostile dimostrato da Aleksandr Danilovi\u010d Men\u0161ikov nei loro confronti. Venne promosso successivamente maggiore generale a Riga e comandante del reggimento della Narva.\nCome nipote della principessa Luisa Elisabetta di Curlandia, sperava in vano di succedere a suo cugino Ferdinand Kettler come duca di Curlandia. La zarina Anna I di Russia lo fece trasferire a San Pietroburgo dove lo promosse invece tenente generale e gli affid\u00f2 il comando della guarnigione militare della capitale per distoglierlo da mire indipendentiste. Nel contempo per\u00f2 la sua influenza a corte e il suo carattere rissoso, lo port\u00f2 a scontrarsi con Aleksandr Danilovi\u010d Men\u0161ikov, con Aleksej Petrovi\u010d Bestu\u017eev-Rjumin, con Burkhard Christoph von M\u00fcnnich ed a sporgere denuncia contro Vasilij Vladimirovi\u010d Dolgorukov che venne arrestato ed esiliato.\nNel 1732, guid\u00f2 con successo una campagna militare contro i tatari della Crimea nel Caucaso. Dopo alcune operazioni in Polonia orientale nel 1734-1735 in difesa del candidato al trono patrocinato dalla Russia, Augusto di Sassonia (che gli confer\u00ec poi l'ordine dell'Aquila Bianca, la massima onorificenza polacca), combatt\u00e9 nuovamente contro i tatari e contro i turchi nella guerra che li vide contrapporsi alla Russia nel 1736-1737, ma sottoposto ora al comando del conte Burkhard Christoph von M\u00fcnnich. Presenzi\u00f2 alla firma del trattato di Resht. Venne ricompensato col grado di \"Feldzeugmeister\" e venne nominato governatore di Astrakan e delle province persiane della Russia.\nLudovico Guglielmo ebbe ottime relazioni con la zarina Elisabetta I di Russia che nel 1742 gli concesse il rango di feldmaresciallo, oltre ad una casa d'abitazione a Mosca e una in Lituania.\nMor\u00ec di malattia mentre si trovava a Berlino, precedendo di un solo anno suo padre e non potendo quindi succedergli al trono dell'Assia-Homburg. Venne sepolto nella cripta del castello di Bad Homburg.\nMatrimonio e figli.\nLudovico Guglielmo d'Assia-Homburg spos\u00f2 la principessa russa Anastasija Ivanovna Trubeckaja il 3 febbraio 1738. La moglie era figlia del generale principe Ivan Jur'evi\u010d Trubeckoj, cugino del principe Nikita Jur'evi\u010d Trubeckoj e gi\u00e0 vedova di Dimitrie Cantemir, principe di Moldavia. La coppia non ebbe figli."}
{"id": "9130525", "revid": "1656773", "url": "https://it.wikipedia.org/wiki?curid=9130525", "title": "Giannantonio Orsini", "text": "Biografia.\nEra figlio di Alessandro Orsini (?-1604), conte di Pitigliano, e di Virginia Orsini, figlia di Arrigo di Monterotondo.\nPrima della morte del padre, suo fratello Bertoldo (1574-?) si era prestato a scacciare il genitore dalla contea con l'appoggio degli spagnoli, divenuti nemici dei Medici. Riconsigliatosi con gli spagnoli, nel 1604 Giannantonio fu costretto a vendere la contea di Pitigliano al granduca di Toscana Ferdinando I de' Medici in cambio di numerosi edifici di pregio in Toscana e il marchesato di Monte San Savino, del quale divenne primo marchese, titolo trasmissibile ai primogeniti. Nel 1608 giunse la nomina imperiale.\nMor\u00ec a Firenze nel 1613.\nDiscendenza.\nGiannantonio spos\u00f2 nel 1592 Nannina del Nero, senza discendenza."}
{"id": "9130526", "revid": "144796", "url": "https://it.wikipedia.org/wiki?curid=9130526", "title": "Ludovico Guglielmo d'Assia-Homburg", "text": ""}
{"id": "9130531", "revid": "478133", "url": "https://it.wikipedia.org/wiki?curid=9130531", "title": "Adua Del Vesco", "text": ""}
{"id": "9130533", "revid": "124946498", "url": "https://it.wikipedia.org/wiki?curid=9130533", "title": "Astrid e Rapha\u00eblle", "text": "Astrid e Rapha\u00eblle (\"Astrid et Rapha\u00eblle\") \u00e8 una serie televisiva franco-belga di genere poliziesco ideata da Alexander de Seguins e Laurent Burtin, prodotta da JLA Productions, France T\u00e9l\u00e9visions e BE-Films e trasmessa dal 2019 dall'emittente France 2. Protagoniste della serie sono Sara Mortensen e Lola Dewaere.\nLa serie si compone di 2 stagioni, composte da 16 episodi e un episodio pilota. Una terza \u00e8 in produzione. In Francia, l'episodio pilota, intitolato \"Hantise\" \u00e8 andato in onda il 12 aprile 2019; in Italia la serie \u00e8 trasmessa dall'emittente Giallo e il primo episodio \u00e8 andato in onda in prima visione il 25 ottobre 2020. Inoltre, la serie viene trasmessa anche nella Svizzera italiana dal 28 dicembre 2021 su RSI LA1.\nTrama.\nRapha\u00eblle Coste, commissario di polizia di un distretto di Parigi, dopo aver conosciuto Astrid Nielsen, una criminologa trentenne con la sindrome di Asperger e che lavora come bibliotecaria presso l'archivio criminale, viste le capacit\u00e0 deduttive e mnemoniche di quest'ultima, decide di avvalersene per risolvere intricati casi di omicidio.\nAscolti.\nFrancia.\nIn Francia, la prima stagione della serie ha registrato una media di 4,2 milioni di telespettatori, con una punta massima di 5,2 milioni di telespettatori registrata nel settimo episodio."}
{"id": "9130534", "revid": "380654", "url": "https://it.wikipedia.org/wiki?curid=9130534", "title": "Von Wagner", "text": "\u00c8 il figlio di Wayne Bloom, ex wrestler della World Championship Wrestling durante gli anni novanta.\nBiografia.\nTra il 2012 e il 2016 Cal Bloom ha giocato a football americano nella squadra collegiale della University of Central Florida di Orlando (Florida).\nCarriera.\nNel 2019 Cal Bloom firm\u00f2 un contratto di sviluppo con la WWE e venne inviato al Performance Center di Orlando (Florida) per ricevere ulteriore allenamento. Dopo aver lottato in diversi \"live-event\" di \"NXT\", debutt\u00f2 in televisione durante la puntata di \"SmackDown\" del 10 aprile 2020 venendo sconfitto facilmente da Sheamus in qualit\u00e0 di \"jobber\"; due settimane pi\u00f9 tardi perse anche un match contro R-Truth a \"Main Event\".\nNella puntata di \"NXT 2.0\" del 14 settembre 2021, con il ring name Von Wagner, prese parte ad un Fatal 4-Way match per il vacante NXT Championship che comprendeva anche LA Knight, Pete Dunne e Tommaso Ciampa, ma l'incontro venne vinto da quest'ultimo. Nelle settimane successive aiut\u00f2 Kyle O'Reilly a difendersi dai continui attacchi di Pete Dunne e Ridge Holland, vincendo anche un Tag Team match contro di loro il 12 ottobre. Nella puntata di \"NXT 2.0\" del 30 novembre Wagner e O'Reilly sconfissero Joaquin Wilde e Raul Mendoza diventando gli sfidanti all'NXT Tag Team Championship a \"NXT WarGames\", ma vennero tuttavia sconfitti da Fabian Aichner e Marcel Barthel, fallendo nel tentativo di conquistare i titoli; a match finito, Wagner effettu\u00f2 un turn heel cercando di attaccare O'Reilly ma quest'ultimo riusc\u00ec a lasciare il ring incolume."}
{"id": "9130536", "revid": "736476", "url": "https://it.wikipedia.org/wiki?curid=9130536", "title": "Astrid e Raphaelle", "text": ""}
{"id": "9130538", "revid": "736476", "url": "https://it.wikipedia.org/wiki?curid=9130538", "title": "Astrid et Rapha\u00eblle", "text": ""}
{"id": "9130539", "revid": "123191536", "url": "https://it.wikipedia.org/wiki?curid=9130539", "title": "Hakob Tonoyani anvan Sowpergavat' 2021", "text": "La Hakob Tonoyan Super Cup 2021 \u00e8 stata la 24\u00aa edizione della supercoppa armena di calcio.\nL'incontro, che si \u00e8 disputato il 24 settembre 2021, ha visto affrontarsi l', campione d'Armenia, e l', vincitore della Coppa d'Armenia 2020-2021. \nL' ha vinto il trofeo per la terza volta nella sua storia battendo l' per 1-0."}
{"id": "9130541", "revid": "300067", "url": "https://it.wikipedia.org/wiki?curid=9130541", "title": "Charles Bronchard", "text": ""}
{"id": "9130550", "revid": "736476", "url": "https://it.wikipedia.org/wiki?curid=9130550", "title": "Smecka", "text": ""}
{"id": "9130553", "revid": "59785", "url": "https://it.wikipedia.org/wiki?curid=9130553", "title": "Do\u011fan Kuban", "text": "Architetto di formazione, si \u00e8 contraddistinto per una poliedrica attivit\u00e0 nel campo degli studi ottomani e bizantini e nel restauro dei monumenti.\nBiografia.\nKuban nacque a Parigi, dove suo padre studiava all'Accademia Militare Francese, da una famiglia turca.\nRicevette la sua laurea in architettura dall'Universit\u00e0 tecnica di Istanbul (ITU). Poco dopo ha iniziato la sua carriera accademica. Negli anni '60 e '70 \u00e8 stato ricercatore presso la Dumbarton Oaks Research Library con una borsa di studio della Harvard University. Divenne professore nel 1965. Tra gli altri suoi lavori, ha collaborato con il professor Cecil L. Striker, dell'Universit\u00e0 della Pennsylvania, nel suo restauro scientifico della Moschea Kalenderhane a Istanbul.\nLa storia urbana di Istanbul redatta da Kuban - una delle pi\u00f9 complete storie diacroniche della citt\u00e0 - \u00e8 disponibile in inglese come \"Istanbul: An Urban History. Byzantion, Constantinopolis, Istanbul\" (Istanbul, 1996). \n\u00c8 morto il 22 settembre 2021 all'et\u00e0 di 95 anni."}
{"id": "9130562", "revid": "2166030", "url": "https://it.wikipedia.org/wiki?curid=9130562", "title": "Sangiaccato di Negroponte", "text": "Il sangiaccato di Negroponte o sangiaccato di Egribos () era una provincia ottomana \"(sangiaccato/sanjak\") di secondo livello che comprendeva la Grecia continentale orientale. Il suo nome deriva dalla sua capitale, Negroponte o E\u011friboz/A\u011friboz, la forma turca di Euripos, altro nome di Caldide (Chalkis in greco). Nelle fonti inglesi il sangiaccato \u00e8 generalmente conosciuto come Negroponte, il nome italiano di origine veneziana di Chalkis e dell'isola di Eubea.\nStoria.\nIl sangiaccato venne creato nel 1471, dopo la conquista ottomana della colonia veneziana di Negroponte (1470). Negroponte fu unita ai territori conquistati dal Ducato di Atene che era stato fino ad allora amministrato dal \"sanjak-bey\" di Trikala, per formare la nuova provincia, che comprendeva tutta la Grecia continentale orientale.\nDivisioni amministrative.\nSecondo il geografo del XVII secolo Hajji Khalifa, il sangiaccato era diviso in dieci distretti (\"kaza\"): Negroponte stessa, che comprendeva l'Eubea centrale; Kizil Hissar (Karystos, nell'Eubea meridionale); Oderbos (Oreoi, nell'Eubea settentrionale); Izdin/Zeitun (Zitouni, l'odierna Lamia); Modunish (Mendenitsa); Talanda (Atalanti; Atina (Atene con la maggior parte dell'Attica); Egina (o Agina); Istifa (Tebe); Esedabad (Elatea/Tourkochori); Mestube; Rubus (Oropos); Kefsa (Kifisi\u00e0); Megara. Le fonti dell'inizio del XIX secolo ne riportano solo nove: Negroponte, Talanda, Livadya (Livadeia), Kizil Hissar, Salna (Salona, Amfissa), Izdin, Istifa, Atene ed Esedabad. Tuttavia, la stessa citt\u00e0 di Atene era una propriet\u00e0 personale del \"kizlar agha\", il potente capo eunuco nero dell'Harem imperiale, e amministrata in suo nome da un voivoda.\nCome tutte le altre province della Grecia meridionale, dal 1533 il sangiaccato fu subordinato all'Eyalet dell'Arcipelago, sotto il capo ammiraglio della marina ottomana, il Capitan pasci\u00e0.\nGuerra d'indipendenza greca.\nLa maggior parte dei sangiaccati si ribell\u00f2 durante il primo periodo della guerra d'indipendenza greca, e i ribelli greci stabilirono un'amministrazione regionale temporanea conosciuta come Areopago della Grecia continentale orientale. Il controllo della regione pass\u00f2 tra greci e turchi durante la guerra, ma Tebe rimase in mani ottomane e l'Eubea fu tenuta dall'abile Omer Pasha di Kizil Hissar. Le ultime roccaforti ottomane furono cedute al controllo greco solo nel 1832-1833, dopo il riconoscimento dell'indipendenza greca da parte del governo ottomano."}
{"id": "9130577", "revid": "287204", "url": "https://it.wikipedia.org/wiki?curid=9130577", "title": "Tefifon", "text": "Il Tefifon \u00e8 un formato di riproduzione audio, sviluppato e prodotto in Germania, che utilizza cartucce caricate con una bobina di nastro di plastica a ciclo continuo con scanalature in rilievo sul nastro, come un disco fonografico.\n\u00c8 a prima vista simile alle successive cartucce di nastro audio magnetico a 4 e 8 tracce, ma tecnicamente \u00e8 pi\u00f9 simile ad un cilindro fonografico che alle successiva tecnologie a memoria magnetica.\nLe scanalature sono incise in modo elicoidale per tutta la larghezza del nastro e i solchi vengono letti con uno stilo e amplificati da un pick-up situato nel meccanismo di trasporto del nastro. Una cartuccia Tefifon, nota come \"Tefi\", pu\u00f2 contenere fino a quattro ore di musica; pertanto, la maggior parte delle pubblicazioni in questo formato sono generalmente raccolte di successi popolari o musica dance, opere e operette. I lettori Tefifon non erano venduti da rivenditori televisivi e radiofonici in Germania, ma piuttosto venduti direttamente da punti vendita speciali affiliati a Tefi (il produttore del formato).\nStoria.\nAnni '30.\nIl formato Tefifon \u00e8 stato sviluppato dall'imprenditore tedesco Karl Daniel e dalla sua azienda \"Tefi\" nel 1936. Alcuni anni prima, i dispositivi che utilizzavano nastro scanalato fonografico come il Tefifon erano prodotti da Tefi per scopi speciali, come i militari, e erano progettati per la registrazione vocale. Prima dell'introduzione del Tefifon, Tefi aveva introdotto un dispositivo in grado di registrare e riprodurre con il nome \"Tefiphon\" (notare l'ortografia alternativa) e un altro dispositivo in grado di riprodurre solo con il nome \"Teficord\". Entrambi usano nastro aperto, a differenza del nastro caricato a cartuccia del Tefifon.\nAnni '40.\nI primi lettori e cartucce Tefifon per uso domestico furono disponibili sul mercato tedesco verso la fine degli anni '40, ma non potevano competere con il popolare formato di disco fonografico gi\u00e0 disponibile all'epoca. Uno dei motivi era che artisti famosi erano affidati esclusivamente per contratto alle principali case discografiche, la maggior parte delle quali non aveva alcun interesse a offrire gli album dei propri artisti su nastri Tefifon. Di conseguenza, la maggior parte delle pubblicazioni di Tefifon erano di band e artisti relativamente sconosciuti. Inoltre, il Tefifon ha visto la concorrenza di fonografi dotati di cambiadischi, alcuni dei quali potevano consentire fino a tre ore di musica senza interruzioni.\nAnni '50.\nIl Tefifon \u00e8 stato offerto negli anni '50 come dispositivo autonomo, ma anche in combinazione con vari tipi di radio, compresi i modelli portatili e domestici. I telai delle radio venivano spesso acquistati gi\u00e0 pronti da terzi, con l'aggiunta di un trasporto di riproduzione Tefifon come prodotto finito. La qualit\u00e0 del suono dei nastri Tefifon \u00e8 superiore ai dischi a 78 giri in gommalacca, ma \u00e8 comunque inferiore a quella dei dischi LP a 33 giri in vinile. Inoltre, la sollecitazione meccanica sullo stilo e sul nastro \u00e8 piuttosto forte che quindi si consuma in tempi relativamente brevi.\nAnni '60.\nL'ultima innovazione del formato Tefifon risale al 1961, con l'introduzione del suono stereo, ma non ebbe successo commerciale. La produzione di Tefifon nel suo stabilimento principale di Porz am Rhein \u00e8 stata interrotta nel 1965. Successivamente, i diritti sul nome sono stati acquisiti dalla societ\u00e0 di vendita per corrispondenza Neckermann, che ha rilevato anche la vendita dei prodotti Tefifon esistenti. Anche se il Tefifon era poco conosciuto al di fuori della Germania, fu importato e venduto negli Stati Uniti per un brevissimo periodo dalla divisione Westrex di Western Electric dal 1963 al 1964 con il nome \"Westrex\".\nDettagli tecnici.\nCartucce.\nLe cartucce di Tefifon sono state realizzate in 3 dimensioni:\nLa cartuccia pi\u00f9 grande aveva anche molte differenze rispetto alle unit\u00e0 pi\u00f9 piccole. Presentava una molla per facilitare la rimozione del nastro per la riproduzione e una copertura di plastica sul nastro per proteggerlo. Le cartucce hanno anche una custodia protettiva in cartone.\nRiproduzione.\nUna cartuccia di Tefifon viene inserita nella macchina, con il nastro del lettore attorno alla manopola girevole. La macchina viene quindi avviata e il nastro viene letto con uno stilo, che si muove attraverso i solchi, in un modo simile a un disco. Tuttavia, il nastro viene conservato in una cartuccia, come i successivi sistemi a nastro magnetico. Sebbene non fosse possibile spostarsi su una traccia specifica, lo stilo poteva essere spostato liberamente in diverse posizioni sul nastro."}
{"id": "9130578", "revid": "1993636", "url": "https://it.wikipedia.org/wiki?curid=9130578", "title": "Sangiaccato di E\u011friboz", "text": ""}
{"id": "9130579", "revid": "1566286", "url": "https://it.wikipedia.org/wiki?curid=9130579", "title": "Michele Sordillo", "text": "Biografia.\nNel 1991 esordisce con il film \"La cattedra\". Nel 1994 scrive e dirige il lungometraggio \"Da qualche parte in citt\u00e0\". Nel 1996 dirige il film \"Acquario\". Nel 2000 scrive e dirige il film \"La vita altrui\" per cui riceve una nomination al Crystal Globe del Karlovy Vary International Film Festival."}
{"id": "9130581", "revid": "1363832", "url": "https://it.wikipedia.org/wiki?curid=9130581", "title": "Anna Golubkina", "text": "A lei \u00e8 intitolato l'omonimo cratere su Venere.\nBiografia.\nNacque in una famiglia di umili origini. Suo nonno Policarp Sidorovi\u010d Golubkin era un servo che aveva acquisito la libert\u00e0, mentre suo padre era un contadino che mor\u00ec prematuramente. Pur non avendo frequentato alcuna scuola fino all'et\u00e0 di 25 anni, studi\u00f2 da autodidatta presso la biblioteca di un mercante locale. Il suo interesse per la scultura e la pittura la spinsero a recarsi a Mosca inizialmente per imparare a dipingere i piatti di porcellana.\nNel 1889 fu ammessa ai corsi di arte di Otto Gunst, e l'anno successivo si iscrisse alla Scuola di pittura, scultura e architettura di Mosca, dove studi\u00f2 dal 1890 al 1894 sotto la guida di Sergej Ivanov.\nDal 1894 al 1895 studi\u00f2 all'Accademia russa di belle arti di San Pietroburgo nello studio del noto scultore Vladimir Aleksandrovi\u010d Beklemi\u0161ev. Dal 1895 al 1897 studi\u00f2 invece all'Acad\u00e9mie Colarossi di Parigi, per poi tornare brevemente in Russia. In seguito divenne assistente di Auguste Rodin sostituendo Camille Claudel.\nNel 1901 torn\u00f2 a Mosca. Il suo bassorilievo \"L'onda\" installato sulla facciata del Teatro d'arte di Mosca sanc\u00ec la sua maturit\u00e0 artistica. Partecip\u00f2 alla rivoluzione russa del 1905, fu arrestata e condannata a un anno di carcere per aver distribuito volantini e fu liberata per le sue pessime condizioni di salute. Produsse inoltre una serie di ritratti scultorei, tra cui quelli di Andrej Belyj, Aleksej Michajlovi\u010d Remizov, Lev Tolstoj e Karl Marx. Partecip\u00f2 con entusiasmo alla rivoluzione d'ottobre del 1917, e in seguito accett\u00f2 di insegnare al Vchutemas.\nMor\u00ec malata nel 1927. Il suo studio a Mosca fu ereditato da sua nipote, la quale contribu\u00ec a renderlo un museo."}
{"id": "9130584", "revid": "986213", "url": "https://it.wikipedia.org/wiki?curid=9130584", "title": "Rapha\u00ebl Fran\u00e7ois Minassian", "text": ""}
{"id": "9130585", "revid": "73843", "url": "https://it.wikipedia.org/wiki?curid=9130585", "title": "Coppa del Mondo di biathlon 2022", "text": "La Coppa del Mondo di biathlon 2022 \u00e8 la quarantacinquesima edizione della manifestazione organizzata dall'Unione Internazionale Biathlon; \u00e8 iniziata il 27 novembre 2021 a \u00d6stersund, in Svezia, e concluder\u00e0 il 20 marzo 2022 a Oslo Holmenkollen, in Norvegia. Nel corso della stagione si svolgeranno a Pechino i XXIV Giochi olimpici invernali, non validi ai fini della Coppa del Mondo: per questo il calendario ha contemplato un'interruzione nel mese di febbraio.\nSia in campo maschile sia in campo femminile sono in programma 27 gare (22 individuali, 5 a squadre), in 9 diverse localit\u00e0. Le staffette miste sono quattro, disputate in due diverse localit\u00e0.\nIn campo maschile il norvegese Johannes Thingnes B\u00f8 \u00e8 il detentore uscente della Coppa generale, mentre in campo femminile la detentrice \u00e8 la norvegese Tiril Eckhoff.\nUomini.\nRisultati.\nLegenda:\nIN = individuale (20\u00a0km)\nSP = sprint (10\u00a0km)\nPU = inseguimento (12,5\u00a0km)\nMS = partenza in linea (15\u00a0km)\nRL = staffetta (4x7,5\u00a0km)\nDonne.\nRisultati.\nLegenda:\nIN = individuale (15\u00a0km)\nSP = sprint (7,5\u00a0km)\nPU = inseguimento (10\u00a0km)\nMS = partenza in linea (12,5\u00a0km)\nRL = staffetta (4x6\u00a0km)\nMisto.\nRisultati.\nLegenda:\nMX = staffetta mista 2x6\u00a0km + 2x7,5\u00a0km\nSMX = staffetta mista individuale\nRisultati.\nPrima vittoria in Coppa del Mondo.\nUomini\nDonne\nPrimo podio in Coppa del Mondo.\nUomini\nDonne\nVittorie in questa stagione \"(vittorie totali)\".\nUomini\nDonne\n\"Le statistiche si riferiscono solo alle gare individuali\"\nRitiri.\n\"I seguenti atleti si sono ritirati durante la stagione 2021-2022\"\nUomini \nDonne"}
{"id": "9130587", "revid": "599013", "url": "https://it.wikipedia.org/wiki?curid=9130587", "title": "Errol Rausse", "text": "Carriera.\nVenne selezionato dai Washington Capitals al draft del 1979: rimase per quattro stagioni nell'orbita dei Capitals. Nella sua prima stagione da professionista, inizi\u00f2 da titolare in NHL, ma con il cambio di guida tecnica da Danny Belisle a Gary Green, Rausse venne girato in American Hockey League al \"farm team\" degli Heshey Bears; verr\u00e0 utilizzato dai Capitals saltuariamente anche nel corso delle due stagioni successive, raccogliendo un totale di 31 presenze in NHL. Coi Bears ha vinto la Calder Cup nel 1980.\nA partire dalla stagione 1983-1984 si \u00e8 trasferito nel campionato italiano di hockey su ghiaccio, disputandovi undici stagioni: la prima con il Cortina, le successive con la maglia dell'Alleghe, con cui vinse l'Alpenliga 1992-1993.\nHa vestito anche la maglia del ai mondiali di categoria del 1979."}
{"id": "9130589", "revid": "775372", "url": "https://it.wikipedia.org/wiki?curid=9130589", "title": "Saratamata", "text": "Saratamata \u00e8 un centro abitato di Vanuatu situato nella provincia di Penama, della quale \u00e8 il capoluogo."}
{"id": "9130594", "revid": "2730", "url": "https://it.wikipedia.org/wiki?curid=9130594", "title": "Presidenza di Warren G. Harding", "text": "La Presidenza di Warren Gamaliel Harding ebbe inizio il 4 marzo del 1921 con la cerimonia d'inaugurazione e relativo insediamento del presidente degli Stati Uniti d'America, per terminare il 2 agosto del 1923, con la morte di Harding. Assunse il potere a seguito delle elezioni presidenziali negli Stati Uniti d'America del 1920, che il 20 gennaio del 1921 divenne il 29\u00ba Presidente degli Stati Uniti d'America.\nInaugurazione.\nL'inaugurazione di Warren Gamaliel Harding come ventinovesimo presidente degli Stati Uniti si tenne venerd\u00ec 4 marzo 1921 presso il portico orientale del Campidoglio degli Stati Uniti a Washington. Questa fu la 34\u00b0 inaugurazione e segn\u00f2 l'inizio dell'unico mandato di Harding come presidente e dell'unico mandato di Calvin Coolidge come Vicepresidente degli Stati Uniti d'America. Harding mor\u00ec due anni e 151 giorni dopo l'inizio di questo mandato, e Coolidge successe alla presidenza.\nIl giudice supremo Edward D. White amministr\u00f2 il giuramento presidenziale. Harding mise la mano sulla Bibbia inaugurale di Washington mentre recitava il giuramento.\nCoolidge prest\u00f2 giuramento come vicepresidente nella Camera del Senato e nel portico est del Campidoglio, rispettivamente, che secondo lui rovinarono \"ogni parvenza di unit\u00e0 e continuit\u00e0\". Il critico H.L. Mencken descrisse il discorso inaugurale di Harding, scrivendo: \"\u00c8 \u00e8 rumble e bumble. \u00c8 flap e doodle. \u00c8 pi\u00f9 calvo e precipitato. Ma divento lirico\".\nFu la prima inaugurazione in cui venne usata un'automobile per portare il presidente eletto ed il presidente uscente (Woodrow Wilson) da e verso il Campidoglio. Wilson, ancora menomato dall'ictus del 1919, non partecip\u00f2 alla cerimonia stessa.\nMandato presidenziale.\nIl Partito Repubblicano scelse Harding come candidato di compromesso interno per le elezioni a Presidente degli Stati Uniti affiancandogli come vicepresidente Calvin Coolidge, gi\u00e0 governatore del Massachusetts.\nHarding godeva dell'appoggio di Harry Micajah Daugherty, uomo d'affari dell'Ohio, che rappresentava gli interessi del petrolio e che curava la campagna elettorale. Alle elezioni, tenutesi il 2 novembre del 1920, il candidato repubblicano riusc\u00ec a sconfiggere l'avversario del Partito Democratico, James M. Cox, ottenendo circa sette milioni di voti popolari e 404 voti dei Grandi Elettori contro i 127 di Cox.\nEletto alla massima carica il 4 marzo del 1921, nella formazione del gabinetto dimostr\u00f2 zelo e, venendo incontro alle esigenze dei \"grandi elettori\" affid\u00f2 posti di responsabilit\u00e0 a diversi esponenti dell'Ohio: quello di segretario al Commercio fu attribuito a Herbert Hoover e quello di segretario al Tesoro ad Andrew Mellon, fondatore della Mellon National Bank e magnate dell'alluminio.\nUna delle prime questioni da affrontare era la politica estera, in quanto il Senato degli Stati Uniti non aveva ratificato il trattato di Versailles; quindi il presidente Harding fece approvare un trattato di pace separato con la Germania il 25 agosto 1921, uguale a quello stipulato a Versailles, meno l'articolo riguardante la Societ\u00e0 delle Nazioni. \nInoltre, d'accordo con il Senato, convoc\u00f2 a Washington una conferenza per il disarmo navale alla quale parteciparono Giappone, Italia, Francia ed Inghilterra: la conferenza, che nelle intenzioni presidenziali doveva essere il primo passo verso un pi\u00f9 ampio accordo internazionale, si riun\u00ec il 12 novembre 1921 e port\u00f2 alla stipula di un accordo che riguardava la riduzione drastica delle navi da battaglia e delle portaerei, ma non delle altre tipologie di bastimenti bellici.\nVerso la fine del 1921 fin\u00ec la pesante recessione, durata 18 mesi, dal gennaio del 1920 al luglio del 1921, iniziata negli ultimi tempi dell'amministrazione Wilson e dovuta principalmente alle conseguenze del conflitto; inizi\u00f2 cos\u00ec una certa ripresa economica. La popolarit\u00e0 di Harding fece un ulteriore salto quando si arriv\u00f2 alla riduzione dell'orario di lavoro degli operai, mentre nello stesso anno fu firmata la \"Emergency Quota Act\", una legge sull'immigrazione che di fatto discriminava gli arrivi nel Paese su base razziale: infatti veniva messo un tetto alle entrate a seconda del paese di provenienza; la suddivisione delle quote, fatta in base all'immigrazione dell'anno 1890, sottostimava volutamente l'immigrazione proveniente dall'Europa meridionale.\nHarding ebbe diverse relazioni adulterine, una delle quali con Nan Britton, figlia d'un suo vecchio amico, che partor\u00ec una bambina, Elizabeth Ann, che il presidente sostenne finanziariamente sino alla sua morte. Di fronte al rifiuto dei familiari di Harding di prolungare qualsiasi tipo di aiuto, Nan Britton decise quindi di rivelare l'accaduto in un libro, intitolato \"The President's Daughter\", e di dichiarare alla stampa che il padre era proprio Harding. \nUn altro colpo all'immagine di Harding fu il coinvolgimento della \"cricca dell'Ohio\", come fu definito il seguito del presidente, in diversi affari loschi e poco chiari, come vendite di terre demaniali, frodi allo Stato, corruzione di funzionari pubblici e concussioni; lo scandalo pi\u00f9 grave, passato alla storia come scandalo Teapot Dome, coinvolse il Segretario degli Interni Albert B. Fall e il Segretario alla Marina Edwin Denby, che si trovarono al centro d'un affare che vedeva la vendita d'un immenso giacimento petrolifero demaniale ad alcune compagnie private in cambio di tangenti.\nLa posizione di Harding inizi\u00f2 a farsi vacillante, e per recuperare credibilit\u00e0 il presidente, che si dichiar\u00f2 sempre estraneo ai fatti, intraprese un lungo viaggio attraverso il paese, parlando direttamente ai propri elettori. Si scopr\u00ec in seguito che il presidente non era direttamente coinvolto nelle operazioni illecite di molti suoi amici. Alcuni di loro, come Fall e il petroliere Sinclair, finirono in prigione. Tuttavia venne alla luce che Harding aveva continuato a speculare alla Casa Bianca, e che quando mor\u00ec doveva 180.000 dollari al suo agente di cambio. \nDurante l'estate del 1923, si rec\u00f2 anche in Alaska per inaugurare il \"Mears Memorial Bridge\" della \"Alaska Railroad\" appena completata. Tuttavia, al suo ritorno, mentre si trovava a San Francisco, Harding contrasse dapprima una polmonite, morendo il 2 agosto 1923, probabilmente d'infarto o d'apoplessia; aveva solo cinquantasette anni e mancavano tre mesi per il compimento dei cinquantotto; il suo mandato si concluse a due anni e cinque mesi. Gli successe il vice presidente Calvin Coolidge, mentre la salma di Harding fu sepolta presso l'Harding Memorial Park di Marion, Ohio."}
{"id": "9130600", "revid": "15756", "url": "https://it.wikipedia.org/wiki?curid=9130600", "title": "Oud-Heverlee Leuven (femminile)", "text": "LOud-Heverlee Leuven, meglio noto come OH Leuven od OHL e in lingua italiana come OH Lovanio, \u00e8 una squadra di calcio femminile belga, sezione dell'omonimo club con sede nella citt\u00e0 di Lovanio. Milita nella Super League, la massima serie del campionato belga, e i suoi migliori risultati sono il 4\u00ba posto in Eerste klasse 2004-2005 e aver raggiunto le semifinali di Coppa del Belgio 2017-2018.\nStoria.\nA met\u00e0 degli anni ottanta, alcune giovani hanno iniziato ad allenarsi con le squadre giovanili dello Zwarte Devils Oud-Heverlee, suscitando curiosit\u00e0 e invogliando altre ragazze a seguirle, tanto che gi\u00e0 nel 1986 ce n'erano un numero sufficiente per competere con una squadra separata, interamente femminile, in una competizione giovanile. Nel 1990 il club ha deciso di istituire una prima squadra femminile iscrivendola nella serie provinciale, formazione che \u00e8 arrivata terza nelle sue prime due stagioni. Nel 1992 la rosa \u00e8 stata rafforzata da un numero di giovanili che \u00e8 cresciuto negli anni, che ha portato al titolo provinciale e alla promozione in serie nazionale nel 1993.\nNella sua prima stagione in Tweede klasse, l'Oud-Heverlee termin\u00f2 il campionato al terzo posto, per poi vincere la Tweede klasse quella successiva e di conseguenza accedere alla Eerste klasse. Nelle prime tre stagioni la squadra disputa un campionato di bassa classifica, riuscendo comunque a conquistare sempre la salvezza, ma successivamente l'Oud-Heverlee riesce ad ottenere risultati migliori stagione dopo stagione.\nNel 2002 c'\u00e8 stata una grande fusione nel calcio di Lovanio, tra i due vecchi club di Lovanio, lo Stade Leuven (stamnummer 18), il Daring Club Leuven (stamnummer 223) e lo Zwarte Duivels Oud-Heverlee. Dopo la fusione la denominazione del nuovo club mut\u00f2 in Oud-Heverlee Leuven, che continu\u00f2 con il numero di metricola Zwarte Duivels (6142). Anche la sezione femminile dell'Oud-Heverlee venne inclusa nella fusione, disputando le successive stagioni con la denominazione del nuovo club.\nDopo diciassette anni in Eerste klasse (pur senza vincere alcun premio), nel 2012 l'Oud-Heverlee Leuven \u00e8 stata una delle fondatrici della BeNe League la nuova lega femminile extranazionale belga-olandese. Anche nel nuovo campionato la squadra non \u00e8 riuscita a staccarsi dalle posizioni di fondo classifica, terminando le tre stagioni con due tredicesimi e un decimo posto. Dopo aver sciolto la BeNe League nel 2015, l'OHL ha iniziato nella nuova massima divisione, la Super League, mantenendo per\u00f2 prestazioni inferiori alle avversarie e terminando il campionato all'8\u00ba e ultimo posto con una sola vittoria.\nLa squadra B ha avuto pi\u00f9 successo: \u00e8 stata promossa nel 2007 in Derde klasse (Terza divisione), nel 2010 in Tweede klasse (Seconda divisione), arrivando nel 2012, grazie alla riforma della competizione seguita alla costituzione della Lega BeNe, alla Eerste klasse, il campionato nazionale di primo livello. Nel 2016, tuttavia, si \u00e8 classificata all'ultimo posto, retrocedendo di conseguenza nella (riformata) Tweede klasse.\nOrganico.\nRosa 2021-2022.\nRosa, ruoli e numeri di maglia estratti dal sito ufficiale e sito \"scoooresuperleague.be\", aggiornati al 23 settembre 2021."}
{"id": "9130601", "revid": "83531", "url": "https://it.wikipedia.org/wiki?curid=9130601", "title": "Francesco Zambrella", "text": " di Taekwondo.\nBiografia.\nNato nel 1984 ad Anzio, inizia a praticare Taekwondo all'et\u00e0 di sette anni. Ha una Laurea in Scienze Motorie e sportive conseguita presso l'Universit\u00e0 degli Studi di Roma \"Foro Italico\".\nCarriera.\nZambrella esordisce nel 2016 come preparatore atletico della nazionale juniores di taekwondo, che partecipa, in quell'anno, ai Campionati mondiali in Canada. \nNel 2018 fonda una societ\u00e0 di personal training e inizia a curare la preparazione atletica della nazionale seniores guidata dal direttore tecnico Claudio Nolano. Nello stesso anno, i giovani Gabriele Caulo e Assunta Cennamo conquistano due medaglie di bronzo nella terza edizione dei Giochi olimpici giovanili estivi, disputati a Buenos Aires. \nNel 2019 arrivano le prime due medaglie d\u2019oro, rispettivamente per Vito Dell\u2019Aquila, ai Campionati europei di Bari, e per Simone Alessio, ai Campionati mondiali disputati alla Manchester Arena.\nAi giochi estivi di Tokyo 2020, Vito Dell\u2019Aquila conquista una storica medaglia d\u2019oro per l\u2019Italia, ottenuta nel corso della giornata d\u2019apertura.\nNel 2021, Roberto Botta e Simone Crescenzi centrano due medaglie di bronzo agli Europei di Sofia."}
{"id": "9130602", "revid": "1318658", "url": "https://it.wikipedia.org/wiki?curid=9130602", "title": "Alpe Bettelmatt", "text": "L'Alpe Bettelmatt (\"Bettelmatt Alm\" in tedesco), \u00e8 un alpeggio situato in Italia, in Piemonte, all'interno del territorio del comune di Formazza.\nGeografia.\n\u00c8 l'ultimo grande alpe della val Formazza, salendo verso il Passo del Gries, al confine tra la Val d'Ossola e lo svizzero Vallese, lungo la via che per secoli ha unito l'Ossola e l'Oberland Bernese. \nStoria.\nDi propriet\u00e0 dei signori de Rodis, che concessero in affitto le terre di quell'area alla popolazione dei walser proveniente dal vallese nel XIII secolo, a fine del 1200 pass\u00f2 per eredit\u00e0 a un ramo della famiglia trapiantato nel vallese a Guido III discendente di Guido I che aveva fondato la chiesetta di San Michele Formazza e che nel 1210 aveva ottenuto da Ottone IV di Brunswick l'investitura feudale dell'attuale territorio della Formazza. Negli anni la famiglia de Rodis svilupp\u00f2 un grande interesse per i commerci attraverso i passi alpini, ragione per cui i pascoli di Bettelmatt non vennero ceduti ai Walser che vevano iniziato a colonizzare la zona dell'alta Formazza, ma rimasero di propriet\u00e0 della famiglia de Rodis.\nAlla fine del quattrocento, i diritti feudali dei de Rodis erano diventati solo una formalit\u00e0 e dopo vari tentativi di reggersi come terra indipendente, la Formazza pass\u00f2 sotto la signoria degli Sforza. Una pergamena del 1484 ci racconta che il territorio dove si trova l'Alpe Bettelmatt apparteneva allo Stato Vallese. \nL'Alpe Bettelmatt rest\u00f2 di propriet\u00e0 di famiglie dello svizzero Vallese fino agli inizi del 1800. \nIl 10 novembre del 1821, a Briga, il notaio Valentino Fest stipula la vendita dell'Alpe Bettelmatt ad Alessandro Anderlini di Formazza, sancendo senza saperlo, la cessione di un pezzo di Svizzera all'Italia. Oggi, l'Alpe Bettelmatt \u00e8 ancora di propriet\u00e0 dei discentendi di Alessandro Anderlini e Modesta Maria Valci di Formazza.\nCultura.\nL'alpeggio \u00e8 pascolo estivo per la produzione del formaggio Bettelmatt."}
{"id": "9130622", "revid": "300067", "url": "https://it.wikipedia.org/wiki?curid=9130622", "title": "Raphael Desroses", "text": ""}
{"id": "9130624", "revid": "300067", "url": "https://it.wikipedia.org/wiki?curid=9130624", "title": "Joanic Gruttner Bacoul", "text": ""}
{"id": "9130625", "revid": "122246", "url": "https://it.wikipedia.org/wiki?curid=9130625", "title": "Badrutt's Palace Hotel", "text": "Il Badrutt's Palace Hotel \u00e8 un albergo di Sankt Moritz.\nStoria e descrizione.\nNel 1864 il figlio di Johannes Badrutt, proprietario dell'hotel Klum, Casper acquist\u00f2 l'hotel Beau Rivage: iniziarono i lavori di ristrutturazione e nel 1896 venne inaugurato il Badrutt's Palace Hotel; due anni dopo, il figlio di Casper, Hans Badrutt, ne assunse la direzione. Tra il 1935 e il 1936 la pi\u00f9 antica fattoria di Sankt Moritz, Chesa Veglia, venne acquistata dall'albergo \u00e8 trasformata in un ristorante. Nel 1952 l'hotel \u00e8 stato ripreso nelle scene esterne del film svizzero \"Palace Hotel\".Con la morte di Hans Badrutt, la direzione pass\u00f2, nel 1953, alla moglie Helen: successivamente venne assunta dai figli Andrea e Hansj\u00fcrg. Nel 1968 la torre dell'albergo, simbolo della citt\u00e0, venne ricostruita a seguito di un incendio che l'aveva colpita l'anno prima: fu affittata a Gunter Sachs nel 1969 e arredata dall'artista Andy Warhol. Tra il 1969 e il 1970 furono costruiti una piscina e un centro benessere; altri lavori di ampliamento e ristrutturazione si ebbero negli anni 1980, quando entr\u00f2 nella catena Rosewood Hotels and Resorts. Nel 2000 fu inaugurata la nuova area termale e l'area fitness; nel 2002, negli ambienti al piano terra, venne aperto il centro commerciale Sarletta, successivamente ribattezzato Palace Galerie. A seguito dell'uscita della catena Rosewood nel 2003, l'albergo \u00e8 ritornato ad essere privato, affiliandosi successivamente alla catena The Leading Hotels of the World.\nL'albergo ha cinque stelle e conta 157 stanze di cui 37 suite: dispone di sette ristoranti e tre bar."}
{"id": "9130631", "revid": "300067", "url": "https://it.wikipedia.org/wiki?curid=9130631", "title": "Philippe Herve", "text": ""}
{"id": "9130634", "revid": "300067", "url": "https://it.wikipedia.org/wiki?curid=9130634", "title": "Assitan Kone", "text": ""}
{"id": "9130635", "revid": "6923", "url": "https://it.wikipedia.org/wiki?curid=9130635", "title": "Campionati mondiali di ginnastica ritmica 2021", "text": "I XXXVIII Campionati mondiali di ginnastica ritmica si sono svolti al Kitakyushu City General Gymnasium di Kitakyushu, in Giappone, dal 27 al 31 ottobre 2021 . A causa della posticipazione di un anno dei giochi olimpici, si tratta della prima volta nella storia della ginnastica ritmica in cui giochi e campionati mondiali si sono svolti nello stesso anno. Dina Averina \u00e8 diventata la prima ginnasta a vincere 4 ori mondiali all around e ha rotto il record di medaglie mondiali vinte, con 22 totali. Alina Harnasko \u00e8 diventata la prima ginnasta non russa a vincere un oro mondiale (nella finale al nastro) dal 2013 e la prima ginnasta bielorussa dal 1996."}
{"id": "9130638", "revid": "1363832", "url": "https://it.wikipedia.org/wiki?curid=9130638", "title": "Anna Sem\u00ebnovna Golubkina", "text": ""}
{"id": "9130641", "revid": "300067", "url": "https://it.wikipedia.org/wiki?curid=9130641", "title": "Pierre Drouault", "text": ""}
{"id": "9130643", "revid": "300067", "url": "https://it.wikipedia.org/wiki?curid=9130643", "title": "Stephane Dondon", "text": ""}
{"id": "9130646", "revid": "1305772", "url": "https://it.wikipedia.org/wiki?curid=9130646", "title": "Violet Richardson Ward", "text": "Biografia.\nNata nel New Jersey da genitori inglesi emigrati negli Stati Uniti alla fine del 1800, \u00e8 educata in casa nei primi anni ed in seguito in diverse scuole fino ad ottenere, volendo diventare un'artista, una borsa di studio presso la School of Art dei Pratt and Carnegie Institutes.\nPer esigenze di lavoro del padre, nel 1907 la famiglia si trasferisce a San Francisco dove lei frequenta il liceo e in seguito l'Universit\u00e0 di Berkeley studiando arte. Ma presto capisce che il suo vero interesse \u00e8 l'educazione fisica e il sostegno alle donne per valorizzarne le potenzialit\u00e0. Ancora studentessa, crea una palestra femminile (Berkeley Women's Gymnasium) e d\u00e0 vita ad un Gruppo femminile di escursionismo in cui molte donne sotto la sua guida iniziano a fare lunghe passeggiate sulle colline di Berkeley, alcune portando un fucile da caccia per la presenza di serpenti. Pochi anni dopo consegue il diploma in Physical Culture, poi denominato Health and Physical Education. Dedica la sua vita all\u2019insegnamento dell\u2019attivit\u00e0 fisica per la salute del corpo e della mente rivolto ai giovani e in particolare alle donne. Si adopera in molte associazioni professionali per rappresentare l\u2019identit\u00e0 femminile e sviluppare il potenziale delle donne. Muore a Danville nel 1979.\nGli studi e la professione.\nGi\u00e0 al suo secondo anno di studi universitari inizia a insegnare educazione fisica agli studenti pi\u00f9 giovani, adoperandosi per la creazione di dipartimenti di educazione fisica a Oakland. Combatte con decisione e con un certo successo contro la disparit\u00e0 di salario delle insegnanti di educazione fisica rispetto a quello percepito dagli uomini. Nel 1916 ottiene il diploma di laurea presso l'Universit\u00e0 della California ed \u00e8 subito assunta nel Distretto scolastico di Berkeley ove rimane fino al 1954. Una serie di tappe segnano i suoi successi per la diffusione dell'educazione fisica: la creazione di corsi obbligatori per bambini e giovani, maschi e femmine, la direzione del Dipartimento di educazione fisica dell'intero Distretto scolastico di Berkeley, l'insegnamento in corsi di sicurezza in acqua presso la Croce Rossa americana.\nVita associativa.\nSoroptimist.\nPer la sua attivit\u00e0 dedicata al benessere fisico e mentale delle donne e allo sviluppo del loro potenziale, nel 1921 le viene chiesto di entrare in una organizzazione di donne professioniste dedicate ad attivit\u00e0 di servizio. Vi aderisce solo con l'assicurazione che tale organismo avrebbe operato in ambito internazionale, in uno spirito di comunit\u00e0 allargata al mondo intero.\nQuesta organizzazione \u00e8 il nucleo da cui d\u00e0 vita il 3 ottobre 1921, a Oakland, con altre 80 donne professioniste, al primo club Soroptimist International, di cui \u00e8 nominata presidente, divenendo cos\u00ec la fondatrice dell'Associazione Soroptimist International. Il Club \u00e8 denominato Soroptimist Association of Alameda County. La creazione di un club riservato esclusivamente a donne rappresenta un evento unico anche se nell'America del Nord agli inizi del 1920 le donne avevano ottenuto il diritto di voto ed erano entrate nel mondo del lavoro come professioniste all'indomani della prima guerra mondiale. Da quel momento si adopera alla creazione di altri club Soroptimist in California, in altre parti degli Stati Uniti, in Canada. Seguono ben presto i club della Gran Bretagna, Francia, Italia (nel 1949) e di numerosissimi altri paesi.\nFra i primi progetti intrapresi dal Club figura la salvaguardia delle sequoie nei boschi della California: il Club opera presso le autorit\u00e0 pubbliche per evitare l'abbattimento, confrontandosi con le imprese incaricate del disboscamento e ottenendo il consenso dell'opinione pubblica per la conservazione di questi preziosi alberi, tuttora viventi.\nPer onorarla, la Regione Fondatrice del Soroptimist International consegna il Violet Richardson Award a giovani donne di et\u00e0 compresa tra i 14 e 18 anni per azioni di volontariato come la lotta alla droga, la criminalit\u00e0 e la violenza, la pulizia dell'ambiente e il lavoro per porre fine alla discriminazione e alla povert\u00e0 .\nAltre associazioni.\nE' stata componente dell'American Association of University Women, della Young Women Christian Association (YWCA) e di molte altre associazioni di insegnanti accademici, adoperandosi per l\u2019avanzamento della professionalit\u00e0 delle donne e per lo sviluppo di metodi e di attivit\u00e0 di collaborazione e solidariet\u00e0 umana."}
{"id": "9130660", "revid": "962319", "url": "https://it.wikipedia.org/wiki?curid=9130660", "title": "Biathlon ai XXIV Giochi olimpici invernali", "text": "Le gare di biathlon ai XXIV Giochi olimpici invernali si sono svolte dal 5 al 18 febbraio 2022 al National Biathlon Centre di Zhangjiakou. Sono stati disputati 11 eventi: cinque maschili e altrettanti femminili (nelle discipline di sprint, inseguimento, individuale, partenza in linea e staffetta) e uno misto (staffetta).\nNazioni partecipanti.\nLe seguenti nazioni hanno partecipato alle gare di biathlon ai XXIV Giochi olimpici invernali:"}
{"id": "9130661", "revid": "287204", "url": "https://it.wikipedia.org/wiki?curid=9130661", "title": "Presidenza di Calvin Coolidge", "text": "La Presidenza di Calvin Coolidge ebbe inizio il 2 agosto del 1923 con la cerimonia di giuramento e relativo insediamento del presidente degli Stati Uniti d'America, per terminare il 4 marzo del 1929. Assunse il potere a seguito della morte di Warren G. Harding, che il 2 agosto del 1923 divenne il 30\u00ba Presidente degli Stati Uniti d'America. Alle elezioni presidenziali negli Stati Uniti d'America del 1924 venne riconfermato alla carica."}
{"id": "9130664", "revid": "1577172", "url": "https://it.wikipedia.org/wiki?curid=9130664", "title": "Magnapinnidae", "text": ""}
{"id": "9130666", "revid": "6923", "url": "https://it.wikipedia.org/wiki?curid=9130666", "title": "Christopher Potter", "text": "Potter fu \"provost\" al Queen's College di Oxford, polemista e noto sostenitore dell'arcivescovo anglicano William Laud.\nEra nipote del vescovo Barnaby Potter e fu padre del filosofo Charles Potter."}
{"id": "9130667", "revid": "1993636", "url": "https://it.wikipedia.org/wiki?curid=9130667", "title": "Areopago della Grecia continentale orientale", "text": "L'Areopago della Grecia continentale orientale () fu un regime provvisorio esistito nella Grecia centrale orientale durante la guerra d'indipendenza greca.\nContesto.\nDurante le prime fasi della rivoluzione greca contro l'Impero ottomano, non esisteva alcuna autorit\u00e0 generale sui ribelli. Ogni regione eleggeva separatamente le proprie assemblee e cercava di mettere insieme un'amministrazione per coordinare la lotta. Una delle prime entit\u00e0 di questo tipo \u00e8 stata fondata nella Grecia continentale orientale (\"Roumeli\").\nStoria.\nLa rivolta inizi\u00f2 a marzo e si afferm\u00f2 con la presa del capoluogo provinciale, Salona (l'odierna Amfissa ), il 27 marzo 1821. La guarnigione ottomana resistette nella cittadella fino al 10 aprile, quando i greci la presero. Allo stesso tempo, i greci subirono una sconfitta nella battaglia di Alamana contro l'esercito di Omer Vryonis, che provoc\u00f2 la morte di Athanasios Diakos. Tuttavia l'avanzata ottomana fu fermata nella battaglia di Gravia, sotto la guida di Odysseas Androutsos, che fu successivamente nominato comandante in capo della Grecia orientale. Vryonis si volse verso la Beozia e saccheggi\u00f2 Livadia, in attesa di rinforzi prima di procedere verso la Morea. Queste forze di 8.000 uomini sotto Beyran Pasci\u00e0, furono tuttavia sconfitte nella battaglia di Vassilika, il 26 agosto. Questa sconfitta costrinse anche Vryonis a ritirarsi, assicurandosi sia la Grecia orientale che la Morea.\nL'amministrazione della Grecia orientale.\nLa sconfitta di Vryonis apr\u00ec la strada all'organizzazione politica dei territori liberati. Dal 15 al 20 novembre 1821 si tenne un congresso a Salona, cui parteciparono i principali notabili locali e capi militari. Sotto la direzione di Theodoros Negris, i membri stabilirono una costituzione provvisoria per la regione, con l'\"Ordine legale della Grecia continentale orientale\" (\u039d\u03bf\u03bc\u03b9\u03ba\u03ae \u0394\u03b9\u03ac\u03c4\u03b1\u03be\u03b9\u03c2 \u03c4\u03b7\u03c2 \u0391\u03bd\u03b1\u03c4\u03bf\u03bb\u03b9\u03ba\u03ae\u03c2 \u03a7\u03ad\u03c1\u03c3\u03bf\u03c5 \u0395\u03bb\u03bb\u03ac\u03b4\u03bf\u03c2), e istituirono un consiglio direttivo, l'Areopago, composto da 71 notabili provenienti da la Grecia continentale orientale, nonch\u00e9 dalle regioni della Tessaglia e della Macedonia, dove le rivolte greche sarebbero state presto represse.\nUfficialmente, l'Areopago fu sostituito dall'Amministrazione Provvisoria centrale, istituita nel gennaio 1822 dopo la Prima Assemblea Nazionale ma il consiglio continu\u00f2 la sua esistenza ed esercit\u00f2 una notevole autorit\u00e0, sia pure in nome del governo nazionale. Tuttavia, i rapporti era spesso tesi, soprattutto perch\u00e9 la Grecia entr\u00f2 presto in una fase di guerra civile. \nOrganizzazione.\nL'areopago ero divisa in due camere di sei membri. La magistratura, con poteri giudiziari, era presieduta dal vescovo Neophytos Talantiou, e il potere politico, con responsabilit\u00e0 amministrative era presieduto da Theodoros Negris. Sebbene originariamente fosse previsto che i due presidenti restassero in carica solo 52 giorni, affinch\u00e9 tutti i membri di potessero ricoprire incarichi a rotazione per un anno, la disposizione non si applic\u00f2.\nMembri.\nll governo dell'Areopago era composto da un totale di 12 membri pi\u00f9 i due presidenti dei due organi:"}
{"id": "9130675", "revid": "1924342", "url": "https://it.wikipedia.org/wiki?curid=9130675", "title": "Justin Quiles", "text": "Biografia.\nNato a Bridgeport da genitori portoricani, \u00e8 cresciuto fino all'et\u00e0 di 15 anni a Puerto Rico. Salito alla ribalta nel 2016 con l'uscita del primo album in studio, classificatosi 2\u00ba nella Top Latin Albums statunitense, ha firmato un contratto discografico con la divisione latina della Warner Music Group nel corso dell'anno seguente e gli ha valso una candidatura al Premio Juventud come Miglior artista rivelazione. Due anni dopo si \u00e8 snodata la sua prima tourn\u00e9e in Europa e ha visto la sua prima top five nella Top 100 Canciones spagnola grazie a \"Mujeres\", certificata doppio platino per oltre unit\u00e0 di vendita dalla Productores de M\u00fasica de Espa\u00f1a.\n\"Realidad\", il secondo disco dell'artista, \u00e8 uscito nel 2019 e ha prodotto il brano di moderato successo \"No quiero amarte\", che ha ricevuto una certificazione di platino sia dalla PROMUSICAE sia dalla Recording Industry Association of America. Quest'ultimo ente ha certificato altre vendite dell'artista in suolo statunitense. Nello stesso anno \u00e8 stata messa in commercio \"Porfa\", una collaborazione con Feid candidata ai Latin Grammy come Miglior interpretazione reggaeton, che si \u00e8 posta in top five in Argentina, Colombia e Spagna.\nIl 19 agosto 2021 \u00e8 stato reso disponibile il terzo album \"La \u00faltima promesa\", che ha esordito alla 4\u00aa posizione nella Top Albumes spagnola. Il progetto \u00e8 stato trainato da \"Loco\", che ha valso al cantante la sua prima entrata nella Top Singoli, conseguendo una certificazione di platino dalla Federazione Industria Musicale Italiana con oltre unit\u00e0 totalizzate."}
{"id": "9130676", "revid": "125942896", "url": "https://it.wikipedia.org/wiki?curid=9130676", "title": "Il mercato romano degli schiavi", "text": "Il mercato romano degli schiavi (\"March\u00e9 romain aux esclaves\") \u00e8 un dipinto ad olio su tela del pittore francese Jean-L\u00e9on G\u00e9r\u00f4me, realizzato nel 1884 circa. Il quadro oggi \u00e8 conservato al Walters Art Museum di Baltimora. \nStoria.\nL'opera venne dipinta nel 1884 assieme ad un altro dipinto raffigurante un mercato di schiavi, ovvero \"Vendita di una schiava romana\", oggi conservato a San Pietroburgo. Nel 1917, il dipinto, accreditato come \"Sale of Circassian Slave\" (\"Vendita di una schiava circassa\"), venne acquistato dal filantropo statunitense Henry Walters. Nel 1931 venne quindi ereditato dal museo d'arte baltimoriano.\nDescrizione.\nIl quadro \u00e8 ambientato in un mercato di schiavi nell'antica Roma. Sulla pedana si trova una donna vista di spalle che \u00e8 stata appena spogliata del suo vestito, il quale giace ai suoi piedi. La donna cerca di nascondere il volto tra le braccia (in una posa molto simile all'etera Frine nel dipinto \"Frine davanti all'Areopago\" dello stesso artista) mentre viene esposta alla folla di acquirenti, che cominciano a esaminarla e ad offrire le prime cifre per comprarla. Alla sinistra della donna sono presenti il commerciante di schiavi che la sta vendendo ed un ragazzo seduto per terra, avvolto in un abito nero (forse uno schiavo in vendita anche lui).\nLo sfondo presenta dei colori pi\u00f9 scuri, mentre i personaggi in primo piano, escludendo il giovane in basso a sinistra, sono pi\u00f9 colorati: in particolare, il corpo rosato della schiava viene messo in risalto dallo sfondo nero-violaceo.\nLa schiavit\u00f9 e i mercati di schiavi furono un vero e proprio tema artistico dell'Ottocento e, durante la sua carriera, G\u00e9r\u00f4me realizz\u00f2 almeno sei dipinti aventi come tema la schiavit\u00f9, ambientati nell'antica Roma o nel mondo arabo. Questo dipinto \u00e8 drammatico in quanto mostra la crudelt\u00e0 dello schiavismo nell'antica Roma, ma \u00e8 anche particolarmente sensuale per il nudo estetico della schiava.\nAltri progetti.\n "}
{"id": "9130678", "revid": "287204", "url": "https://it.wikipedia.org/wiki?curid=9130678", "title": "Eleftheria i thanatos", "text": " (, IPA: [elef\u03b8e\u02c8ri.a i \u02c8\u03b8anatos]; 'Libert\u00e0 o Morte') \u00e8 il motto della Grecia. Ha origine dalle canzoni greche della resistenza che furono potenti fattori motivanti per l'indipendenza. Fu adottato nel 1814 dalla Filiki Eteria, un'organizzazione segreta costituita appositamente per il rovesciamento del dominio ottomano\nPanoramica.\nIl motto \u00e8 sorto durante la guerra d'indipendenza greca nel 1820, dove era un grido di guerra per i greci che si ribellarono al dominio ottomano. Fu adottato dopo la guerra d'indipendenza greca ed \u00e8 ancora oggi in uso. Una spiegazione per le 9 strisce sulla bandiera greca \u00e8 che rappresentano le nove sillabe del motto, cinque strisce blu per le sillabe \"Eleftheria\" e quattro strisce bianche per \"i thanatos\". Il motto simboleggiava e simboleggia tuttora la risolutezza del popolo greco contro la tirannia e l'oppressione.\nParte dell'emblema della Filiki Eteria erano due bandiere con le lettere e ; esse rappresentano , \"O libert\u00e0 o morte\". Questo \u00e8 anche il motto della 4\u00aa divisione di fanteria dell'esercito greco."}
{"id": "9130680", "revid": "1993636", "url": "https://it.wikipedia.org/wiki?curid=9130680", "title": "Elefther\u00eda \u00ed Th\u00e1natos", "text": ""}
{"id": "9130681", "revid": "599013", "url": "https://it.wikipedia.org/wiki?curid=9130681", "title": "Guy Bwelle", "text": "Carriera.\nInizia la sua carriera in patria nel . Nel 1998 viene acquistato dall', formazione militante nella massima serie greca. Qui gioca per una stagione e mezzo in massima serie, prima di trasferirsi all'inizio del 2000 all', dove gioca per due stagioni e mezzo in seconda divisione. Nel 2003 passa al , altro club della seconda divisione ellenica. L'anno successivo si trasferisce all', dove gioca altre due stagioni in seconda divisione. Chiude la sua carriera nell', in massima serie."}
{"id": "9130682", "revid": "1993636", "url": "https://it.wikipedia.org/wiki?curid=9130682", "title": "Eleftheria i Thanatos", "text": ""}
{"id": "9130697", "revid": "599013", "url": "https://it.wikipedia.org/wiki?curid=9130697", "title": "Alice Barnes", "text": ""}
{"id": "9130698", "revid": "287204", "url": "https://it.wikipedia.org/wiki?curid=9130698", "title": "Presidenza di Herbert Hoover", "text": "La Presidenza di Herbert Hoover ebbe inizio il 4 marzo 1929 con la cerimonia di giuramento e relativo insediamento del presidente degli Stati Uniti d'America, per terminare il 4 marzo del 1933. Assunse il potere a seguito delle elezioni presidenziali negli Stati Uniti d'America del 1928, che il 4 marzo del 1929 divenne il 31\u00ba Presidente degli Stati Uniti d'America."}
{"id": "9130699", "revid": "110157", "url": "https://it.wikipedia.org/wiki?curid=9130699", "title": "Daniel Bigham", "text": ""}
{"id": "9130701", "revid": "599013", "url": "https://it.wikipedia.org/wiki?curid=9130701", "title": "Anna Henderson", "text": ""}
{"id": "9130705", "revid": "123133686", "url": "https://it.wikipedia.org/wiki?curid=9130705", "title": "Lourdes Oyarbide", "text": ""}
{"id": "9130706", "revid": "123640406", "url": "https://it.wikipedia.org/wiki?curid=9130706", "title": "Thomas Denis", "text": ""}
{"id": "9130709", "revid": "599013", "url": "https://it.wikipedia.org/wiki?curid=9130709", "title": "Sara Mart\u00edn", "text": ""}
{"id": "9130712", "revid": "62004", "url": "https://it.wikipedia.org/wiki?curid=9130712", "title": "Elise Chabbey", "text": ""}
{"id": "9130715", "revid": "2009138", "url": "https://it.wikipedia.org/wiki?curid=9130715", "title": "Ziortza Isasi", "text": ""}
{"id": "9130716", "revid": "663330", "url": "https://it.wikipedia.org/wiki?curid=9130716", "title": "Episodi di Private Eyes (quinta stagione)", "text": "La quinta e ultima stagione della serie televisiva Private Eyes, composta da 8 episodi, \u00e8 stata trasmessa in prima visione in Canada da Global dal 2 luglio al 26 agosto 2021.\nIn Italia la stagione \u00e8 stata trasmessa in prima visione su Sky Investigation, canale della piattaforma Sky, dal 16 gennaio al 6 febbraio 2022."}
{"id": "9130718", "revid": "62004", "url": "https://it.wikipedia.org/wiki?curid=9130718", "title": "Adam \u0164oupal\u00edk", "text": ""}
{"id": "9130720", "revid": "599013", "url": "https://it.wikipedia.org/wiki?curid=9130720", "title": "Diego L\u00f3pez Fuentes", "text": ""}
{"id": "9130723", "revid": "938", "url": "https://it.wikipedia.org/wiki?curid=9130723", "title": "Mikiko Ando", "text": ""}
{"id": "9130725", "revid": "585241", "url": "https://it.wikipedia.org/wiki?curid=9130725", "title": "Caio Osidio Oplaco", "text": ""}
{"id": "9130728", "revid": "799790", "url": "https://it.wikipedia.org/wiki?curid=9130728", "title": "Zee News", "text": "Zee News \u00e8 un telegiornale in hindi di propriet\u00e0 di Essel Group. \u00c8 associato a molti altri canali di notizie che forniscono copertura in hindi, inglese e diverse altre lingue regionali dell'India. Zee News venne lanciata il 27 agosto 1999, come Zee Sports Ltd. La societ\u00e0 fu reintegrata il 27 maggio 2004, come Zee News Ltd. Nel 2013, Zee News Ltd. cambi\u00f2 il suo nome in Zee Media Corporation Limited. The Zee News channel is the flagship channel of the company.\nIl presidente del gruppo \u00e8 Subhash Chandra, che \u00e8 un membro del Rajya Sabha sostenuto dal Bharatiya Janata Party. Sudhir Chaudhary \u00e8 il caporedattore e conduttore dello spettacolo in prima serata sul canale. Zee News \u00e8 andato in contro a numerose controversie.\n\"Daily News &amp; Analysis\".\nIl \"Daily News &amp; Analysis\"\u00e8 stato un periodico broadsheet in lingua inglese di propriet\u00e0 di Zee Media Corporation Limited. Venne lanciato il 30 luglio 2005 e marchiato sotto il programma Daily News &amp; Analysis (DNA) di Zee News. Era diffuso principalmente a Mumbai e interrotto il 9 ottobre 2019 a causa di perdite ricorrenti."}
{"id": "9130730", "revid": "799790", "url": "https://it.wikipedia.org/wiki?curid=9130730", "title": "Daily News and Analysis", "text": ""}
{"id": "9130731", "revid": "1543377", "url": "https://it.wikipedia.org/wiki?curid=9130731", "title": "H\u00f4tel de Soissons", "text": "L'H\u00f4tel de la Reine, divenuto in seguito H\u00f4tel de Soissons, \u00e8 stato un \"h\u00f4tel particulier\" costruito a Parigi, tra il 1574 e il 1584 per volont\u00e0 di Caterina de' Medici, dall'architetto Jean Bullant. L'H\u00f4tel ha sostituito una serie di edifici precedenti che insistevano sullo stesso sito. Dopo la morte di Caterina l'albergo fu ampliato e abbellito. L'ultimo proprietario, Vittorio Amedeo I, principe di Carignano, cre\u00f2 negli anni un'importante collezione di opere d'arte. Per far fronte ai numerosi debiti accumulati, fu costretto a venderla nel 1740, insieme alle opere d'arte e ai mobili. L'H\u00f4tel venne demolito nel 1748 e i restanti materiali furono venduti. Sul sito fu costruita una borsa frumentaria, poi sostituita dall'attuale Borsa di commercio parigina. Una colonna dorica - la \"Colonne M\u00e9dicis\" o Colonna dell'Oroscopo, che si pensa sia stata utilizzata per osservazioni astrologiche - \u00e8 tutto ci\u00f2 che rimane dell\"H\u00f4tel de la Reine\".\nContesto architettonico antecedente.\nAll'inizio del XIII secolo sul sito di propriet\u00e0 di Jean II di Nesle esisteva un h\u00f4tel. Senza eredi Jean di Nesle nel 1232 cedette la propriet\u00e0 al re Luigi IX di Francia, il quale la don\u00f2 a sua madre Bianca di Castiglia come residenza privata. In seguito il re Filippo IV di Francia eredit\u00f2 l'h\u00f4tel e lo offr\u00ec a suo fratello Carlo di Valois. La propriet\u00e0 pass\u00f2 poi al figlio di quest'ultimo, il re Filippo VI di Francia, che la diede a Giovanni I di Boemia, conte di Lussemburgo e re di Boemia. Sua figlia Bona eredit\u00f2 l'h\u00f4tel nel 1327 e spos\u00f2 il futuro re Giovanni II di Francia. Il loro figlio, il re Carlo V di Francia cedette l'edificio nel 1354 ad Amedeo VI di Savoia, conte di Savoia.\nL'h\u00f4tel appartenne in inseguito a Luigi I d'Angi\u00f2 e la sua vedova Maria di Blois-Ch\u00e2tillon (o di Bretagna) lo vendette nel 1388 al re Carlo VI di Francia che lo diede a suo fratello, il futuro re Luigi XII di Francia. Nel 1498, su richiesta del confessore del re Carlo VIII di Francia, venne creato un convento per \"ragazze pentite\", mentre il resto dell'edificio fu diviso tra il Contestabile di Francia e il Cancelliere del duca d'Orl\u00e9ans.\n\"H\u00f4tel de la Reine\".\nNel 1572 Caterina de' Medici, vedova di Enrico II e divenuta reggente di Francia, abbandon\u00f2 improvvisamente il Palazzo delle Tuileries ancora in costruzione. Acquist\u00f2 e si trasfer\u00ec nell'H\u00f4tel d'Albret, alcuni palazzi accanto al convento a est, e inizi\u00f2 la costruzione di quello che sarebbe stato chiamato in seguito l\"'H\u00f4tel de la Reine\" (il palazzo della regina). La scelta di spostarsi cos\u00ec repentinamente potrebbe essere stata dovuta a una previsione astrologica. Si die che il suo astrologo di fiducia Cosimo Ruggeri predisse che Caterina sarebbe morta \"vicino a Saint-Germain\", ed il Palazzo delle Tuileries era vicino alla chiesa di Saint-Germain-l'Auxerrois. La premonizione si rivel\u00f2 comunque esatta, nonostante la sua \"fuga\", e sul suo letto di morte nel castello di Blois, Caterina de' Medici ricevette l'estrema unzione da un sacerdote di nome Julien de Saint-Germain.\nNel 1572, Caterina commission\u00f2 all'architetto Jean Bullant la costruzione di un nuovo edificio all'interno delle mura di Parigi. Le nuove realt\u00e0 imponevano nuove dimensioni, ormai gli appartamenti al Louvre erano divenuti troppo stretti, era necessario spazio per la sua famiglia allargata di domestiche e dame di compagnia. Tra il 1575 e il 1583, ad esempio, il numero delle dame di compagnia di Caterina pass\u00f2 da 68 a 111. Per fare spazio al nuovo schema e ai suoi giardini, fece demolire un'intera area di Parigi. L'area, nella parrocchia di Saint-Eustache, comprendeva l'H\u00f4tel Guillart e l'H\u00f4tel d'Albret. La regina acquist\u00f2 nel 1572 gli edifici intorno all'H\u00f4tel d'Albret, in seguito ottenne il convento di ragazze penitenti in cambio della propriet\u00e0 di Saint-Magloire che possedeva in rue Saint-Denis. L'area cos\u00ec acquisita divenne un grande giardino. Una bellissima Venere sdraiata in marmo di Jean Goujon decorava il bacino di una delle fontane dei giardini.\nJean Bullant diresse i lavori dal 1572 fino alla sua morte nel 1578, nel suo complesso l\"'h\u00f4tel particulier\" fu costruito tra il 1574 e il 1584. Il palazzo era composto da diversi appartamenti, tra cui uno per la regina madre e uno per sua nipote, Cristina di Lorena. Anche il re e la regina, Enrico III e Luisa di Lorena, avevano le loro camere. L'hotel consisteva di gallerie e sale di ricevimento, splendidamente decorate e adornate con le collezioni d'arte di Caterina.\nIl progetto originale era basato sul palazzo degli Uffizi di Firenze, Caterina per\u00f2, dopo il 1576, dovette abbandonare l'idea in favore di un progetto meno costoso. Incisioni realizzate da Israel Silvestre intorno al 1650 e una pianta del 1700 circa, mostrano come l\"'H\u00f4tel de la Reine\" possedesse un'ala centrale, un cortile e i giardini. L'ala centrale era costituita da tre grandi padiglioni con alti tetti a falde; al centro, due alte sporgenze decorate da lesene fiancheggiavano un arco. I giardini recintati del palazzo comprendevano una voliera, un lago con un getto d'acqua e lunghi viali alberati. La regina madre fece anche installare un aranceto scomponibile in inverno.\n\"Colonne M\u00e9dicis\".\nAccanto al palazzo fu costruita una colonna dorica con alla sommit\u00e0 piattaforma, la cosiddetta \"Colonne M\u00e9dicis\" (colonna medicea). \u00c8 possibile che la colonna sia stata utilizzata per le osservazioni dell'astrologo personale della regina, Cosimo Ruggeri di Firenze. La scala interna conduce alla piattaforma che pu\u00f2 ospitare tre persone \u00e8 sormontata da una struttura di ferro e si pensa che un balcone cingesse la sommit\u00e0. Nota come \"Colonne de l'Horoscope\" (colonna dell'oroscopo), si ergeva all'interno del cortile e pare avesse anche un significato commemorativo. Sculture di specchi frantumati, nodi d'amore strappati e le lettere \"C\" e \"H\" intrecciate, tutti simboli del dolore di Caterina per la perdita del marito, sono incastonati nelle scanalature. A sinistra della scalinata della colonna si trovava una sala, la sala pi\u00f9 grande del complesso. L'ala centrale, cos\u00ec come disegnata da Silvestre dal giardino, si estendeva sul suo lato nord.\n\"H\u00f4tel de Soissons\".\nNel 1589, dopo la morte di Caterina de' Medici e l'assassinio di Enrico duca di Guisa, il palazzo fu occupato dalle \"principesse della Lega\", tra cui Anna d'Este, fu cos\u00ec che acquis\u00ec temporaneamente il nome di \"H\u00f4tel des Princesses\". Durante questo periodo fu spogliato di gran parte dei suoi mobili.\nNel 1601, in seguito ad una serie di controversie sui debiti accumulati da Caterina de' Medici, gli eredi della regina decisero di cedere il palazzo a Caterina di Borbone, sorella di Enrico IV. Numerose migliorie vennero apportate nel tempo, tra le quali un grande portale del 1611 progettato da Salomon de Brosse. Alla morte di Caterina di Borbone l'edificio fu acquistato da Carlo di Borbone-Soissons il quale lo ingrand\u00ec ulteriormente, il palazzo assunse cos\u00ec definitivamente il nome di \"H\u00f4tel de Soissons\". Carlo mor\u00ec nel 1612 e la sua vedova, Anna di Montafi\u00e0, contessa di Clermont-en-Beauvaisis, continu\u00f2 ad acquisire numerose propriet\u00e0 intorno all'hotel fino alla sua morte nel 1644. L\"'H\u00f4tel de Soissons\" era allora nella sua forma definitiva e pass\u00f2 alla figlia di Anna, Maria, moglie di Tommaso Francesco di Savoia, principe di Carignano. Il loro figlio Emanuele Filiberto eredit\u00f2 la propriet\u00e0 che la pass\u00f2, a sua volta, al suo successore Vittorio Amedeo I, nel 1718.\nNel 1720 Vittorio Amedeo I istitu\u00ec la Borsa di Parigi nei giardini del palazzo. Gli edifici sono stati eretti di fronte all'hotel per ospitare speculatori e negoziatori. Nel 1733 si trasfer\u00ec definitivamente a Parigi, ove venne nominato generale delle armate di Francia. A Parigi condusse una vita dissoluta tanto da venir privato da Luigi XIV del Castello di Cond\u00e8 che pass\u00f2 a Jean-Fran\u00e7ois Leriget de La Faye. Risiedette dunque all\"'H\u00f4tel de Soissons\", creando negli anni un'importante collezione di opere d'arte, vendute poi all'asta sempre a causa dei debiti via via accumulati. Qui organizz\u00f2 anche una casa di scommesse e giochi d'azzardo dilapidando ben presto il suo ingente patrimonio.\nVittorio Amedeo mor\u00ec nel 1741 completamente indebitato, al punto che la sua abitazione venne venduta dal figlio per appianare i debiti. L'edificio venne demolito nel 1748 e i materiali furono venduti per pagare i creditori. La colonna medicea, venduta separatamente, fu acquistata da Louis Petit de Bachaumont che la don\u00f2 alla citt\u00e0 di Parigi. La colonna \u00e8 tutto ci\u00f2 che rimane dell\"'H\u00f4tel de la Reine\" oggi. Pu\u00f2 essere visto accanto alla \"Bourse de commerce\". La biografa di Caterina de' Medici, Leonie Frieda, l'ha definita \u00abun toccante ricordo della natura effimera del potere\u00bb.\nTra il 1763 e il 1767 la citt\u00e0 di Parigi costru\u00ec sul sito un edificio circolare per lo stoccaggio e la vendita del grano. La \"Halle aux bl\u00e9s\" (Camera frumentaria) \u00e8 stata progettata da Nicolas Le Camus de M\u00e9zi\u00e8res con un cortile centrale circolare e una doppia scalinata la cui pianta \u00e8 stata conservata."}
{"id": "9130732", "revid": "324090", "url": "https://it.wikipedia.org/wiki?curid=9130732", "title": "Teoria del titolo valido", "text": "La teoria del titolo valido (o teoria del titolo di propriet\u00e0) \u00e8 una teoria della giustizia distributiva e della propriet\u00e0 privata creata da Robert Nozick, descritta nei capitoli 7 e 8 della sua opera Anarchia, Stato e Utopia. La teoria \u00e8 il tentativo di Nozick di descrivere la \"giustizia nelle propriet\u00e0\" (Nozick 1974: 150) - o cosa si pu\u00f2 dire e fare con le propriet\u00e0 che le persone possiedono se viste da un principio di giustizia.\nPrincipi.\nLa teoria del titolo valido di Nozick comprende tre principi principali:\nNozick ritiene che se il mondo fosse del tutto giusto, sarebbero necessari solo i primi due principi, poich\u00e9 \"la seguente definizione induttiva coprirebbe in modo esaustivo il tema della giustizia nelle propriet\u00e0\":\nPertanto, la teoria del titolo valido implicherebbe \"una distribuzione \u00e8 giusta se tutti hanno diritto alle partecipazioni che possiedono sotto la distribuzione\" (Nozick 1974: 151). Tuttavia, non tutti seguono queste regole: \"alcuni rubano gli altri, li truffano, li schiavizzano, sequestrando il loro prodotto e impedendo loro di vivere come preferiscono, o escludono con la forza altri dalla competizione negli scambi\" (Nozick 1974: 152) . Quindi \u00e8 necessario il terzo principio di rettifica. La teoria del titolo valido si basa sulle idee di John Locke (teoria lavoro-propriet\u00e0). Secondo la teoria del titolo valido, le persone sono rappresentate come fini in s\u00e9 stesse ed eguali, come sosteneva Kant, sebbene persone diverse possano possedere (cio\u00e8 avere diritto a) quantit\u00e0 diverse di propriet\u00e0.\nStato sociale.\nLe idee di Nozick possono sostenere la creazione di un programma sociale minimo per i poveri. Ogni persona nello stato di natura pu\u00f2 raggiungere un certo livello di benessere secondo le proprie capacit\u00e0. Questo livello di benessere, sebbene non eguale, deve essere mantenuto attraverso la clausola lockiana. Data la condizione di giustizia dell'acquisizione e la clausola lockiana, \"\u00e8 concepibile che nel normale funzionamento dell'economia, un regime di propriet\u00e0 privata possa a volte, per alcune persone, non fornire l'accesso a questo livello di benessere quando lasciato a se stesso. Se \u00e8 cos\u00ec, allora la giustizia - come la intende il libertario - esige che lo stato agisca per correggere la distribuzione del benessere generata dal gioco spontaneo delle forze di mercato\"."}
{"id": "9130737", "revid": "101768", "url": "https://it.wikipedia.org/wiki?curid=9130737", "title": "Music to listen to~dance to~blaze to~pray to~feed to~sleep to~talk to~grind to~trip to~breathe to~help to~hurt to~scroll to~roll to~love to~hate to~learn Too~plot to~play to~be to~feel to~breed to~sweat to~dream to~hide to~live to~die to~GO TO", "text": ""}
{"id": "9130738", "revid": "1718925", "url": "https://it.wikipedia.org/wiki?curid=9130738", "title": "Christopher Sembroski", "text": "Biografia.\nChristopher Sembroski \u00e8 un \"data engineer\" americano, veterano dell'Air Force e astronauta commerciale. Vive a Everett, Washington, negli Stati Uniti. \u00c8 stato affiancato al miliardario Jared Isaacman durante la missione orbitale Inspiration4.\n\u00c8 cresciuto a Kannapolis, nella Carolina del Nord. Durante il college, si \u00e8 offerto volontario per ProSpace, un'organizzazione senza scopo di lucro che sostiene il volo spaziale privato. \u00c8 stato inoltre consulente presso lo Space Camp, un campo educativo finanziato dal governo a Huntsville, in Alabama, che promuove scienza, tecnologia, ingegneria e matematica a bambini e adolescenti. Dopo il college, si \u00e8 unito alla United States Air Force come tecnico elettromeccanico di stanza presso la base aeronautica di Malmstrom a Great Falls, nel Montana.\nCarriera.\n\u00c8 un dipendente di Lockheed Martin e astronauta commerciale per la missione Inspiration4. La possibilit\u00e0 di partecipare alla missione gli \u00e8 stata assegnata dopo che un amico aveva rifiutato il premio, trasferendolo a Sembroski. L'amico, che conosceva Sembroski dalla Embry-Riddle Aeronautical University in Florida, rimane anonimo.\nSembroski \u00e8 anche un astronomo dilettante e appassionato di razzi. Ha ricevuto il nome in codice \"Hanks\" durante l'addestramento.\n\u00c8 apparso sulla copertina di un numero doppio della rivista \"Time\" con il resto dell'equipaggio della missione Inspiration4 nell'agosto 2021."}
{"id": "9130741", "revid": "963244", "url": "https://it.wikipedia.org/wiki?curid=9130741", "title": "Suore piccole operaie del Sacro Cuore", "text": "Le Suore Piccole Operaie del Sacro Cuore sono un istituto religioso femminile di diritto pontificio.\nStoria.\nLa congregazione fu fondata l'8 dicembre 1935 a Trani da Anna Ventura insieme con il barnabita Erminio Rondini per la preparazione tecnica e la formazione spirituale delle giovani in scuole e laboratori di sartoria.\nL'istituto ricevette il riconoscimento pontificio il 10 gennaio 1948.\nAttivit\u00e0 e diffusione.\nOltre che all'apostolato in scuole e laboratori di maglieria e sartoria, le suore si dedicano al lavoro in asili, collegi, orfanotrofi e case di riposo per anziani.\nLa sede generalizia \u00e8 a Trani.\nAlla fine del 2015 l'istituto contava 67 religiose in 9 case."}
{"id": "9130742", "revid": "963244", "url": "https://it.wikipedia.org/wiki?curid=9130742", "title": "Suore Piccole Operaie del Sacro Cuore", "text": ""}
{"id": "9130743", "revid": "666668", "url": "https://it.wikipedia.org/wiki?curid=9130743", "title": "Edwin Cubillo", "text": "Carriera.\nCon la Nazionale di calcio a 5 della Costa Rica ha vinto tre edizioni consecutive del CONCACAF Futsal Championship, venendo inoltre nominato miglior giocatore del torneo nel 2016. A livello di club ha vinto sei campionati nazionali, tutti con la maglia dell' tra il 2009 e il 2019."}
{"id": "9130745", "revid": "767487", "url": "https://it.wikipedia.org/wiki?curid=9130745", "title": "La vita altrui", "text": "La vita altrui \u00e8 un film drammatico del 2000 diretto da Michele Sordillo.\nTrama.\nRiccardo e Carmen sono sposati ed hanno un figlio piccolo di nome Roberto. Riccardo insegna filosofia teoretica all'universit\u00e0 e frequenta saltuariamente un bordello chiamato Mitos Club. Viene pubblicato un suo libro o e viene invitato al talk show La Vita Altrui condotto da Valeria, giovane giornalista ambiziosa figlia di Giovanni un avvocato. Giovanni ha un cliente sotto processo per corruzione e questo ha effetti negativi sia sulla carriera di Valeria sia sugli ascolti del suo show. Jessica, una fuggitiva di 14 anni, \u00e8 il soggetto di uno degli spettacoli di Valeria. Anna \u00e8 un giudice specializzato in criminalit\u00e0 minorile e vuole vivere con Vittorio, uno psicanalista con una figlia ventenne di nome Caterina. Una delle pazienti di Vittorio \u00e8 Irene, una signora dell'alta borghesia ossessionata dall'uccisione del marito, Andreoli. Riccardo scopre che anche una sua studentessa \u00e8 una prostituta al Mitos Club ma sembra che lei non lo riconosca. Uno sconosciuto consegna a casa di Riccardo una busta contenente una fotografia che lo ritrae mentre entra al Mitos Club."}
{"id": "9130759", "revid": "74801", "url": "https://it.wikipedia.org/wiki?curid=9130759", "title": "Magnapinna sp. B", "text": "Magnapinna\" \"sp. B \u00e8 una specie non descritta di Calamaro Magnapinna, conosciuta solo attraverso un singolo esemplare immaturo raccolto nell'Oceano Atlantico settentrionale.\nSi distingue per via di una pigmentazione epidermica scura, al contrario della pigmentazione cromatofora che si trova solitamente nelle altre specie di \"Magnapinna\"\".\"\nL'unico esemplare conosciuto di \"Magnapinna\" \"sp. B\" \u00e8 un giovane maschio il cui mantello misura , conservato nel Museo di Bergen. \u00c8 stato catturato l'11 luglio 2004, nel Nord delle Azzorre."}
{"id": "9130770", "revid": "1609015", "url": "https://it.wikipedia.org/wiki?curid=9130770", "title": "Palazzina Azzurra", "text": "La Palazzina Azzurra \u00e8 un edificio storico sito in viale Bruno Buozzi di San Benedetto del Tronto, poco distante dal torrente Albula, realizzata fra il 1930 e il 1934 in stile razionalistico su disegno dell'ingegnere Luigi Onorati, \u00e8 uno dei luoghi pi\u00f9 simbolici della citt\u00e0.\nStoria.\nIl complesso della Palazzina Azzurra nasce dal progetto di Luigi Onorati, ingegnere capo del Comune di San Benedetto del Tronto. Commissionata dall'Azienda Autonoma di Cura, Soggiorno e Turismo, per \"migliorare le proprie attrezzature ricettive e creare un luogo di ritrovo e divertimento\" la Palazzina Azzurra fu inaugurata il 1\u00ba settembre 1934.\nIn stile prettamente razionalistico, tipico dell'epoca fascista, fu costruita a fianco dei due campi da tennis e del Circolo Forestieri. L'edificio a due piani, dipinto di azzurro, ospitava al piano terra il bar, salotti, docce e servizi per signori e signore; al primo piano, al quale vi si accedeva e tuttora vi sia accede tramite una scalinata, erano dislocati la sala lettura, due salotti, uno spogliatoio ed un fumoir. I salotti, dalle pareti semicircolari e vetrate, consentivano di avere una visuale ottimale sul panorama della pineta nuova e sui campi sportivi. Un complesso architettonico abbastanza esclusivo, ma capace di soddisfare le diverse aspettative legate al tempo libero, allo svago estivo, nonch\u00e9 a quello sportivo e festaiolo dell'epoca. L'edificio senza essere di eccelso valore monumentale, ha avuto nella storia recente di San Benedetto un grande valore significativo per l'immagine turistica.\nLa guerra mondiale che sottopose la citt\u00e0 a pesanti bombardamenti ne condizionarono ogni attivit\u00e0: ma gi\u00e0 il dopoguerra si caratterizz\u00f2 per un rinvigorito entusiasmo. Essa si distinse per essere uno dei pi\u00f9 ricercati luoghi di ritrovo serale e sala da ballo del Paese, per le generazioni e per la cultura musicale che si sono susseguite dagli anni cinquanta fino agli anni ottanta. Dopo un periodo di decadenza, che rifletteva le difficolt\u00e0 di un'intera comunit\u00e0 cittadina, il progetto di restauro intrapreso dal Comune di San Benedetto (20 luglio 1996), restituiva alla cittadinanza la struttura nell'accezione pi\u00f9 autentica, con spazi destinati alla promozione e alla diffusione dell'arte, con sale destinate all'esposizione, uffici e servizi, il tutto completato da parco. Nel suo cortile \u00e8 ospitata \"Vale &amp; Tino\", eccezionale scultura in neon colorato di Marco Lodola.\nLuogo di mondanit\u00e0.\nNegli anni del boom economico, il locale ospit\u00f2 spettacoli degli artisti nazionali e internazionali pi\u00f9 in voga fra i quali: Mike Bongiorno, Adriano Celentano, Sergio Endrigo, Claudio Villa e Mina. La Palazzina, dopo alcuni anni di oblio, torna a vedere la luce e fanno il loro ritorno i grandi ospiti: Fred Bongusto, Peppino di Capri, Patty Pravo, Caterina Caselli, Charles Aznavour, Al Bano, Ornella Vanoni, Pamela Prati, Raffaella Carr\u00e0, Anna Ranalli e negli anni pi\u00f9 recenti si sono esibiti la Premiata Forneria Marconi e Jovanotti.\nMostre.\nNel corso egli ultimi decenni, la palazzina azzurra \u00e8 divenuto luogo di mostre di artisti nazionali e internazionali. Ogni anno vengono allestite mostre di vario genere."}
{"id": "9130772", "revid": "963244", "url": "https://it.wikipedia.org/wiki?curid=9130772", "title": "Suore del Piccolo Fiore di Betania", "text": "Le Suore del Piccolo Fiore di Betania (in inglese \"Sisters of the Little Flower of Bethany\"; sigla \"B.S.\") sono un istituto religioso femminile di diritto pontificio.\nStoria.\nLa congregazione fu fondata il 16 luglio 1921 a Bendore dal sacerdote Raymond Mascarenhas; Vittore Rosario Fernandes, vescovo di Mangalore, eresse canonicamente l'istituto il 28 luglio 1932.\nIn origine la congregazione era intitolata alla Vergine e a santa Teresa del Bambin Ges\u00f9, detta \"il Piccolo Fiore\"; in seguito fu aggiunto il riferimento al villaggio biblico di Betania, patria di Marta e Maria.\nL'istituto si diffuse rapidamente prima nella diocesi di Mangalore e poi in quelle di Poona e Calcutta. Nel 1954 un gruppo di suore fu inviato negli Stati Uniti per compiervi gli studi infermieristici e nel 1956 altre religiose si stabilirono a Roma per completare gli studi teologici.\nL'istituto ricevette il pontificio decreto di lode il 6 dicembre 1971.\nAttivit\u00e0 e diffusione.\nLe sure si dedicano all'insegnamento del catechismo, all'educazione della giovent\u00f9, alla cura degli orfani, all'assistenza agli ammalati, all'evangelizzazione.\nOltre che in India, sono presenti in Francia, Germania, Italia, Mauritania e Senegal; la sede generalizia \u00e8 a Mangalore.\nAlla fine del 2015 l'istituto contava 1430 religiose in 176 case."}
{"id": "9130778", "revid": "62004", "url": "https://it.wikipedia.org/wiki?curid=9130778", "title": "Thibau Nys", "text": "Biografia.\n\u00c8 il figlio del ciclocrossista Sven Nys, considerato uno dei migliori di sempre nella specialit\u00e0."}
{"id": "9130786", "revid": "729019", "url": "https://it.wikipedia.org/wiki?curid=9130786", "title": "Enrique Mosconi", "text": "Primo direttore generale della compagnia petrolifera statale YPF, Mosconi \u00e8 considerato il padre della politica energetica argentina.\nBiografia.\nLa carriera nell'esercito.\nFiglio dell'ingegnere italiano Enrico Mosconi e di un'argentina di discendenza irlandese, Mosconi, una volta terminate le scuole elementari entr\u00f2 nel Collegio Militare della Nazione. Qui si diplom\u00f2 il 20 novembre 1894 con il grado di sottotenente. Intrapresa la carriera nell'esercito fu inizialmente inquadrato nel 7\u00ba Reggimento di Fanteria di R\u00edo Cuarto, in provincia di C\u00f3rdoba, salvo poi, due anni dopo, essere trasferito a Buenos Aires. Nella capitale argentina Mosconi s'iscrisse alla facolt\u00e0 di ingegneria della locale universit\u00e0.\nTra il 1899 ed il 1900 lavor\u00f2 su alcuni progetti topografici e di rilevamento nelle province di Mendoza e Neuqu\u00e9n. Si laure\u00f2 come ingegnere civile a Buenos Aires nel 1903. In quello stesso anno fu trasferito nel Genio militare. Insieme ad altri ufficiali dell'esercito argentino soggiorn\u00f2 tra il 1906 ed il 1908 in Germania per studiare i moderni impianti di gassificazione ed idroelettrici che vi erano stati costruiti. Venne quindi inquadrato nell'esercito imperiale tedesco all'interno del Genio del 10\u00ba battaglione della Vestfalia. Durante il suo soggiorno in Germania Mosconi frequent\u00f2 un corso magistrale presso la Scuola Superiore Tecnica d'Artiglieria a Charlottenburg. Tornato in patria nel 1909 ed inquadrato in un battaglio nel del genio riprese nuovamente la via dell'Europa pochi mesi pi\u00f9 tardi su incarico dell'esercito argentino per acquistare materiale tecnico e rifornimenti. Durante questo secondo periodo europeo Mosconi approfond\u00ec le sue conoscenze in ambito telegrafico e ferroviario visitando oltre alla Germania, la Francia e l'Austria-Ungheria. Rientr\u00f2 definitivamente in Argentina nel 1914. L'anno seguente fu nominato direttore dell'Arsenale Esteban de Luca, incarico che ricopr\u00ec sino al 1918.\nNel 1920 fu trasferito alla divisione aeronautica.\nDirettore di YPF.\nIl 16 ottobre 1922 fu nominato direttore generale della neocostituita compagnia petrolifera statale Yacimientos Petrol\u00edferos Fiscales dal presidente argentino Marcelo T. de Alvear. Per essere pienamente operativa l'impresa ricevette un finanziamento iniziale di otto milioni di pesos dal governo nazionale, e da quel momento fu autosufficiente, finanziandosi con i profitti dell'estrazione del petrolio e senza prestiti o investimenti stranieri. Grazie ad una febbrile operosit\u00e0 ed un'accurata pianificazione Mosconi riusc\u00ec in pochi anni a creare dal nulla una solida realt\u00e0 industriale. Vennero infatti moltiplicati i siti d'estrazione, fu acquistata una petroliera e, nel 1925, fu costruita la prima raffineria argentina a La Plata. Nel giro di pochi anni YPF divenne cos\u00ec la prima compagnia petrolifera nel paese sudamericano, arrivando a competere con le ben pi\u00f9 grandi e strutturate Royal Dutch Shell e Standard Oil, imprese che fino ad allora si erano spartite il mercato argentino.\nNel 1925 Mosconi consider\u00f2 la possibilit\u00e0 di una societ\u00e0 mista pubblico-privata, ma gi\u00e0 tre anni dopo aveva ritrattato l'idea.\nTra il 1927 ed il 1928 gir\u00f2 nei vari paesi sudamericani per raccontare ai governi locali l'esperienza della YPF e la necessit\u00e0 di una comune politica energetica da parte delle nazioni latinoamericane. Mosconi riteneva infatti di fondamentale importanza per la sovranit\u00e0 di ciascun paese che lo stato assegnasse ad una compagnia pubblica il monopolio per lo sfruttamento delle risorse naturali, contrastando cos\u00ec le influenze delle grandi compagnie petrolifere straniere.\nDopo il golpe del 1930 che rovesci\u00f2 il presidente Hip\u00f3lito Yrigoyen, Mosconi decise di non collaborare con la dittatura ed i successivi governi del decennio infame.\nOmaggi ed eredit\u00e0.\nAlla memoria di Mosconi sono state intitolate tre localit\u00e0, rispettivamente nella provincia di Salta, di Formosa e nel Chubut. L'aeroporto internazionale di Comodoro Rivadavia \u00e8 stato dedicato alla memoria del militare.\nAlcuni governi sudamericani decisero di seguire i consigli di Mosconi e di creare compagnie statali dedite all'estrazione, alla raffinazione e al commercio del petrolio. Nel 1931 il presidente uruguaiano Gabriel Terra fond\u00f2 la ANCAP. Cinque anni pi\u00f9 tardi, al termine della guerra del Chaco, il presidente boliviano David Toro cre\u00f2 l'impresa statale YPFB."}
{"id": "9130788", "revid": "599013", "url": "https://it.wikipedia.org/wiki?curid=9130788", "title": "Cyrille Bella", "text": "Biografia.\nAnche suo figlio Armel \u00e8 un calciatore.\nCarriera.\nClub.\nHa giocato nella massima serie camerunese, in quella paraguaiana ed in quella di Hong Kong, oltre che nella seconda divisione tedesca.\nNazionale.\nTra il 1995 ed il 2003 ha giocato cinque partite con la nazionale camerunese."}
{"id": "9130789", "revid": "1543377", "url": "https://it.wikipedia.org/wiki?curid=9130789", "title": "Annette Messager", "text": "Nel 2005 ha vinto il Leone d'Oro alla Biennale di Venezia per le sue opere presso il padiglione francese. Nel 2016 ha vinto il prestigioso Premio Imperiale. Vive e lavora a Malakoff.\nBiografia.\nDal 1962 al 1966 ha frequentato l'\u00c9cole des Arts D\u00e9coratifs a Parigi. Ha una relazione con l'artista Christian Boltanski.\n\u00c8 nota principalmente per il suo lavoro di installazione che spesso incorpora fotografie, stampe, disegni e vari materiali. Il suo lavoro rifiuta i metodi tradizionali delle arti visive, come la pittura, a favore di opere di bricolage che sovvertono i sistemi di valori, facendo spesso uso sperimentale di metodi tradizionalmente designati a una \"cosiddetta sensibilit\u00e0 femminile\".\nNel 2005 ha rappresentato la Francia alla Biennale di Venezia, dove ha vinto il Leone d'Oro per la sua installazione ispirata a Pinocchio che ha trasformato il padiglione francese in un casin\u00f2. Una delle sue mostre pi\u00f9 note \u00e8 \"The Messengers\", che presenta un'installazione di stanze che includono una serie di fotografie e animali in costume fatti a mano simili a giocattoli. Le teste di alcuni animali sono state sostituite da teste di altri animali imbalsamati per riflettere i modi in cui gli umani si travestono o trasformano la propria identit\u00e0 con il costume.\nDel 2014 \u00e8 la sua installazione intitolata \"Les Interdictions,\" una combinazione del motivo di un burattino e un motivo di sessantotto segnali di divieto provenienti da tutto il mondo. L'unico oggetto inventato dall'artista \u00e8 un segnale che condanna la prostituzione."}
{"id": "9130794", "revid": "124482690", "url": "https://it.wikipedia.org/wiki?curid=9130794", "title": "ERF S\u00fcdtirol", "text": "ERF (Evangelische Rundfunk Fernsehen) S\u00fcdtirol \u00e8 il nome di una emittente radiofonica italiana con sede a Merano appartenente al gruppo tedesco ERF Medien. Le trasmissioni sono prevalentemente in lingua tedesca ma sono presenti anche trasmissioni in lingua italiana, per la zona del Trentino e Veneto. Si riceve in Alto Adige, Tirolo e Canton Ticino. \u00c8 trasmessa anche in streaming in tutto il mondo.\nStoria.\nFondata dal 1976 da una organizzazione missionaria svizzera, agli inizi trasmetteva solo da alcuni appartamenti privati situati nella zona del Burgraviato in Alto Adige ed era finanziata da privati. In origine si chiamava Familienradio, nome che gi\u00e0 la aveva resa famosa a buona parte del pubblico dell'Euregio. In seguito, grazie al forte interessamento di altre emittenti private austriache e tedesche, viene creato un network mirato a uniformare i lavori di tutte le emittenti di carattere prevalentemente evangelico. \n\u00c8 stata la prima radio cristiana in Italia e una delle prime radio locali dell'Alto Adige. \nCon l'acquisto di locali sempre pi\u00f9 grandi ed efficienti le trasmissioni sono diventate giornaliere e hanno iniziato a spaziare anche oltre le letture bibliche, con incontri con personaggi famosi, interviste a celebrit\u00e0 locali, tavole rotonde, programmi musicali a richiesta con la possibilit\u00e0 per gli ascoltatori di parlare in diretta con i conduttori per richiedere poesie, canzoni, regali e altro.\nNel 2000, sotto la supervisione della Comunit\u00e0 Evangelica regionale, la sede centrale \u00e8 stata trasferita in un nuovo palazzo situato alla periferia di Merano che ospita la quasi totalit\u00e0 degli studi di produzione. La citt\u00e0, infatti, possiede la pi\u00f9 alta concentrazione di professanti evangelici sia locali che provenienti dalle comunit\u00e0 confinanti con l'Alto Adige.\nCon l'avvento della nuova gestione ERF Radio Tv ha cambiato sede e logo. Molti nuovi conduttori si sono aggiunti, sia in Italia che all'estero e le piattaforme internet permettono lo streaming in tutto il mondo.\nProgrammazione.\nI palinsesti giornalieri comprendono programmi di vario genere con una particolare enfasi per programmi di carattere religioso che proseguono con programmi culturali e di intrattenimento. Occasionalmente offre programmi sportivi, specialmente in concomitanza con le manifestazioni sportive internazionali che si svolgono nella zona. Nei primi anni i programmi erano solo radiofonici a cui si sono poi affiancati produzione e diffusione di programmi televisivi.\nLa lettura della Bibbia, dei Vangeli e di altri libri a sfondo evangelico costituiscono la colonna portante delle trasmissioni. Completano il palinsesto discussioni, tavole rotonde, interviste e trasmissioni dedicate alla musica e alla cultura locale.\nLo slogan che appare in ogni spot pubblicitario della radio \u00e8 in lingua tedesca e recita \"Wo Radio h\u00f6ren Freude bringt\" (\"Dove ascoltare la radio procura gioia\").\nTra i programmi di maggior seguito, fin dai tempi di \"Familienradio\", sono da menzionare:\nConduttori.\nLe trasmissioni sono state da subito multilinguistiche viste le aree geografiche coperte. Nell'emittente si sono formati molti presentatori e speaker che in seguito si sono imposti anche in altri settori culturali e artistici, specialmente a livello locale. Tra i conduttori di lingua tedesca si ricorda K\u00f6bi Kaderer, uno dei primi speaker della sede di Merano. \nTra i conduttori di lingua italiana vi sono Vittorio Silvani, Debrydelys Deeberdeyn (che presenta anche in lingua francese e spagnola), Dario Mavi, mentre Manfred e Linde Perathoner con Daniel Pacherhof erano dedicati al settore svizzero. Sean Hayes Scott ha curato le trasmissioni in lingua inglese."}
{"id": "9130821", "revid": "324090", "url": "https://it.wikipedia.org/wiki?curid=9130821", "title": "Advisory board", "text": "Un advisory board (o consiglio consultivo) \u00e8 un organismo che fornisce pareri non vincolanti di tipo strategico al \"management\" di una societ\u00e0, organizzazione o fondazione. La natura informale delladvisory board consente maggiore flessibilit\u00e0 rispetto al \"board of directors\" (consiglio di amministrazione). A differenza del consiglio di amministrazione [di seguito CdA], l\u2019advisory board [di seguito AB] non ha autorit\u00e0 di voto su questioni societarie n\u00e9 responsabilit\u00e0 legali di tipo fiduciario. Molte societ\u00e0 nuove (start-up) o piccole e medie imprese scelgono di dotarsi di un AB per usufruire delle conoscenze di altri, senza sobbarcarsi dei costi e dover gestire le formalit\u00e0 di un CdA.\nFunzioni.\nLa funzione di un AB \u00e8 quella di offrire assistenza alle imprese su questioni che spaziano dal marketing alla gestione delle risorse umane alle questioni legali / regolamentari. Gli AB sono composti da consolidati esperti che offrono consigli innovativi e prospettive inedite. Con incontri tipicamente trimestrali o semestrali, gli AB possono fornire direzione strategica, guidare miglioramenti di qualit\u00e0 e verificare l\u2019efficacia di programmi di cambiamento.\nGli imprenditori, specialmente di start-up o piccole e medie imprese, possono non volere diluire il controllo dotandosi di CdA con responsabilit\u00e0 formali e relative deleghe. In questi casi un AB pu\u00f2 costituire una soluzione pi\u00f9 adatta per imprenditori che vogliono avere accesso ad assistenza di alta qualit\u00e0 e migliorare i contatti nel proprio settore .\nL\u2019advisory board, in quanto gruppo esterno, ha anche il vantaggio di offrire informazioni e consigli non interessati agli imprenditori.\nGli AB possono anche essere implementati in settori diversi dal business quali ad es, l\u2019ambito scientifico, medicina, tecnologico, editoria, gruppi di interesse politico e altri ancora. \nMotivi per creare un advisory board.\nIl motivo principale per creare un AB \u00e8 quello di cercare know-how e conoscenze al di fuori della propria societ\u00e0. I membri di un AB dovrebbero essere in grado di fornire alla societ\u00e0 conoscenze, capacit\u00e0 di analisi e pensiero strategico relativamente al settore in cui opera la societ\u00e0.\nLe societ\u00e0 dovrebbero cercare persone le cui qualit\u00e0 complementano quelle dell\u2019attuale consiglio di amministrazione piuttosto che mascherare gap di conoscenza o capacit\u00e0 del management. Un AB rinforza il comitato direttivo ma non interferisce con la sua autorit\u00e0 e le sue deleghe. \nCreare e gestire un advisory board.\nCi sono due domande fondamentali che ci si deve fare prima di creare e gestire un advisory board. La prima domanda \u00e8 chi vuole ottenere cosa da un AB. La seconda \u00e8 come gestire un AB. In particolare, i punti seguenti devono essere considerati. \nMandato.\nIl profilo dei componenti dell\u2019AB deve essere determinato dalla natura di ci\u00f2 che ci si aspetta da loro da parte della societ\u00e0. I membri di un AB dovrebbero avere una specifica conoscenza dei diversi aspetti del business quali marketing, sviluppo prodotti, tecniche di vendita che sono prerogativa dei direttori.\nUna mancata definizione di \u201ccosa ci aspettiamo dall\u2019advisory board\u201d piuttosto che \u201cche tipo di consiglio vogliamo cercare\u201d conduce ad un organismo disorganizzato, con minore ritorno (\u20ac/ora investita) rispetto ad un AB con una missione ben definita. Alla fine il rischio pu\u00f2 essere in uno spreco di tempo e risorse sia per la societ\u00e0 che per i membri dell\u2019AB.\nScopo.\nL\u2019advisory board deve stabilire quale sia lo scopo del comitato, ovvero se si tratti di uno scopo a largo spettro piuttosto che molto limitato ad es. su una specifica caratteristica di un prodotto. I membri di un AB devono condividere lo stesso obiettivo o interessi simili.\nDimensioni.\nLe dimensioni di un AB influenzano l\u2019efficienza nel produrre risultati nel tempo ed efficacia nell\u2019organizzazione e conduzione delle riunioni del comitato. Un gruppo troppo esteso pu\u00f2 dar luogo a problemi di gestione. Pertanto si suggerisce che un AB inizi alla definizione di un leader e poi cresca gradualmente da un numero ristretto fino alle dimensioni ottimali. Le dinamiche di gruppo suggeriscono che il numero massimo di membri per un AB sia otto, che include anche i partecipanti della societ\u00e0 stessa e altri facilitatori. In alcuni casi, lo scopo dell\u2019AB pu\u00f2 richiedere una rappresentanza pi\u00f9 numerosa per rappresentare diversi stakeholders.\nOrganizzazione e frequenza delle riunioni.\nIl funzionamento di un AB dipende fortemente da come le attivit\u00e0 del gruppo sono organizzate e dirette. Una riunione fissa si dovrebbe tenere regolarmente (mensilmente, annualmente o secondo altre frequenze) e i membri dell\u2019AB dovrebbero essere ben informati dell\u2019agenda e ricevere informazioni di contesto in modo tale da poter fornire il massimo valore aggiunto.\nUn documento informativo \u2013 di dimensioni e dettagli opportuni -\u00a0 dovrebbe essere fornito ai membri dell\u2019AB per fornir loro le informazioni utili per poter svolgere nel modo migliore il loro ruolo di consiglieri. Se vi sono elementi di confidenzialit\u00e0, essi devono essere chiaramente specificati.\nE\u2019 suggerito che vi sia un facilitatore / amministratore / segretario per organizzare le riunioni dell\u2019AB e gestire il materiale dei meeting. Il facilitatore o il leader del gruppo deve essere attento alla gestione del tempo delle riunioni. Un\u2019agenda pu\u00f2 migliorare l\u2019organizzazione e la gestione del tempo delle riunioni. \nTermini di partecipazione.\nI componenti di un AB possono essere nominati con un mandato di durata finita, ad es. 2 o 3 anni in modo tale da permettere loro di essere attivamente coinvolti nella societ\u00e0 ma al tempo stesso di non rilassarsi troppo nella loro posizione. I termini di partecipazione sono importanti quando si tratta di un allargamento del gruppo; essi assicurano che le dimensioni dell\u2019AB consentano una gestione efficiente e razionale.\nCompenso.\nI membri di un AB servono una societ\u00e0 per una serie di motivi, che vanno dalla lealt\u00e0 personale al compenso economico, che deve essere adeguato al profilo e al tempo dedicato.\nVantaggi di un advisory board.\nControllo a distanza.\nLe societ\u00e0 multinazionali normalmente stabiliscono filiali locali per gestire il loro business in particolari nazioni per motivi di costi minori (es. tasse), per costi inferiori di materie prime, o per altri motivi organizzativi. D\u2019altra parte, il conferimento di autorit\u00e0 della propria filiale ad un gruppo esterno di direttori pu\u00f2 aumentare i rischi e l\u2019instabilit\u00e0 della societ\u00e0. Dal momento che un AB pu\u00f2 operare in una sede diversa, con cultura e norme differenti, in una lingua diversa, le societ\u00e0 multinazionali possono scegliere di dotarsi di un AB piuttosto che un Board od Directors per evitare la perdita di controllo.\nResponsabilit\u00e0.\nUn AB pu\u00f2 fornire garanzie per mantenere la societ\u00e0 in linea con la strategia, mentre lo staff \u00e8 responsabile dei risultati.\nTest dei candidati al consiglio di amministrazione.\nAlcune societ\u00e0 possono scegliere di creare un AB prima di nominarne uno o pi\u00f9 membri nel CdA. Per avere un CdA efficace \u00e8 necessario un gruppo di individui con una buona interazione oltre che le capacit\u00e0 e competenze adeguate per guidare il business. Avere un AB permette alle societ\u00e0 di verificare l\u2019impegno e le capacit\u00e0 di ogni partecipante e osservare l\u2019interazione prima di nominarli nel CdA.\nMaggiore efficienza.\nUn CdA troppo grande pu\u00f2 creare complessit\u00e0 organizzativa e problemi di comunicazione, generando una situazione di inefficienza. Si pu\u00f2 quindi scegliere di creare un AB per evitare la crescita di dimensioni del CdA, evitando inoltre le complessit\u00e0 e le implicazioni tipiche del CdA,\nConsiglio formale.\nLa complessit\u00e0 delle societ\u00e0 e la velocit\u00e0 con cui evolve il loro business pu\u00f2 rendere difficile ricercare un consiglio su un argomento specifico. Le societ\u00e0 possono anche trovare difficile reperire individui o gruppi di fiducia ai fini di ottenere una guida strategica continua e significativa. Un AB pu\u00f2 quindi fornire il giusto grado di consistenza, durata e conoscenza del contesto e fornire consigli affidabili. I membri di un AB ricevono un compenso per fornire pareri ponderati. Questo offre un incentivo ai membri di un AB a fornire suggerimenti di qualit\u00e0 e a dare priorit\u00e0 alle richieste di supporto.\nMinor pressione sui direttori.\nUn direttore pu\u00f2 utilizzare l\u2019AB per testare in tutta tranquillit\u00e0 soluzioni o strategie anche se definiti parzialmente dal momento che l\u2019unico scopo dell\u2019AB \u00e8 quello di fornire pareri. Questo gli permette di far delle prove prima di affrontare il CdA dove sono invece richieste decisioni definitive ed esecutive. Il CdA controlla il CEO e stabilisce il suo compenso. Mentre un AB sostiene il cambiamento nella societ\u00e0 per il bene della societ\u00e0 stessa, un CdA che chiede un cambiamento potrebbe sembrare una mancanza di fiducia nel proprio CEO. Questo meccanismo genera una grande pressione sui direttori e potrebbe diventare un ostacolo affinch\u00e8 essi possano esprimere i loro problemi e ricercare consiglio al CdA. Per tutti questi motivi, un AB pu\u00f2 fungere da \u201cporto sicuro\u201d al fine di ricercare pareri e testare diverse opzioni di business.\nAssenza di conflitti.\nQualsiasi sia il parere dell\u2019AB, qualsiasi decisione operativa (es. cambio di politica o di gestione finanziaria) richiede l\u2019approvazione del CdA.\nInput focalizzato.\nUna societ\u00e0 pu\u00f2 aver bisogno di un parere su un aspetto specifico del proprio business (ad es. Marketing, sviluppo prodotti, servizio al cliente o espansione della rete di distribuzione). Mentre il CdA deve tener conto di tutti gli aspetti e seguire tutta una serie di procedimenti amministrativi (es. approvazioni formali, ratifiche etc..) un AB pu\u00f2 focalizzarsi direttamente su un tema specifico e fornire un parere. \nSvantaggi di un advisory board.\nMinor remunerazione.\nUn AB tratta uno spettro di temi pi\u00f9 ristretto e si incontra meno spesso del CdA. I membri del AB hanno un impegno inferiore rispetto a quelli del CdA. Ci\u00f2 si riflette in una remunerazione complessiva inferiore rispetto al CdA. Cionondimeno, i compensi per i membri dell\u2019AB dipendono da diversi fattori, incluso il ritorno sull\u2019investimento (RoI), il tempo, l\u2019organizzazione e i costi di partecipazione. \nAssenza di responsabilit\u00e0.\nIl CdA \u00e8 esposto a una serie di responsabilit\u00e0 di tipo legislativo, fiduciario e finanziario. Le responsabilit\u00e0 includono salari non pagati, tasse non pagate, danni ambientali etc.. Per questo i direttori sono costretti a prendere le decisioni e definire le politiche in modo da minimizzare i rischi complessivi. Al contrario, un AB non \u00e8 soggetto a questo tipo di responsabilit\u00e0 e quindi potrebbe indurre la societ\u00e0 a prendere rischi eccessivi."}
{"id": "9130822", "revid": "110157", "url": "https://it.wikipedia.org/wiki?curid=9130822", "title": "Pandemia di COVID-19 a Trinidad e Tobago", "text": "Il primo caso della pandemia di COVID-19 a Trinidad e Tobago \u00e8 stato confermato il 12 marzo 2020, si trattava di un 52enne tornato dalla Svizzera. Il primo decesso, quello di un 77enne con patologie pregresse, \u00e8 stato confermato il 25 marzo 2020.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una malattia respiratoria in un gruppo di persone nella citt\u00e0 di Wuhan, nella privincia cinese di Hubei, dato che \u00e8 stato riferito all'OMS il 31 dicembre 2019.\nIl tasso di mortalit\u00e0 per COVID-19 \u00e8 stato molto pi\u00f9 basso della SARS del 2003, ma la trasmissione \u00e8 stata significativamente maggiore, portando ad un bilancio totale delle vittime pi\u00f9 alto.\nCronologia.\nDopo la conferma del primo caso (di cui sopra e legato a critiche a causa di casi sospetti che lo precedevano) il 12 marzo 2020 e di nuovi casi nei giorni seguenti, sono state introdotte restrizioni per chi proveniva dai Paesi in cui si erano registrati pi\u00f9 contagi e poi per chiunque non avesse la cittadinanza di Trinidad e Tobago. Inoltre, sono state chiuse scuole ed universit\u00e0 per oltre un mese. Molte associazioni induiste hanno cancellato le rispettive celebrazioni. I primi decessi confermati con COVID-19 si sono verificati il 25 e 26 marzo 2020, il secondo su una nave da crociera in quarantena. A fine marzo 2020, con 89 casi e 4 decessi nel Paese, il presidente Keith Rowley comunic\u00f2 l'obbligo di stare a casa per i lavoratori di categorie non essenziali per le due settimane successive.\nAd aprile 2020 le misure restrittive sono state mantenute e prolungate, a fine mese Trinidad e Tobago aveva avuto 116 casi e 8 decessi e stava ricevendo 4000 kit per i test dalla Cina e 10000 dalla PAHO (sezione americana dell'OMS). Nel maggio seguente, si \u00e8 registrato un solo nuovo caso e le restrizioni sono state alleggerite, e a giugno 2020 molti servizi e negozi hanno riaperto.\nDa met\u00e0 agosto 2020, \u00e8 iniziata una seconda ondata nel Paese e sono state reintrodotte numerose restrizioni.\nA fine marzo 2021, il Paese ha ricevuto le prime 33.600 dosi di vaccino anti COVID-19 con il servizio COVAX.\nDa aprile 2021, Trinidad e Tobago ha vissuto una terza ondata di COVID-19 e da met\u00e0 maggio, poco prima del picco assoluto di nuovi casi e decessi, \u00e8 stato imposto uno stato di emergenza con coprifuoco dalle 21 alle 5 del mattino con alcune eccezioni per i servizi essenziali."}
{"id": "9130823", "revid": "2166030", "url": "https://it.wikipedia.org/wiki?curid=9130823", "title": "Sangiaccato di Vize", "text": "Il sangiaccato di Vize (in turco ottomano: \"Sancak-i/Liva-i Vize\") era una provincia ottomana di secondo livello (sangiaccato/sanjak o liva) che comprendeva la regione di Vize nella Tracia orientale. Dopo il 1849 la sua sede fu trasferita a Tekirda\u011f (Rodosto) e fino alla fine del 1920 circa, la provincia era conosciuta in italiano come sangiaccato di Rodosto (in turco ottomano \"Tekfurda\u011f\u0131 sancak\").\nStoria.\nLa citt\u00e0 di Vize (in greco Bizye) faceva parte dei resti dell'impero bizantino, che cadde con la conquista ottomana di Costantinopoli nel 1453.\nLa citt\u00e0 divenne sede di un sangiaccato come parte dell'Eyalet di Rumelia nell'ultimo terzo del XV secolo. Fino alla met\u00e0 del XVII secolo, il sangiaccato era passato sotto l'Eyalet di Silistra, e nel 1846 all'Eyalet di Adrianopoli. Fu ribattezzato come sangiaccato di Tekf\u00fcrta\u011fi nel 1849, dal nome del nuovo capoluogo, Tekf\u00fcrta\u011fi (in italiano Rodosto, l'odierna Tekirda\u011f). Vize stessa fu distaccata nel 1879 e pass\u00f2 sotto il sangiaccato di K\u0131rk Kilise. Nel 1912 il sangiaccato comprendeva i \"kaza\" (distretti) di Tekf\u00fcrta\u011fi stessa, Malkara, \u00c7orlu e Hayrabolu. Nel 1920 l'area, insieme a tutta la Tracia orientale, fu occupata dall'esercito greco, che la tenne fino al suo ritiro nell'ottobre 1922 in seguito all'armistizio di Mudanya. Dopo il 1923 la citt\u00e0 di Tekirda\u011f divenne il capoluogo della provincia di Tekirda\u011f nella neonata Repubblica di Turchia."}
{"id": "9130824", "revid": "1031941", "url": "https://it.wikipedia.org/wiki?curid=9130824", "title": "Marcello (fratello di Giustino II)", "text": "Biografia.\nMarcello era figlio di Vigilanza, sorella dell'imperatore Giustiniano, e di Dulcidio, e di conseguenza fratello dell'imperatore Giustino II e di Preieta.\nSi spos\u00f2 con Giuliana, figlia di Flavio Anastasio Paolo Probo Moschiano Probo Magno, console dell'anno 518 e imparentato con l'imperatore Anastasio I (regno 491-518). Giuliana professava la fede monofisita e, nonostante conoscesse l'imperatore Giustino II, durante il suo regno fu perseguitata per la confessione religiosa diversa. Fu infatti confinata in un monastero a Calcedonia e costretta a svolgere i compiti pi\u00f9 umili fino a quando non accett\u00f2 di comunicarsi, rinunciando in tal modo, almeno esteriormente, al monifisimo.\nNel 544, Marcello fu promosso al grado di generale, insieme a Costantiniano, e combatt\u00e9 nella guerra lazica, al tempo in svolgimento, contro i soldati della Persia sasanide; egli sostitu\u00ec i generali, morti in combattimento, Giusto, cugino di Giustiniano e quindi zio di Marcello, e Peranio. Secondo lo storico bizantino Procopio, al tempo della nomina a generale Marcello era ancora molto giovane, \u00abappena arrivato all'et\u00e0 della virilit\u00e0\u00bb. Delle sue gesta belliche nessuna fu scritta e la guerra si risolse presto mediante una tregua.\nMarcello ricompare nelle cronache nel 562, quando una grande orda di Bulgari invase i Balcani e razzi\u00f2 la Tracia avvicinandosi pericolosamente alla capitale bizantina Costantinopoli. Giustiniano affid\u00f2 a Marcello il compito di guidare le truppe per far sconfiggere gli invasori.\nViene nuovamente menzionato nelle cronache, questa volta con il titolo di patrizio, alla fine del 565, quando ebbe un ruolo importante, insieme a Baduario, nella cerimonia di incoronazione a imperatore del fratello Giustino.\n\u00c8 sconosciuta la data della sua morte per\u00f2 dalle fonti dell'epoca si conosce che intorno al 582/83, il suo patrimonio fu diviso dal nuovo imperatore Maurizio (r. 582\u2013602) tra il padre di quest'ultimo Paolo e il fratello Pietro."}
{"id": "9130827", "revid": "125556874", "url": "https://it.wikipedia.org/wiki?curid=9130827", "title": "Ecco2k", "text": "Biografia.\nNato a Londra da padre inglese e madre svedese, suo padre \u00e8 Ben Arogundade, scrittore e designer mentre sua madre \u00e8 una makeup artist. A due anni si trasferisce con la famiglia a Stoccolma, nel quartiere di Hornstull. Inoltre \u00e8 un membro della Drain Gang, collettivo musicale di Stoccolma di cui fanno parte i rapper Bladee e Thaiboy Digital e il produttore Whitearmor."}
{"id": "9130830", "revid": "729019", "url": "https://it.wikipedia.org/wiki?curid=9130830", "title": "Assedio di Pavia (1302)", "text": "L'assedio di Pavia ebbe luogo nel marzo del 1302, quando l'esercito milanese guidato da Galeazzo I Visconti tent\u00f2 di conquistare la citt\u00e0, allora retta da un regime guelfo retto dai Langosco, conti palatini di Lomello.\nAntefatti.\nLa situazione politica pavese negli ultimi decenni del XIII secolo fu caratterizzata dagli scontri tra la fazione ghibellina, capeggiata dai Beccaria, e quella guelfa, guidata dai Langosco, conti palatini di Lomello. Tra il 1290 e il 1300 Manfredo Beccaria riusc\u00ec a imporre il suo controllo sulla citt\u00e0 e fu nominato podest\u00e0 del popolo, dei mercanti e del collegio dei notai, tuttavia nel 1300 Filippone Langosco (dopo aver sconfitto militarmente Manfredo) scacci\u00f2 i Beccaria da Pavia e impose un governo capeggiato dai guelfi. Inizialmente i rapporti tra i Langosco e i Visconti furono buoni (gi\u00e0 precedentemente, il padre di Filippone, Riccardo, aveva guidato le forze pavesi nella battaglia di Desio e aveva favorito la vittoria di Ottone Visconti e la cacciata dei Della Torre), tuttavia il fallito matrimonio tra la figlia di Matteo I Visconti Zaccarina con il Ricciardino, primogenito di Filippone, turb\u00f2 i rapporti tra le due stirpi. Il Langosco mosse guerra contro Milano, ma fu fermato da Galeazzo I Visconti, che contrattacc\u00f2 invadendo il territorio pavese.\nL'assedio.\nNel marzo del 1302 Galeazzo I Visconti, accompagnato dal podest\u00e0 di Milano, mosse con l\u2019esercito cittadino contro Pavia. Scarse sono le informazioni che abbiamo riguardo all\u2019azione, verosimilmente non fu tentato un blocco della citt\u00e0, operazione quasi impossibile senza il dispiegamento di un\u2019adeguata flotta fluviale, che in quel momento i Visconti non disponevano, dato che Pavia poteva essere rifornita e soccorsa tramite il Po e il Ticino dalle alleate Piacenza e Cremona. Tuttavia, grazie a un attacco fulmineo, il 23 marzo, Galeazzo I quasi riusc\u00ec a conquistare Pavia. Quel giorno, infatti, i suoi uomini assaltarono una delle porte settentrionali della citt\u00e0, porta Santo Stefano, riuscendo anche a incendiarla, ma dopo un furioso combattimento vennero respinti dai pavesi. Non sappiamo quante perdite subirono le due parti, ma probabilmente esse non furono di lieve entit\u00e0, tanto che dopo il fallimento dell\u2019assalto Galeazzo I decise di levare l\u2019assedio."}
{"id": "9130856", "revid": "201394", "url": "https://it.wikipedia.org/wiki?curid=9130856", "title": "British rock and roll", "text": ""}
{"id": "9130857", "revid": "201394", "url": "https://it.wikipedia.org/wiki?curid=9130857", "title": "British rhythm and blues", "text": ""}
{"id": "9130862", "revid": "307923", "url": "https://it.wikipedia.org/wiki?curid=9130862", "title": "Alberto II di Weimar-Orlam\u00fcnde", "text": "Biografia.\nAlberto era il figlio del conte Sigfrido III di Orlam\u00fcnde e della principessa danese Sofia, figlia del re Valdemaro I di Danimarca. Con quello era anche un pronipote di Alberto l'Orso.\nDopo che Valdemaro II ebbe completamente conquistato Holstein e Meclemburgo nel 1202 durante la lotta per il trono tra lo Staufer Filippo di Svevia e il Welfen Ottone IV, scacci\u00f2 il conte Adolfo III di Schauenburg dall'Holstein e probabilmente gi\u00e0 nel 1203 lo diede in feudo al cognato Alberto, sebbene avesse riconosciuto Ottone IV come re e il conte Sigfrido di Orlam\u00fcnde fosse dalla parte del re Filippo di Svevia, il re che aveva sostenuto. Alberto si stabil\u00ec al castello di Lubecca. Oltre a questi feudi, una certa parte dell'eredit\u00e0 della Turingia gli venne tramite suo padre, che mor\u00ec tre anni dopo, e l'accordo fatto con suo fratello Ermanno, mentre alcuni possedimenti furono amministrati congiuntamente dai fratelli. Ma n\u00e9 questa eredit\u00e0 n\u00e9 i feudi danesi furono tenuti da Alberto incontrastati.\nSuo fratello Ermanno tent\u00f2 di usurpare l'intera eredit\u00e0 con la forza nel 1215, cosa che sarebbe facilmente riuscita se suo fratello non fosse stato rimosso dal langravio Ermanno I di Turingia, la cui figlia Edvige aveva sposato il conte Alberto nel 1211, che svent\u00f2 l'impresa con una rapida resistenza. Alberto stesso dovette ripetutamente combattere per la Nordalbingia contro i nemici di Valdemaro, che dovevano essere anche i suoi, contro il margravio Alberto II di Brandeburgo, contro il duca Bernardo e, dal 1212, contro suo figlio il duca Alberto I di Sassonia, cos\u00ec come contro l'arcivescovo Valdemaro di Brema, il vescovo Filippo di Ratzeburg e i conti Gunzelino III ed Enrico Borwin II di Meclemburgo. Dal 1214, questi avversari rappresentavano la dell'imperatore Ottone IV, poich\u00e9 Valdemaro aveva disertato per Federico II, che gli aveva ceduto i territori conquistati della Germania settentrionale. Questa defezione del re danese dalla parte degli Hohenstaufen fu incoraggiata dagli sforzi del suocero di Alberto, il langravio di Turingia, e del margravio di Meissen, cognato della moglie di quest'ultimo, cos\u00ec che il papa poteva ora aspettarsi un sostegno pi\u00f9 forte dagli Hohenstaufen e dal re danese contro Ottone IV.\nLe sue numerose donazioni a chiese e monasteri, cos\u00ec come la fondazione dei monasteri di Preetz e Hoibeck, testimoniano quanto il conte si preoccupasse del benessere della Chiesa anche durante questi anni di conflitto. Nel 1217, quando i nemici suoi e di Valdemaro erano pi\u00f9 inclini ad una conclusione pacifica che ad una continuazione della battaglia, egli lasci\u00f2 l'Holstein accompagnato dal conte Bernardo II di Lippe e da un certo numero di coraggiosi seguaci per intraprendere una crociata contro i Livoniani pagani in adempimento del voto che aveva fatto due anni prima. Rimase nel paese pagano solo fino alla primavera del 1218, ma comp\u00ec cos\u00ec tante azioni in cos\u00ec poco tempo che Enrico di Lettonia pot\u00e9 vantarsi che Dio lo aveva messo nella sua faretra, per cos\u00ec dire, in modo da poterlo mandare in Livonia al momento opportuno per liberare la sua Chiesa dai suoi nemici.\nI compiti pi\u00f9 pesanti toccarono poi al conte quando il re Valdemaro e suo figlio vennero fatti prigionieri del conte Enrico di Schwerin sull'isola di Ly\u00f6 nella notte tra il 6 e il 7 maggio 1223. Alberto, se non nella dignit\u00e0 di governatore imperiale, aveva lavorato in modo eccellente con tanta intelligenza quanto energia per la liberazione di suo zio. Sebbene vedesse il suo vantaggio salvaguardato nel trattato concluso tra l'Impero e la Danimarca il 4 luglio 1224. Nella battaglia di M\u00f6lln (gennaio 1225) Alberto divenne prigioniero del vincitore, il conte di Schwerin. Rimase tale quando Valdemaro fu liberato il 21 dicembre di quell'anno in seguito al trattato concluso con i suoi avversari, nel quale si impegnava, tra l'altro, a non aiutare il nipote a riconquistare le sue terre. Fu solo nel 1227 dopo la battaglia di Bornh\u00f6ved, il cui esito disastroso priv\u00f2 Valdemaro dell'ultima prospettiva di rientrare in possesso di ci\u00f2 che aveva perso e di liberare Alberto, egli compr\u00f2 la sua libert\u00e0 rinunciando a Lauenburg. Da allora in poi, probabilmente visse principalmente in Danimarca, limitatamente ai possedimenti che suo zio gli aveva concesso sull'isola di Als."}
{"id": "9130864", "revid": "84184", "url": "https://it.wikipedia.org/wiki?curid=9130864", "title": "The Owl and the Pussycat (Stravinskij)", "text": "The Owl and the Pussycat \u00e8 una composizione per voce e pianoforte scritta da Igor' F\u00ebdorovi\u010d Stravinskij nel 1966 su testo di Edward Lear e dedicata alla moglie Vera.\nStoria.\nDopo aver completato i \"Requiem Canticles\", l'ultima sua opera importante, Stravinskij, pi\u00f9 rilassato dopo la realizzazione di un lavoro molto impegnativo, si dedic\u00f2 alla stesura di un piccolo brano sul testo di un nonsense del poeta inglese Edward Lear. Il musicista aveva letto la poesia \"The Owl and the Pussycat\" parecchi anni prima, in una versione francese di Francis Steegmuller; quando in seguito, in Inghilterra, prese lezioni di lingua inglese, la impar\u00f2 a memoria nel testo originale. Anche la moglie Vera de Bosset conosceva la poesia fin dalla giovinezza. Poich\u00e9 nel testo vi erano alcune analogie con la coppia (la bellezza della gattina e la musica del gufo; la lunga attesa per le nozze), Stravinskij volle fare un omaggio alla moglie musicandola.\nLa prima esecuzione ha avuto luogo a Los Angeles, ai \"Monday Evening Concerts\", il 31 ottobre 1966 con il soprano Peggy Bonini e Ingolf Dahl al pianoforte. Il brano fu pubblicato da Boosey &amp; Hawkes a New York nel febbraio 1967.\n\"The Owl and the Pussycat\" fu l'ultimo lavoro composto agevolmente da Stravinskij prima che l'et\u00e0 (aveva ormai 84 anni) e l'aggravarsi di alcune sue patologie, lo costringessero a un riposo forzato. Dopo riusc\u00ec solo a fatica a completare la strumentazione di due lieder di Hugo Wolf e a iniziare una trascrizione dal Clavicembalo ben temperato.\nArgomento.\nUn gufo e una gattina se ne vanno per mare su una barca color verde brillante. Portano con loro del miele e molti soldi. Il gufo, accompagnandosi con una piccola chitarra, canta le bellezze della gattina mentre guarda le stelle. La gattina elogia il canto meraviglioso del suo compagno e lo esorta a non aspettare ancora per sposarsi. Essi non hanno per\u00f2 l'anello. Navigano ancora per un anno e un giorno finch\u00e9 non giungono nel paese dove cresce l'abero Bong. Qui, in un bosco, vi \u00e8 un porcellino con un anello al naso. Il maialino vende loro l'anello e i due vengono sposati il giorno dopo dal tacchino; dopo cenano con fette di mela cotogna e danzano alla luce della luna. \nAnalisi.\nUn buon risultato dell'esecuzione del brano dipende molto dalle capacit\u00e0 di interpretazione e di caratterizzazione dell'esecutore della parte cantata, solitamente un soprano. Stravinskij ha personificato gli animali e le situazioni con combinazioni di intervalli sonori a cui l'interprete deve attenersi. \"The Owl and the Pussycat\" \u00e8 costruito secondo le direttive della dodecafonia e si presenta come un contrappunto a due parti: la parte melodica della voce si intreccia con quella del pianoforte che la raddoppia a un'ottava. Lo stile e le caratteristiche sono quelle delle opere vocali russe scritte dal musicista molti anni prima, viste e \"modificate\" per\u00f2 attraverso il moderno stile seriale utilizzato dal compositore."}
{"id": "9130868", "revid": "1784492", "url": "https://it.wikipedia.org/wiki?curid=9130868", "title": "Zoran Plazoni\u0107", "text": "Carriera.\nCresciuto nelle giovanili dell' fa il suo debutto in prima squadra il 12 maggio 2007 subentrando al posto di Nikica Jelavi\u0107 nella partita di campionato pareggiata 2-2 contro il ."}
{"id": "9130872", "revid": "247222", "url": "https://it.wikipedia.org/wiki?curid=9130872", "title": "Anthropophagy", "text": "Anthropophagy \u00e8 il secondo album in studio del gruppo musicale brasiliano Vulcano, pubblicato nel 1987 dalla Rock Brigade Records."}
{"id": "9130903", "revid": "247222", "url": "https://it.wikipedia.org/wiki?curid=9130903", "title": "Who Are the True?", "text": "Who Are the True? \u00e8 il terzo album in studio del gruppo musicale brasiliano Vulcano, pubblicato nel 1988 dalla Cogumelo Records."}
{"id": "9130905", "revid": "1372005", "url": "https://it.wikipedia.org/wiki?curid=9130905", "title": "Ermanno II di Weimar-Orlam\u00fcnde", "text": "Biografia.\nEra il figlio minore del conte Sigfrido III (intorno al 1155-1206) e Sofia di Danimarca (1159-intorno al 1208), figlia del re di Danimarca Valdemaro I.\nDopo la morte di suo padre nel 1206, Enrico II regn\u00f2 insieme a suo fratello Alberto II. Entr\u00f2 gradualmente in conflitto con i langravi di Turingia, che occuparono la montagna di Schauenforst tra Orlam\u00fcnde e Rudolstadt. Il langravio Ermanno I lo fece prigioniero nel suo stesso castello di Weimar nel 1214. Anche il langravio Ludovico IV combatt\u00e9 contro entrambi i fratelli. Ermanno II, riusc\u00ec ad espandere la sovranit\u00e0 territoriale rifondando Weimar come citt\u00e0 e il monastero cistercense di Oberweimar, nonostante la continua afflizione ludovingia. Ermanno II fu in gran parte dalla parte degli Hohenstaufen e determin\u00f2 il declino della sua casata con le sue continue faide. I possedimenti intorno alle due citt\u00e0 principali, tuttavia, rimasero domini separati, e cos\u00ec fu logico che nel 1264/65 i figli di Ermanno II, Ermanno III e Ottone III, divisero i domini e nacquero le due linee quasi indipendenti di Weimar e Orlam\u00fcnde.\nFamiglia e figli.\nIl conte Ermanno II spos\u00f2 la principessa Beatrice di Andechs-Merania, figlia del conte Ottone I ed erede della signoria di Plassenburg con Kulmbach e Mittelberg e della signoria di Berneck con Goldkronach, Meinau, Wirsberg, Pretzendorf (oggi Himmelkron), Zwernitz e Trebgast. Essi ebbero i seguenti figli:"}
{"id": "9130915", "revid": "123311435", "url": "https://it.wikipedia.org/wiki?curid=9130915", "title": "Primo ministro della Repubblica Democratica Araba dei Sahrawi", "text": "Il Primo ministro della Repubblica Democratica Araba dei Sahrawi \u00e8 il capo del governo della Repubblica Democratica Araba dei Sahrawi (RASD), governo in esilio con sede nei campi profughi sahrawi di Tindouf, Algeria."}
{"id": "9130917", "revid": "583609", "url": "https://it.wikipedia.org/wiki?curid=9130917", "title": "Downton Abbey (disambigua)", "text": ""}
{"id": "9130920", "revid": "775372", "url": "https://it.wikipedia.org/wiki?curid=9130920", "title": "Presidenti della Repubblica Democratica Araba dei Sahrawi", "text": ""}
{"id": "9130921", "revid": "775372", "url": "https://it.wikipedia.org/wiki?curid=9130921", "title": "Primi ministri della Repubblica Democratica Araba dei Sahrawi", "text": ""}
{"id": "9130922", "revid": "1214201", "url": "https://it.wikipedia.org/wiki?curid=9130922", "title": "Akinkunmi Amoo", "text": "Carriera.\nNato ad Ibadan, cresce in patria tra la Brightville Academy della sua citt\u00e0 natale e il Sidos FC con sede a Lagos.\nL'8 giugno 2020, all'indomani del suo diciottesimo compleanno, viene ufficializzato il suo passaggio agli svedesi dell' con un contratto quadriennale; debutta fra i professionisti il successivo 13 settembre in occasione dell'incontro casalingo di Allsvenskan pareggiato 2-2 contro l'. In quel campionato totalizza 6 apparizioni, tutte subentrando dalla panchina.\nL'anno seguente si ritaglia un posto da titolare in gran parte delle partite, sia sotto la guida tecnica dell'allenatore Stefan Billborn che sotto quella del successore Milo\u0161 Milojevi\u0107. Chiude il campionato con 29 presenze e 9 gol.\nIl 31 gennaio 2022, nell'ultimo giorno di apertura del mercato invernale danese, il suo cartellino viene acquistato dal per una somma quantificata dai media in circa 4,4 milioni di euro.\nStatistiche.\n\"Statistiche aggiornate al 24 settembre 2021\"."}
{"id": "9130925", "revid": "270833", "url": "https://it.wikipedia.org/wiki?curid=9130925", "title": "Omloop van het Houtland 2021", "text": "La Omloop van het Houtland 2021, settantaquattresima edizione della corsa e valida come evento dell'UCI Europe Tour 2021 categoria 1.1, si svolse il 23 settembre 2021 su un percorso totale di 190\u00a0km, con partenza da Middelkerke ed arrivo a Lichtervelde, in Belgio. La vittoria fu appannaggio dall'olandese Taco van der Hoorn, che complet\u00f2 il percorso in 3h57'19\", alla media di 48,037\u00a0km/h, precedendo il connazionale Danny Van Poppel e il belga Gerben Thijssen.\nSul traguardo di Lichtervelde 77 ciclisti, su 112 partiti da Middelkerke, portarono a termine la competizione."}
{"id": "9130926", "revid": "1702319", "url": "https://it.wikipedia.org/wiki?curid=9130926", "title": "Effetto domino (disambigua)", "text": ""}
{"id": "9130928", "revid": "1849681", "url": "https://it.wikipedia.org/wiki?curid=9130928", "title": "E (Ecco2k)", "text": "E \u00e8 il primo album in studio del rapper svedese Ecco2k, pubblicato il 27 novembre 2019."}
{"id": "9130930", "revid": "47767", "url": "https://it.wikipedia.org/wiki?curid=9130930", "title": "Werther (Westfalen)", "text": ""}
{"id": "9130932", "revid": "1363832", "url": "https://it.wikipedia.org/wiki?curid=9130932", "title": "Magnapinna sp. C", "text": "\"Magnapinna\" sp. C \u00e8 una specie non descritta di calamaro Magnapinna, conosciuto solo attraverso un singolo esemplare il cui manto \u00e8 lungo 79mm, catturato nell'Oceano Atlantico meridionale e conservato nel Museo di Storia Naturale di Londra . I tentacoli prossimali sono pi\u00f9 sottili della quarta coppia di braccia, la pigmentazione \u00e8 contenuta nei cromatofori e sia le pinne che la regione ghiandolare non presentano i \"noduli bianchi\" osservati in altre specie di \"Magnapinna\".\n\"Magnapinna\" sp. C \u00e8 stato originariamente illustrato in \"The Open Sea,\" di Alister Hardy\",\" nel 1956 e erroneamente identificato come \"Octopodoteutopsis\"."}
{"id": "9130935", "revid": "439868", "url": "https://it.wikipedia.org/wiki?curid=9130935", "title": "Cubillo (disambigua)", "text": ""}
{"id": "9130939", "revid": "439868", "url": "https://it.wikipedia.org/wiki?curid=9130939", "title": "Cubilla (disambigua)", "text": ""}
{"id": "9130947", "revid": "1214201", "url": "https://it.wikipedia.org/wiki?curid=9130947", "title": "Anders Torstensson", "text": "Carriera.\nTorstensson ha iniziato a rivestire nel 2007 il ruolo di assistente allenatore del Mj\u00e4llby, squadra che all'epoca militava nel campionato di Superettan. Nel 2009, insieme al nuovo capo allenatore Peter Sw\u00e4rdh, la formazione giallonera \u00e8 stata promossa in Allsvenskan. A seguito dell'addio dello stesso Sw\u00e4rdh avvenuto al termine della stagione 2012, Torstensson \u00e8 stato promosso a nuova prima guida tecnica della squadra. La sua parentesi da capo allenatore \u00e8 durata fino al 16 ottobre 2013, quando si \u00e8 dimesso a tre giornate dalla fine nonostante una salvezza raggiunta quasi aritmeticamente. Stando ai media, tra i motivi di questa decisione ci sarebbe anche l'insoddisfazione da parte di vari giocatori in merito alla sua gestione.\nDal giugno 2015 ha allenato, fino al successivo mese di ottobre, la squadra femminile dell'Asarums IF nella terza serie nazionale.\nA partire dalla stagione 2016 \u00e8 stato il capo allenatore dell'FK Karlskrona. Dopo aver centrato la promozione dalla quarta alla terza serie al termine di quella stessa annata ed aver successivamente ottenuto una tranquilla salvezza nella Division 1 2017, Torstensson \u00e8 stato esonerato il 10 settembre 2018 nel tentativo da parte della societ\u00e0 di cercare di evitare una retrocessione che poi si \u00e8 ugualmente concretizzata.\nDal settembre 2018 all'agosto 2021 non ha allenato, continuando a svolgere il lavoro di preside dell'Aspero Idrottsgymnasium, una piccola scuola superiore di Karlskrona a indirizzo sportivo.\nIl 3 agosto 2021 \u00e8 stato richiamato \u2013 inizialmente solo a titolo temporaneo in attesa di individuare un nuovo tecnico \u2013 dalla dirigenza del suo vecchio club del Mj\u00e4llby, che in quel momento occupava il penultimo posto nell'Allsvenskan 2021 dopo tredici giornate. Il 21 agosto seguente la societ\u00e0 ha reso noto che Torstensson sarebbe definitivamente rimasto capo allenatore fino al termine della stagione. Dopo aver risollevato la squadra portandola a chiudere il torneo al nono posto in classifica con la seconda miglior difesa del campionato, Torstensson ha annunciato la volont\u00e0 di tornare al suo vecchio lavoro di preside, lasciando dunque l'incarico di allenatore."}
{"id": "9130957", "revid": "439868", "url": "https://it.wikipedia.org/wiki?curid=9130957", "title": "Oyarbide", "text": ""}
{"id": "9130963", "revid": "439868", "url": "https://it.wikipedia.org/wiki?curid=9130963", "title": "Quiles", "text": ""}
{"id": "9130964", "revid": "1529788", "url": "https://it.wikipedia.org/wiki?curid=9130964", "title": "Liquido (disambigua)", "text": ""}
{"id": "9130967", "revid": "439868", "url": "https://it.wikipedia.org/wiki?curid=9130967", "title": "Ormsby (disambigua)", "text": ""}
{"id": "9130970", "revid": "1318658", "url": "https://it.wikipedia.org/wiki?curid=9130970", "title": "Croce di Giuseppe", "text": "La Croce di Giuseppe () \u00e8 una torre di osservazione a forma di doppia croce sul Gro\u00dfer Auerberg (), vicino a Stolberg (Harz), in Germania. La Croce di Giuseppe \u00e8 una struttura in acciaio con un'altezza di 38 metri e un peso di 125 tonnellate, costruita tra il 20 aprile 1896 e il 9 agosto 1896. Questa struttura \u00e8 stata chiusa ai visitatori dal 1987 al 1990, prima di essere ristrutturata e riaperta.\nStoria.\nGi\u00e0 nel XVII secolo esisteva una torre di osservazione, realizzata a graticcio sull'Auerberg, che fu demolita nel 1768 a causa del degrado e dei danni provocati dalle intemperie.\nNel 1832, il conte Giuseppe di Stolberg-Stolberg incaric\u00f2 l'architetto berlinese Karl Friedrich Schinkel di progettare una nuova torre, eseguita da un falegname di Stolberg. La cerimonia di inaugurazione della torre di legno di Schinkel, costruita a forma di doppia croce, fu celebrata il 24 settembre 1833. Il 21 giugno 1834, la torre fu ufficialmente aperta e chiamata \"Croce di Giuseppe\" in onore del suo cliente. La torre non aveva gradini e si poteva salire solo con una scala. Nel 1850 si dovettero rinnovare le traverse. Nel giugno 1880 l'edificio fu distrutto da un fulmine durante un temporale.\nLa costruzione di una nuova Croce di Giuseppe, progettata da Otto Bei\u00dfw\u00e4nger, inizi\u00f2 il 20 aprile 1896. La torre prese la forma di una doppia croce dall'originale di Schinkel, ma fu, tuttavia, progettata in acciaio prendendo come modello la Torre Eiffel di Parigi. Il 9 agosto 1896 fu inaugurata la nuova Croce di Giuseppe.\nNel XX secolo, la croce cadde rapidamente in rovina fino a quando non fu chiusa ai visitatori nel 1987 a causa del suo stato di abbandono. Nel 1989, dopo la riunificazione della Germania, \u00e8 stata avviata la ristrutturazione ed \u00e8 stata riaperta il 28 agosto 1990."}
{"id": "9130978", "revid": "367445", "url": "https://it.wikipedia.org/wiki?curid=9130978", "title": "ERF Radio Tv", "text": ""}
{"id": "9130981", "revid": "695564", "url": "https://it.wikipedia.org/wiki?curid=9130981", "title": "Piatto Ricco", "text": ""}
{"id": "9130982", "revid": "367445", "url": "https://it.wikipedia.org/wiki?curid=9130982", "title": "ERF S\u00fcd Tirol", "text": ""}
{"id": "9130983", "revid": "367445", "url": "https://it.wikipedia.org/wiki?curid=9130983", "title": "Folk revival britannico", "text": "Il folk revival britannico, a cui ci si riferisce spesso anche con il suo equivalente inglese British folk revival, incorpora una serie di movimenti per la raccolta, la conservazione e l'esecuzione della musica folk nel Regno Unito e nei relativi territori e paesi, che hanno avuto origini gi\u00e0 nel XVIII secolo. \u00c8 generalmente associato a due movimenti, solitamente indicati come primo e secondo revival, rispettivamente tra fine del XIX / inizio del XX secolo e la met\u00e0 del XX secolo. Il primo includeva un maggiore interesse e studio della musica folk tradizionale, il secondo faceva parte della nascita della musica folk contemporanea. Entrambi ebbero un profondo impatto sullo sviluppo della musica classica britannica e nella creazione di una scuola \"nazionale\" o \"pastorale\" e hanno portato alla creazione della sottocultura dei folk club e dei festival folk, nonch\u00e9 sottogeneri influenti tra cui il progressive folk ed il folk rock britannico.\nStoria.\nOrigini.\nI cambiamenti sociali e culturali nella societ\u00e0 britannica all'inizio dell'era moderna, spesso visti come la creazione di maggiori divisioni tra i diversi gruppi sociali, portarono dalla met\u00e0 del XVII secolo agli inizi di un processo di riscoperta di molti aspetti della cultura popolare, inclusi festival, folklore, ballo e canzoni folk. Questi aspetti generarono a una serie di prime raccolte di spartiti stampati, tra cui quelli pubblicati da John Playford come \"The English Dancing Master\" (1651), le collezioni private di Samuel Pepys (1633\u20131703) e le \"Roxburghe Ballads\" raccolte dal primo conte di Oxford Robert Harley (1661\u20131724). Nel corso del XVIII secolo queste raccolte divennero sempre pi\u00f9 numerose e tra queste vanno menzionate \"Wit and Mirth: or, Pills to Purge Melancholy\" (1719\u201320) di Thomas D'Urfey e \"Reliques of Ancient English Poetry\" (1765) del vescovo Thomas Percy, che conteneva anche materiale della tradizione orale. Alla fine del XVIII secolo le collezioni di materiale a diffusione orale erano molte, e tra queste va ricordato quello dell'Inghilterra settentrionale chiamato \"The Bishopric Garland\" (1792) di Joseph Ritson.\nIn Scozia la prima raccolta stampata di musica secolare fu dell'editore John Forbes ad Aberdeen nel 1662 con il titolo \"Songs and Fancy: to Thre, Foure o Five Partes, both Apt for Voices and Viols\". Fu stampato tre volte nei successivi vent'anni e conteneva settantasette canzoni, di cui venticinque di origine scozzese. Nel XVIII secolo le pubblicazioni includevano \"Original Scotch Tunes\" (1700) di Playford, \"Music Book\" (1710) di Margaret Sinkler, \"Choice Collection of Comic and Serious Scots Poems both Ancient and Modern\" (1711) di James Watson, \"Orpheus caledonius: or, A collection of Scots songs\" (1733) di William Thomson, \"The Caledonian Pocket Companion\" (1751) di James Oswald e \"Ancient and modern Scottish songs, heroic ballads, etc.: collected from memory, tradition and ancient authors\" (1776) di David Herd. Questi furono poi acquisiti dal \"The Scots Musical Museum\", pubblicati in sei volumi dal 1787 al 1803 da James Johnson e Robert Burns. The \"Select Scottish Airs\" raccolte da George Thomson e pubblicate tra il 1799 e il 1818 includevano contributi di Burns e Walter Scott.\nCon la rivoluzione industriale il processo di stratificazione sociale si intensific\u00f2 e i temi della musica folk iniziarono a passare dalla vita rurale e agricola alle canzoni di lavoro industriali. Negli anni 1830 e '40 la consapevolezza che le forme pi\u00f9 antiche di canto venivano abbandonate e dimenticate suscit\u00f2 un rinnovato interesse per la raccolta di canzoni popolari, compreso il lavoro di William B. Sandys \"Christmas Carols Ancient and Modern\" (1833), \"A Collection of National English Airs\" (1838) di William Chappell e \"Ancient Poems, Ballads and Songs of the Peasantry of England\" (1846) di Robert Bell.\n1890\u20131920: Il primo folk revival britannico.\nQuesti sviluppi, forse combinati con i cambiamenti nella natura dell'identit\u00e0 britannica, portarono alla volont\u00e0 molto del mondo accademico di registrare quella che era vista come una tradizione in via di estinzione. Oggi questo periodo viene denominato primo folk revival inglese o britannico.\nLa natura del primo folk revival.\nIl primo revival britannico si concentr\u00f2 sulla trascrizione, e in seguito sulla registrazione, delle canzoni degli artisti rimasti. Verso la fine del XX secolo, un importante catalizzatore per la rapida espansione di questo movimento fu il lavoro del musicologo tedesco espatriato Carl Engel, che in una raccolta di saggi pubblicata nel 1879 afferm\u00f2 provocatoriamente che gli sembrava:\nEngel ha proseguito suggerendo che:\nIl significato dell'influenza di Engel sullo sviluppo del folk revival inglese \u00e8 evidente sia nella stretta somiglianza delle attivit\u00e0 dei collezionisti di musica folk con il modello di lavoro sul campo da lui suggerito, sia negli espliciti riferimenti fatti da Cecil Sharp ai saggi di Engel in \"English Folk-Song: Some Conclusions\" (1907, p. 2).\nTra le figure pi\u00f9 influenti del primo revival c'erano il professore dell'Universit\u00e0 di Harvard come Francis James Child (1825-1996), Sabine Baring-Gould (1834-1924), Frank Kidson (1855-1926), Lucy Broadwood (1858-1939) e Anne Gilchrist (1863\u20131954). Kidson e Broadwood furono importanti nella fondazione della Folk Song Society nel 1898. In seguito, le figure principali di questo movimento furono Cecil Sharp (1859-1924) e la sua assistente Maud Karpeles (1885-1976) e i compositori Ralph Vaughan Williams (1872\u20131951), George Butterworth (1885\u20131916) e l'australiano Percy Grainger (1882\u20131961). Tra questi, la raccolta di otto volumi di Child \"The English and Scottish Popular Ballads\" (1882-1892) \u00e8 stata la pi\u00f9 importante nella definizione del repertorio degli artisti successivi, mentre l'insegnante di musica Cecil Sharp \u00e8 stato probabilmente il pi\u00f9 importante nella comprensione della natura della canzone folk. Sharp ha prodotto i cinque volumi \"Folk Songs from Somerset\" dal 1904 al 1909 e ha fondato la English Folk Dance Society nel 1911, un'indicazione del suo interesse parallelo per la musica da ballo. Le sue conferenze e altre pubblicazioni hanno tentato di definire una tradizione musicale di origine rurale, orale nella trasmissione e di natura comunitaria . In Scozia i collezionisti includevano figure come il reverendo James Duncan (1848-1917) e Gavin Greig (1856-1914), e in Galles Nicholas Bennett (1823-1899).\nRevival ed identit\u00e0 nazionale.\nC'era un forte elemento nazionalista nella motivazione per la raccolta di canti popolari. In un clima generale di crescente nazionalismo tipico del periodo precedente alla prima guerra mondiale, il Board of Education nel 1906 sanc\u00ec ufficialmente l'insegnamento delle canzoni folk nelle scuole. Uno dei maggiori effetti del revival folk fu la creazione di una forma distintiva inglese di musica classica, conosciuta come la scuola inglese \"nazionale\" o \"pastorale\". Sharp, tra gli altri, ha promosso il revival folk inglese come risposta all'opinione comune secondo cui la musica colta inglese, dalla morte di Henry Purcell, si era basata perlopi\u00f9 su compositori e stili europei ed era quindi indistinguibile da altre forme nazionali. Questa connessione tra il folk revival inglese e l'English Musical Renaissance \u00e8 stata fortemente enfatizzata nei resoconti storici della musica colta inglese nel corso del XX secolo (ad esempio, vedere Frank Howes, \"The English Musical Renaissance\" (1966)). In ogni caso, la ricerca di una voce inglese distintiva ha fatto crescere molti compositori, come Percy Grainger (dal 1905), Ralph Vaughan Williams (dal 1906) e George Butterworth (dal 1906), spingendoli ad utilizzare le loro scoperte nella musica folk direttamente nelle composizioni. Vaughan Williams fu anche l'editore dell\"'English Hymnal\" (1906) e utilizz\u00f2 molti brani raccolti e compose poesie per produrre nuovi canti religiosi. Allo stesso modo, altri compositori come Gustav Holst (1874-1934) e Frederick Delius (1862-1934) hanno scritto musica adottando sezioni, cadenze o temi della musica folk inglese. Negli anni '40 questa particolare tendenza tra i compositori aveva iniziato a placarsi e altre contaminazioni sarebbero state pi\u00f9 significative nel secondo folk revival.\nSviluppi simili si possono osservare in Scozia nell'opera di Sir Alexander Mackenzie, che celebr\u00f2 la sua nativa Scozia in tre \"Scottish Rhapsodies\" per orchestra (1880\u201381, 1911), e in varie opere concertate per pianoforte o violino e orchestra composte negli anni 1880 e 1890. Allo stesso modo, \"Pibroch\" (1889), \"Border Ballads\" (1908) e \"Solway Symphony\" (1911) di John McEwen incorporavano melodie folk tradizionali scozzesi.\nCritica.\nIl primo revival folk britannico fu per\u00f2 criticato, in particolare da David Harker, che lo accus\u00f2 di avere una visione romantica della societ\u00e0 agricola, che lo port\u00f2 ad ignorare le forme di musica urbane e industriale come le canzoni di lavoro e quelle eseguite nei music hall. L'attenzione alla raccolta di esecuzioni ha poi fatto trascurare il complesso, ma importante, rapporto tra le forme stampate e quelle orali, in particolare il ruolo delle broadside ballad, che a volte erano registrazioni di canzoni esistenti e altre l'origine o il punto di trasmissione per altre. Sebbene i collezionisti, da Grainger nel 1905 in poi, abbiano sperimentato le nuove tecnologia di registrazione, generalmente le respinsero per concentrarsi sulla trascrizione di canzoni folk, seguendo una via diversa rispetto all'analogo movimento in America, che con John Avery Lomax fece ampie registrazioni per la Biblioteca del Congresso dal 1933. Si pensa che questo abbia creato difficolt\u00e0, dal momento che i particolari dell'esecuzione siano andati persi e i collezionisti spesso hanno adattato la notazione per adattarla alle proprie interpretazioni, spesso classiche, della musica o per adattarsi ai propri preconcetti.\n1945\u20131969: Il secondo folk revival britannico.\nLa raccolta di canti popolari continu\u00f2 dopo la prima guerra mondiale, ma l'impulso nazionalista si era placato e con la scomparsa della tradizione c'erano meno cantanti disponibili come fonti. Nel 1932 la Folk-Song Society e la English Folk Dance Society si fusero per diventare la English Folk Dance and Song Society (EFDSS). Nuove forme di media come il fonografo e il film sonoro fecero s\u00ec che a partire dagli anni '20 la musica americana inizi\u00f2 ad essere sempre pi\u00f9 importante e persino dominante nella cultura popolare britannica, portando a un ulteriore declino della musica tradizionale. La canzone folk britannica avrebbe potuto diventare un interesse puramente accademico se non fosse stato per una seconda ondata di revival, che assunse un'enfasi molto diversa.\nLa natura del secondo folk revival.\nIl secondo folk revival in Gran Bretagna segu\u00ec un movimento simile in America, al quale fu collegato da individui come Alan Lomax, che si era trasferito in Gran Bretagna nell'era del maccartismo e che lavorava in Inghilterra e Scozia. A differenza del primo revival, che si occupava interamente di musica folk tradizionale, il secondo revival faceva parte della popular music contemporanea non del folk tradizionale. Come il revival americano, era spesso apertamente di sinistra nella sua politica, e le figure di spicco, Ewan MacColl e A. L. Lloyd di Salford, erano entrambi coinvolti nel sindacalismo e nella politica socialista.\nDiverse persone avevano imparato le antiche canzoni della tradizione orale dalle loro comunit\u00e0 e quindi ne hanno conservato le versioni autentiche. Questi individui, come Sam Larner, Harry Cox, Fred Jordan, Walter Pardon e Frank Hinchliffe pubblicarono album propri e furono venerati dai revivalisti folk.\nIn Scozia le figure chiave erano Hamish Henderson e Calum McLean che raccolsero canzoni e resero di dominio pubblico artisti tra cui Jeannie Robertson, John Strachan, Flora MacNeil e Jimmy MacBeath. In Galles la figura chiave fu Dafydd Iwan, che fond\u00f2 l'etichetta discografica Sain nel 1969.\nIl secondo folk revival britannico si costru\u00ec sull'opera del primo, sfruttando molte delle sue risorse. MacColl registr\u00f2 molte delle \"Child Ballads\" e Lloyd alla fine si un\u00ec al consiglio di amministrazione dell'EFDSS. La societ\u00e0 \u00e8 stata anche responsabile della sponsorizzazione di un programma radiofonico della BBC Home Service dal titolo \"As I Roved Out\", basato su registrazioni sul campo fatte da Peter Douglas Kennedy e Seamus Ennis dal 1952 al 1958, che probabilmente ha avuto un ruolo centrale nell'introdurre la popolazione in generale alla musica folk britannica e irlandese.\nTuttavia, il secondo folk revival differiva dal primo sotto diversi aspetti importanti. In contrasto con l'enfasi di Sharp sul rurale, gli attivisti del secondo revival, in particolare Lloyd, enfatizzarono la musica da lavoro del XIX secolo, comprese le canzoni marinaresche e le canzoni del lavoro industriale, reso evidente nell'album \"The Iron Muse\" (1963). Lloyd ha anche registrato un intero album di canzoni folk erotiche intitolato \"The Bird in the Bush\" (1966).\nI folk club.\nL'espansione della scena del folk revival \u00e8 stata attribuita alla breve mania britannica dello skiffle del 1956-58. Guidato dalla hit di Lonnie Donegan \"Rock Island Line\" (1956) lo skiffle \u00e8 divenuto parte della cultura giovanile dei caff\u00e8, in cui band improvvisate con chitarre acustiche e strumenti improvvisati come assi per lavare e casse da t\u00e8, suonavano per il pubblico di adolescenti. Oltre ai numerosi musicisti jazz, blues, pop e rock successivi che hanno iniziato a esibirsi in band di skiffle c'erano un certo numero di futuri artisti folk, tra cui Martin Carthy e John Renbourn. Lo. skiffle ha anche portato ad una maggior familiarit\u00e0 con la musica delle radici americane e ha contribuito ad espandere il movimento dei folk club britannici, dove anche la musica folk americana inizi\u00f2 a essere suonata e che furono una parte importante del secondo folk revival. Tra i primi folk club vi era il \"Ballads and Blues Club\" di Londra fondato da MacColl nel 1953. Questi club di solito si incontravano nelle localit\u00e0 urbane, ma le canzoni qui cantate spesso richiamavano un passato rurale preindustriale. Per molti versi questa fu l'adozione da parte della classe media della musica folk ormai dimenticata. A met\u00e0 degli anni '60 c'erano probabilmente pi\u00f9 di 300 folk club in Gran Bretagna, che fornivano un importante circuito per gli artisti che eseguivano canzoni e melodie tradizionali in acustica, dove alcuni potevano sostenersi suonando per un pubblico piccolo ma impegnato. Alcuni club hanno sviluppato politiche in base alle loro preferenze musicali ed agli artisti che avrebbero portato. Artisti come Ewan MacColl e Peggy Seeger si rifiutarono di limitarsi a canzoni rurali o addirittura industriali, ma scrissero o portarono questioni politiche scottanti nel loro repertorio. Altri artisti che si sono fatti una reputazione suonando canzoni folk tradizionali nei club britannici includevano i cantanti inglesi Copper Family, The Watersons, Ian Campbell Folk Group, Shirley Collins e Martin Carthy, e dalla Scozia Alex Campbell, Jean Redpath, Hamish Imlach e Dick Gaughan e gruppi come The Gaugers e The Corries.\nLa Topic records.\nUn fattore significativo nella prima crescita del folk revival fu l'uscita della Topic Records, fondata come propaggine della Workers' Music Association nel 1939. Dal 1950 circa Ewan MacColl e A. L. Lloyd vi furono fortemente coinvolti, producendo diversi dischi di musica tradizionale. Nel 1960 l'etichetta divenne indipendente e finanziariamente sicura dopo l'uscita di \"The Iron Muse\" nel 1963. Negli anni '70 la Topic pubblic\u00f2 una serie di album di artisti all'avanguardia tra cui Nic Jones, Dick Gaughan, The Battlefield Band, nonch\u00e9 importanti figure della scena folk tra cui Martin Carthy. Dagli anni '80 hanno anche iniziato a ristampare il loro catalogo arretrato su CD. Alla fine degli anni '90, con la rinascita del folk tradizionale, guidata dai bambini del revival come Eliza Carthy, la Topic ha ottenuto un successo sia commerciale che di critica.\nCritica.\nLe critiche al secondo folk revival includono disaccordi sulla lingua nativa, lo stile, l'accompagnamento e l'autenticit\u00e0. I critici dell'approccio perseguito da MacColl/Seeger e dai loro aderenti The Critics Group guardavano alla loro visione della classe operaia industrializzata ed alle canzoni \"urbane\" in generale tanto romantica quanto lo era quella di Sharp sui lavoratori agricoli. Poich\u00e9 la maggior parte dei club folk si trovavano in citt\u00e0 e paesi, il loro pubblico era composto principalmente da lavoratori urbani, professionisti, intellettuali, studenti, attivisti e visitatori. Nonostante questi problemi e la portata limitata del revival, il movimento assicur\u00f2 comunque la memoria della musica folk britannica e la continuazione come tradizione viva ed suonata."}
{"id": "9130984", "revid": "977364", "url": "https://it.wikipedia.org/wiki?curid=9130984", "title": "All Rise (serie televisiva)", "text": "All Rise \u00e8 una serie televisiva statunitense, creata da Greg Spottiswood nel 2019.\nTrama.\nLa serie parla della vita, sia lavorativa che privata, della giudice Lola Carmichael appena nominata con un passato da vice procuratore distrettuale di Los Angeles.\nOltre alla giudice Carmichael si possono vedere anche altri componenti della 61\u00aa sezione della Corte superiore della Contea di Los Angeles. Come il vice procuratore Callan, l'avvocato pubblico Lopez."}
{"id": "9130996", "revid": "547034", "url": "https://it.wikipedia.org/wiki?curid=9130996", "title": "Tentativi di colonizzazione della Polonia", "text": "I tentativi di colonizzazione polacchi comprendono tutti i progetti immaginati dalla Polonia sia come Stato autonomo sia sotto dominazione straniera compiuti in un arco temporale ristretto tra il Cinquecento e il Novecento. La Polonia non possedette mai formalmente territori coloniali, anche se nel corso della sua storia si susseguirono spedizioni assai improvvisate a propositi quasi riusciti. In particolare, la Polonia and\u00f2 molto vicina all'acquisizione di territori oltremare in maniera indiretta attraverso le azioni del Ducato di Curlandia e Semigallia, una circoscrizione amministrativa della Confederazione polacco-lituana.\nConfederazione polacco-lituana.\nLa nobilt\u00e0 polacca si interess\u00f2 al colonialismo gi\u00e0 a met\u00e0 del XVI secolo. In un accordo contrattuale firmato con il re Enrico di Valois (da cui il nome articoli enriciani), gli aristocratici ottennero il permesso di stabilirsi in alcuni territori d'oltremare del Regno di Francia, ma dopo la decisione di Valois di preferire la corona di Parigi e tornare in patria il proposito si aren\u00f2.\nDucato di Curlandia e Semigallia.\nSulla base dell'unione di Vilnius (28 novembre 1561), Gottardo Kettler, ultimo Gran maestro dell'ordine di Livonia, istitu\u00ec il Ducato di Curlandia e Semigallia a ridosso del mar Baltico e divenne il suo primo duca. L'entit\u00e0 politica divenne da quel momento un vassallo del Regno polacco e perse la passata autonomia. Poco dopo, in virt\u00f9 dell'Unione di Lublino (1\u00ba luglio 1569), il Granducato fin\u00ec assorbito dalla Confederazione polacco-lituana.\nAlcuni territori coloniali per conto del Ducato di Curlandia e Semigallia furono acquisiti dal suo terzo duca e nipote di Gottardo, Jacob Kettler. Durante la sua giovinezza e durante i suoi studi all'estero fu ispirato dalla ricchezza che giungeva in vari Paesi dell'Europa occidentale dalle loro colonie. Di conseguenza, Kettler stabil\u00ec una delle flotte mercantili pi\u00f9 grandi d'Europa, con i suoi porti principali a Windau (oggi Ventspils) e Libau (oggi Liep\u0101ja). La Confederazione non si concentr\u00f2 mai sulle aspirazioni coloniali del Ducato di Curlandia, anche se nel 1647 Kettler incontr\u00f2 il re Ladislao IV Vasa e sugger\u00ec la creazione di una societ\u00e0 commerciale congiunta, che sarebbe stata attiva in India. Tuttavia il monarca, a quell'epoca colpito da una malattia che lo avrebbe portato alla morte l'anno seguente, non si mostr\u00f2 interessato e ci\u00f2 spinse Kettler ad agire da solo.\nNuova Curlandia.\nLa prima colonia fondata da Jacob risult\u00f2 la Nuova Curlandia (\"Neu-Kurland\") sull'isola dei Caraibi di Tobago. Tuttavia, i tre tentativi iniziali di dare vita a un insediamento stabile (1637, 1639 e 1642) fallirono. Il quarto, avvenuto nel 1654, sembr\u00f2 avere successo, ma alla fine nel 1659 si insedi\u00f2 sull'isola un gruppo di coloni olandesi che entro prest\u00f2 in competizione. La Curlandia riconquist\u00f2 l'isola dopo il trattato di Oliva nel 1660, ma la abbandon\u00f2 nel 1666. Tent\u00f2 brevemente di ristabilirvi delle colonie nel 1668 e nel 1680, rimanendovi fino al 1683. L'ultimo tentativo, nel 1686, dur\u00f2 fino al 1690.\nGambia.\nNel 1651, la Curlandia acquist\u00f2 l'isola James (allora chiamata di Sant'Andrea dagli europei) da una trib\u00f9 locale, dando vita a Fort James e rinominando l'isola. La Curlandia prese anche altre terre locali, tra cui l'isola di Santa Maria (l'odierna Banjul) e Fort Jillifree. La colonia esportava zucchero, tabacco, caff\u00e8, cotone, zenzero, indaco, rum, cacao, gusci di tartaruga, uccelli tropicali e le loro piume. I governatori mantennero buoni rapporti con la gente del posto, ma entrarono in conflitto con altre potenze europee, principalmente Danimarca, Svezia e Province Unite. Gli olandesi annessero i territori della Curlandia in Africa, ponendo fine alla loro presenza nel continente.\nToco.\nL'ultimo tentativo dei curlandesi di stabilire una colonia coinvolse l'insediamento vicino alla moderna Toco, su Trinidad, nelle Piccole Antille.\nLa Polonia sotto la dominazione straniera.\nSpedizione in Camerun.\nNel 1882, quasi un secolo dopo che avevano avuto luogo le spartizioni della Polonia, un nobile polacco e ufficiale della flotta imperiale russa, tale Stefan Szolc-Rogozi\u0144ski, organizz\u00f2 una spedizione in Camerun. A livello ufficiale si trattava di una spedizione esplorativa, ma ufficiosamente la spedizione stava cercando un luogo in cui una comunit\u00e0 polacca potesse essere fondata all'estero. Non godeva di alcun appoggio ufficiale dall'Impero russo, n\u00e9 dal fantoccio Regno del Congresso facente capo a San Pietroburgo, ma era sostenuto da un certo numero di polacchi influenti, tra cui Boleslaw Prus e Henryk Sienkiewicz. Il 13 dicembre 1882, accompagnato da Leopold Janikowski e Klemens Tomczek, Rogozi\u0144ski lasci\u00f2 il porto francese di Le Havre, a bordo della nave \"Lucja Malgorzata\", con bandiera francese e polacca. La spedizione si rivel\u00f2 un fallimento e l'uomo fece ritorno in Europa, cercando di raccogliere pi\u00f9 fondi per il suo progetto. Alla fine, a seguito della seconda spedizione, Rogozi\u0144ski decise di trasferirsi a Parigi, dove mor\u00ec il 1 dicembre 1896.\nNel frattempo, il Camerun venne lentamente annesso dall'Impero tedesco. Nel 1884 Rogozi\u0144ski aveva sottoscritto un accordo con un rappresentante britannico, ai sensi del quale doveva fornire sostegno ai trattati che aveva firmato con i capi del Camerun, ma l'anno successivo, al Congresso di Berlino, il governo britannico decise di non perseguire alcuna pretesa nella regione e accett\u00f2 le rivendicazioni tedesche.\nSeconda Repubblica di Polonia.\nLa Polonia riacquis\u00ec l'indipendenza dopo la prima guerra mondiale. Sebbene la colonizzazione non costitu\u00ec mai un obiettivo importante della Seconda Repubblica di Polonia, alcune organizzazioni come la Lega marittima e coloniale promuovettero l'idea di creare colonie polacche. L'associazione traeva le sue origini dall'organizzazione \"Polska Bandera\" (bandiera polacca) fondata il 1 ottobre 1918. Essa incoraggi\u00f2 l'acquisto di terre da parte di emigranti polacchi in luoghi come il Brasile e la Liberia. Considerato l'aumento dell'influenza della marina mercantile polacca nelle politiche governative, nonostante la lunga e continua campagna propagandistica tramite pubblicazioni, mostre, discorsi, investimenti, ecc. volta ad ottenere sostegno pubblico non riusc\u00ec mai a portare avanti i suoi piani volti a ottenere un territorio coloniale per la Polonia. In un simile contesto, nel 1926 fu fondata a Varsavia la \"Societ\u00e0 Coloniale\" (\"Towarzystwo Kolonizacyjne\"). Il suo compito appariva quello di dirigere gli emigranti polacchi in Sud America, con il risultato che presto divenne presto attiva anche in quella regione geografica, principalmente nello stato brasiliano di Esp\u00edrito Santo. Il governo sovvenzion\u00f2 l'istituzione riservandole 200.000 z\u0142oty a titolo di finanziamento pubblico.\nAlcuni storici, come Tadeusz Piotrowski, caratterizzarono le politiche del governo a sostegno degli insediamenti polacchi tra le due guerre nell'odierna Ucraina e Bielorussia come colonizzazione (si pensi agli osadnik, veterani biancorossi pagati per insediarsi nei territori di confine noti come Kresy). In un contesto squisitamente teorico, un accademico polacco sostenne che i progetti di insediamento della sua nazione, in particolare l'affare liberiano, andavano considerati come un'opportunit\u00e0. Inoltre, gli africani andavano visti come persone che potevano fornire solo manodopera nei lavori pesanti, nell'agricoltura e, tuttalpi\u00f9, ricoprire ruoli economici e politici inferiori, come nel caso degli afro-americani nel Nuovo Sud. Tali progetti, proseguiva la teoria, avrebbero riservato priorit\u00e0 delle vite europee su quelle degli africani, con ovvie implicazioni in termini economici e razziali. Al contrario, diversi storici polacchi e polacco-americani attribuiscono meno motivazioni razziste ai propositi della Polonia sull'Africa e sull'America Latina. Essi sottolineano che i tentativi in gran parte economici della Polonia di acquisire materiali tropicali non disponibili nell'Europa continentale sono stati intrisi di discorsi coloniali controproducenti, ma ancora popolari in tutta l'Europa dell'epoca. I progetti polacchi, politicamente meno espansionistici di quanto possano sembrare, giocarono un discreto ruolo nelle politiche estere polacche non solo in relazione alla questione dell'emigrazione ebraica, ma anche nelle relazioni con la Germania.\nLe seguenti regioni sono state prese in considerazione per la colonizzazione polacca durante il periodo interbellico:"}
{"id": "9130999", "revid": "436907", "url": "https://it.wikipedia.org/wiki?curid=9130999", "title": "Fantastica", "text": ""}
{"id": "9131002", "revid": "1214201", "url": "https://it.wikipedia.org/wiki?curid=9131002", "title": "Tom Stranneg\u00e5rd", "text": "Carriera.\nInizia la sua carriera calcistica all'et\u00e0 di sei anni nelle giovanili dell'IFK Stocksund, societ\u00e0 dell'omonimo quartiere di Stoccolma.\nPrima dell'inizio della stagione 2017, il quattordicenne Stranneg\u00e5rd entra a far parte del settore giovanile dell'. Gi\u00e0 durante il primo anno disputa quattro partite con la formazione Under-17 del club. Nel settembre 2019 gioca la sua prima partita con l'Under-19, ma nell'autunno dello stesso anno inizia anche ad allenarsi con la prima squadra.\nIl 9 novembre 2019 debutta ufficialmente in prima squadra subentrando al 73' minuto del match di coppa disputato alla Friends Arena contro l', realizzando al tempo stesso la rete che all'89' minuto fissa il punteggio sul definitivo 7-0.\nNel gennaio 2020 la societ\u00e0 comunica che Stranneg\u00e5rd sarebbe rimasto fuori causa per circa sei mesi per via di un infortunio ad una non specificata parte superiore del corpo. Complice lo slittamento dell'inizio del campionato a giugno a causa della pandemia di COVID-19, riesce a recuperare in tempo per scendere in campo alla seconda giornata. Ad agosto, tuttavia, subisce una nuova operazione a seguito di un infortunio rimediato con l'AIK Under-19 e rimane lontano dai campi per pi\u00f9 di tre mesi. Rientra il 30 novembre alla penultima giornata, chiudendo la stagione 2020 con le prime dodici presenze in Allsvenskan della sua carriera.\nIl 17 maggio 2021 segna il suo primo gol in campionato aprendo le marcature sul campo dell', sfida poi terminata 2-1 in favore della sua squadra. Al fine di trovare maggiore spazio, il successivo 2 settembre viene girato in prestito al nel campionato di Superettan.\nStatistiche.\n\"Statistiche aggiornate al 28 settembre 2021\"."}
{"id": "9131004", "revid": "71155", "url": "https://it.wikipedia.org/wiki?curid=9131004", "title": "Radio Kalaritana", "text": "Radio Kalaritana \u00e8 un'emittente radiofonica regionale italiana, radio ufficiale dell'Arcidiocesi di Cagliari, fondata nel 1993. Attualmente ha sede presso il Seminario Arcivescovile, dove condivide la redazione con il periodico diocesano \"Il Portico\". Fa parte del circuito radiofonico nazionale InBlu della Conferenza Episcopale Italiana.\nProgrammi.\nOltre ai programmi In Blu, vengono anche trasmesse le registrazioni della Liturgia delle Ore (Lodi, Vespri e Compieta), nonch\u00e9 l'Angelus domenicale."}
{"id": "9131005", "revid": "8660", "url": "https://it.wikipedia.org/wiki?curid=9131005", "title": "LNFA Serie B 2015", "text": "La LNFA Serie B 2015 \u00e8 l'11\u00aa edizione del campionato di football americano di secondo livello, organizzato dalla FEFA.\nStagione regolare.\nClassifica.\nLa classifica della regular season \u00e8 la seguente:"}
{"id": "9131008", "revid": "799790", "url": "https://it.wikipedia.org/wiki?curid=9131008", "title": "Randor Guy", "text": "Soprattutto \u00e8 affiliato al periodico in lingua inglese \"The Hindu\". \u00c8 anche l'editore ufficiale della rubrica settimanale \"Blast from the Past\" che compare su \"The Hindu\".\nBiografia.\nPrimi anni.\nIl nome originale di Randor Guy era Rangadorai, ma il suo pseudonimo in seguito divenne ufficiale. Si laure\u00f2 come BSc e B. L. all'Universit\u00e0 di Madras e avvi\u00f2 la sua carriera come avvocato. Dopo aver esercitato la professione per un breve periodo, lasci\u00f2 il lavoro ed entr\u00f2 in uno studio chiamato Paterson and Co. dove stette per cinque anni. Nel 1976 si dimise per dedicare tutto il suo tempo alla scrittura.\nStoria del cinema.\nGuy scrive libri di storia e film dal 1967. Divenne popolare quando il suo articolo su Frank Capra venne acquistato dall'Agenzia per l'informazione degli Stati Uniti per essere utilizzato come opera di riferimento. Al 2008, rimaneva l'unico non americano il cui lavoro venne acquisito come materiale di riferimento dal governo degli Stati Uniti d'America.\nGuy \u00e8 un editorialista regolare per giornali come \"Mylapore Times\", \"The Hindu\" e \"The Indian Express\". Scrive anche per la rivista cinematografica \"Screen\" su una variet\u00e0 di argomenti, sebbene sia principalmente popolare come storico e critico cinematografico."}
{"id": "9131010", "revid": "84184", "url": "https://it.wikipedia.org/wiki?curid=9131010", "title": "Pignol", "text": ""}
{"id": "9131019", "revid": "86599", "url": "https://it.wikipedia.org/wiki?curid=9131019", "title": "Crateri lunari (disambigua)", "text": ""}
{"id": "9131022", "revid": "1318658", "url": "https://it.wikipedia.org/wiki?curid=9131022", "title": "Referendum in Slovenia del 2021", "text": "Il referendum in Slovenia del 2021 \u00e8 stato una consultazione referendaria svoltasi l'11 luglio 2021 per approvare una serie di emendamenti alla legge sulle acque. Secondo gli ambientalisti e gli esperti del settore, le disposizioni di legge avrebbero effetti dannosi sull'ambiente e sull'acqua pulita. Con una delle pi\u00f9 alte affluenze nella storia recente, la legge \u00e8 stata respinta in modo schiacciante dagli elettori.\nContesto.\nLa Slovenia \u00e8 stato il secondo paese dell'Unione europea, dopo la Slovacchia, ad aver incluso il diritto all'acqua nella sua costituzione: il 17 novembre 2016 infatti questo diritto \u00e8 stato sancito nella sua legge fondamentale, rendendo cos\u00ec l'acqua un bene pubblico, vietandone la sua commercializzazione.\nNel marzo 2021, l'Assemblea nazionale approv\u00f2 la modifica della legge sulle acque, nonostante le forti critiche degli esperti e della societ\u00e0 civile. Mentre il ministero sloveno dell'ambiente e della pianificazione territoriale affermava che le disposizioni della legge sulle acque vietavano la costruzione di impianti industriali ed edifici privati sulle rive di fiumi e laghi, gli attivisti ambientalisti hanno invece sostenuto che le modifiche al 37\u00b0 paragrafo della legge sulle acque avrebbero allentato le regole, consentendo la costruzione di alberghi e centri commerciali nelle zone costiere e sulle rive di fiumi e laghi, inquinando le fonti di acqua potabile.\nIn base all'articolo 90 della Costituzione della Slovenia, 40.000 elettori possono richiedere all'Assemblea nazionale di indire un referendum per respingere una legge approvata dall'Assemblea medesima. La legge \u00e8 respinta se la maggioranza degli elettori che hanno espresso voti validi esprime parere contrario, a condizione che almeno un quinto di tutti gli elettori qualificati abbia votato contro la legge. Un minimo del 20% degli elettori (circa 343.000 elettori di circa 1,7 milioni di elettori registrati) \u00e8 tenuto a esprimere un voto \"no\" valido affinch\u00e9 il referendum sia valido per respingere la legge impugnata.\nA seguito delle modifiche alla legge sull'acqua, le organizzazioni ambientaliste hanno raccolto 52.230 firme per chiedere l'indizione del referendum, superando le 40.000 firme necessarie per imporre un referendum sulla legge. Il referendum era previsto per l'11 luglio 2021.\nNella campagna referendaria, entrambe le parti hanno affermato di voler proteggere l'acqua pulita. Andrej Vizjak, ministro dell'Ambiente e dell'assetto del territorio, ha sostenuto che la legge vietava la costruzione di fabbriche e case private sulle rive, disposizione gi\u00e0 contenuta nella normativa vigente; la nuova legge avrebbe migliorerato anche la gestione e la prevenzione delle inondazioni. Questa posizione \u00e8 stata sostenuta dai partiti di governo, Partito Democratico Sloveno, Nuova Slovenia e Partito del Centro Moderno.\nDall'altra parte, i gruppi ambientalisti e della societ\u00e0 civile riuniti nel \"Movimento per l'acqua potabile\" (\"Gibanje za pitno vodo\") hanno individuato diverse scappatoie legali che avrebbero invece consentito effettivamente la costruzione di strutture sulle rive, inclusi ristoranti e alberghi, che avrebbero potuto impedire l'accesso alle rive per il pubblico in generale, aumendo i rischi di alluvione e dannendo l'approvvigionamento idrico. Gli oppositori alla legge includevano esperti in gestione dell'acqua, partiti politici di opposizione, nonch\u00e9 organizzazioni di ricerca, la Facolt\u00e0 di ingegneria civile dell'Universit\u00e0 di Lubiana e l'Accademia slovena delle scienze e delle arti. Gli oppositori della legge hanno affermato che l'opuscolo che i partiti di governo hanno inviato ai cittadini era pieno di inesattezze e mirava a confondere le persone. Il difensore civico nazionale ha avvertito che la legge \u00e8 stata approvata troppo velocemente e senza il coinvolgimento di esperti, il che ha impedito al pubblico di essere coinvolto nella stesura della legge.\nRisultati.\nIl voto anticipato \u00e8 iniziato il 6 luglio. Oltre 54 000 persone (3,21%) hanno votato in anticipo, con lunghe code segnalate davanti ai seggi. Le iniziative civili hanno avvertito di diversi problemi nel processo di voto. Il portale per la registrazione elettronica degli elettori era spesso non disponibile e diversi elettori residenti all'estero hanno riferito di non aver ricevuto le loro schede per posta o che le schede contenevano errori o erano addirittura vuote. Gli anziani che vivono nelle case di riposo si sono lamentati di aver ricevuto istruzioni per il voto per posta solo poche ore prima della scadenza. Per questo motivo, il sindacato dei tassisti ha offerto agli anziani il trasporto gratuito per i seggi elettorali di Lubiana, Maribor e Capodistria.\nL'affluenza alle urne \u00e8 stata superiore al 46% e la legge sulle acque \u00e8 stata respinta in modo schiacciante con oltre l'86% dei voti contrari. Questa \u00e8 stata la seconda pi\u00f9 alta affluenza al referendum per l'abrogazione di una legge, solo dietro al referendum sulle privatizzazioni del 2007 (58%), che si tenne per\u00f2 insieme al ballottaggio delle elezioni presidenziali.\nNelle reazioni dopo l'annuncio dei risultati, Igor Zor\u010di\u010d, presidente dell'assemblea nazionale, ha dichiarato che il risultato ha mostrato che il pubblico non ha sostenuto n\u00e9 la legge n\u00e9 il governo Jan\u0161a in generale. Tanja Fajon, la leader dei socialdemocratici all'opposizione, ha dichiarato di considerare seriamente un altro voto di sfiducia all'Assemblea. Nella sua reazione, Vizjak ha detto all'emittente pubblica TV Slovenia che il referendum \u00e8 stato utilizzato in modo improprio e gli obiettivi del governo sono stati male interpretati, nonch\u00e9 che il voto contro la legge sulle acque era anche un voto contro il governo, ma la posizione del Partito Democratico Sloveno era che aveva bisogno di dimettersi. Gli altri due partiti di governo non hanno commentato immediatamente i risultati. Nika Kova\u010d del gruppo Istituto 8 marzo che ha sostenuto la campagna contro i cambiamenti ha dichiarato che \"\u00e8 stato dimostrato che la Slovenia \u00e8 la patria di persone compassionevoli e tolleranti che si aiutano a vicenda e combattono per il bene pubblico e per la natura\". L'analista politico Andra\u017e Zorko ha interpretato i risultati come un'espressione di insoddisfazione pubblica nei confronti del governo e ha affermato che il governo ora manca di legittimit\u00e0. Un'elevata affluenza alle urne \u00e8 stata vista anche come il risultato del coinvolgimento degli elettori pi\u00f9 giovani poich\u00e9 la legge sulle acque ha affrontato diverse questioni ambientali."}
{"id": "9131029", "revid": "458786", "url": "https://it.wikipedia.org/wiki?curid=9131029", "title": "Umut G\u00fcne\u015f", "text": "Carriera.\nCresciuto nel settore giovanile dello , nella stagione 2018-2019 viene aggregato alla seconda squadra con cui gioca 4 incontri in Regionalliga; nel 2019 viene ceduto a titolo definitivo all' con cui debutta fra i professionisti il 29 ottobre in occasione dell'incontro di T\u00fcrkiye Kupas\u0131 vinto 3-0 contro l'.\nStatistiche.\n\"Statistiche aggiornate al 23 settembre 2021\"."}
{"id": "9131032", "revid": "446353", "url": "https://it.wikipedia.org/wiki?curid=9131032", "title": "Kristina fr\u00e5n Duvem\u00e5la", "text": "Kristina fr\u00e5n Duvem\u00e5la (\"Kristina da Duvem\u00e5la\") \u00e8 un musical svedese in due atti, scritto da due componenti del gruppo ABBA. La musica \u00e8 di Benny Andersson e il libretto \u00e8 di Bj\u00f6rn Ulvaeus, basato sui racconti dello scrittore svedese Vilhelm Moberg. Il musical \u00e8 stato messo in scena da Lars Rudolfsson.\nLa prima ebbe luogo all\u2019Opera di Malm\u00f6 il 7 ottobre 1995 e ottenne un trionfo clamoroso. In due anni il teatro svedese diede ben 194 rappresentazioni, un successo a oggi insuperato in Svezia, nonostante la lunghezza \u201dwagneriana\u201d della partitura (circa 4 ore, da una versione originale di addirittura 6 ore).\n\"Kristina\" venne poi rappresentato all\u2019Opera di G\u00f6teborg nel 1996, a Stoccolma nel 1998, in versione di concerto in una tourn\u00e9e svedese nel 2001, fino ad approdare negli Stati Uniti, in Minnesota, nei luoghi descritti dal musical.\n\"Kristina da Duvem\u00e5la\" \u00e8 stato anche tradotto in inglese e, in una versione pi\u00f9 corta, \u00e8 stato rappresentato alla Carnegie Hall di New York nel 2009 e alla Royal Albert Hall di Londra nel 2010. Il musical torner\u00e0 a Malm\u00f6 nel 2022, in una versione in forma di concerto a Malm\u00f6 Live.\nTrama.\nIn un piccolo villaggio dello Sm\u00e5land, una regione della Svezia meridionale, a met\u00e0 del XIX secolo, il sogno dell'America si va facendo sempre pi\u00f9 forte. Una carestia stava rendendo insopportabile la vita e la prospettiva di emigrare in un nuovo Paese era sempre pi\u00f9 concreta. A chi osava intraprendere il lungo e pericoloso viaggio l\u2019America prometteva un rifugio e un futuro. Alcuni uomini e donne audaci attraversarono quindi l'Atlantico; tra di loro ci sono Kristina e suo marito Karl-Oskar. Essi riescono a sopravvivere e a ricostruirsi una vita nel Minnesota, ma saranno messi a durissima prova dagli eventi. Kristina, che non smetter\u00e0 mai di pensare con profonda nostalgia alla Svezia, morir\u00e0 dopo un parto difficile tra le braccia di Karl-Oskar.\nBrani celebri.\nDiverse canzoni tratte da questo musical hanno riscosso grande successo. In particolare i brani \"Du m\u00e5ste finnas\" \"(Tu devi esistere)\" e \"Guldet blev till sand\" \"(L\u2019oro \u00e8 diventato sabbia)\". Il primo, una accorata eppure dubbiosa preghiera a Dio cantata da una Kristina in un momento di profondo sconforto, ha avuto fortuna anche nella sua versione inglese \"You have to be there\", ripresa da Susan Boyle nel 2011. Il secondo \u00e8 rimasto nella classifica dei dischi singoli svedesi per 110 settimane tra il 1997 e il 1999."}
{"id": "9131034", "revid": "1543377", "url": "https://it.wikipedia.org/wiki?curid=9131034", "title": "Jonatan S\u00f6derstr\u00f6m", "text": "\u00c8 noto al grande pubblico come co-designer e programmatore di \"Hotline Miami\" (2012) e \"Hotline Miami 2: Wrong Number\" (2015), ma prima di quei giochi aveva sviluppato oltre 40 piccoli giochi freeware, molti dei quali sono stati recensiti e lodati anche nella stampa di videogiochi mainstream. Il suo gioco \"Clean Asia!\" \u00e8 stato nominato sia per Excellence in Visual Arts (eccellenza nelle arti visive) e per Excellence in Audio (eccellenza nell'audio) all'Independent Games Festival nel 2008. Due anni prima, ha vinto il Nuovo Award, che premia lo sviluppo di giochi non convenzionali, allo stesso festival per il suo puzzle Tuning.\nTutti i giochi di Cactus prima di \"Hotline Miami\" sono stati creati con Game Maker ed era uno degli sviluppatori pi\u00f9 influenti in quella comunit\u00e0, insieme ad altri come Derek Yu. Alla Game Developers Conference del 2009, ha tenuto un discorso chiamato \"The Four Hour Game Design\", nel quale ha descritto i metodi che usa nella produzione dei suoi giochi.\nQuando gli \u00e8 stato chiesto del suo stile di progettazione del gioco in un'intervista, S\u00f6derstr\u00f6m ha risposto: \nQuesto spiega ulteriormente la produzione insolitamente elevata di giochi concentrati di S\u00f6derstr\u00f6m, la maggior parte dei quali sono stati sviluppati nell'arco di due anni."}
{"id": "9131036", "revid": "33689", "url": "https://it.wikipedia.org/wiki?curid=9131036", "title": "GoonZu Online", "text": ""}
{"id": "9131038", "revid": "478814", "url": "https://it.wikipedia.org/wiki?curid=9131038", "title": "Duckhee Lee", "text": ""}
{"id": "9131042", "revid": "2166030", "url": "https://it.wikipedia.org/wiki?curid=9131042", "title": "Sangiaccato di Elbasan", "text": "Il sangiaccato di Elbasan () era uno dei sangiaccati dell'Impero ottomano. Il suo capoluogo era Elbasan, nell'attuale Albania.\nAmministrazione.\nHalil Inalcik spiega che il sangiaccato di Elbasan \u00e8 stato istituito non appena sia stata costruita la fortezza di Elbasan, ma sulla base dei documenti di Tursun Beg sussiste la possibilit\u00e0 che Elbasan facesse inizialmente parte del sangiaccato di Ocrida.\nIl sangiaccato di Elbasan aveva tre kaza (distretti):\nEsso divenne parte del Vilayet di Monastir quando quest'ultimo fu creato nel XIX secolo dopo un periodo di riforme nell'Impero.\nMarino Bizzi, l'arcivescovo di Bar (Antivari), dichiaro nel suo resoconto che il 17 maggio 1591 il nome del sanjak-bey di Elbasan era Mehmet Bey.\nDurante il regno di K\u00f6pr\u00fcl\u00fc Faz\u0131l Mustafa Pasci\u00e0 (1637 - 19 agosto 1691) uno dei sanjak-bey di Elbasan era Hasan Pasha. Nel 1714 il sanja-bey del Sanjak di Elbasan era Zejnil-beg. All'inizio del XX secolo il sanjak-bey di Elbasan era Necib Efendi, che fu trasferito in un'altra posizione nel febbraio 1904.\nStoria.\nScioglimento.\nDurante la prima guerra balcanica alla fine del 1912 il sangiaccato di Elbasan, insieme a gran parte del territorio dell'Albania, fu occupato e \"de facto\" annesso al Regno di Serbia. Il sangiaccato fu incluso il 29 novembre nel sistema amministrativo serbo chiamato \"srez\"\"\" () all'interno della contea di Dra\u010d (); fu uno dei quattro srez (gli altri erano Dra\u010d, Lje\u0161, Tirana). Nel 1914 Elbasan entr\u00f2 a far parte del neocostituito Principato d'Albania, istituito sulla base del trattato di pace firmato durante la Conferenza di Londra del 1912-1913.\nDemografia.\n15\u00ba secolo.\nNel 1467 molti cristiani di Skopje, Ohrid, Serres e Kastoria furono deportati con la forza a Elbasan.\n16\u00ba secolo.\nAll'inizio del XVI secolo il sangiaccato di Elbasan aveva la pi\u00f9 alta densit\u00e0 di popolazione di tutti i sangiaccati ottomani nei Balcani, con 5,65 abitanti per chilometro quadrato. Tra il 1520 e il 1535 fino al 94,5% della popolazione del sangiaccato era cristiana.\n17\u00ba secolo.\nEvliya \u00c7elebi, un viaggiatore ottomano, registr\u00f2 nel 1670 che Elbasan aveva 18 quartieri con popolazione musulmana e 10 quartieri popolati da una popolazione ortodossa e cattolica romana. Afferm\u00f2 anche che serbi, bulgari e voynuk (mercenari cristiani ottomani) non potevano prendere residenza a Elbasan, altrimenti sarebbero stati immediatamente uccisi secondo l'antica consuetudine. La lingua albanese era parlata da tutti i residenti, la maggior parte dei quali aveva anche una conoscenza avanzata del turco. I mercanti sapevano anche parlare greco e italiano.\n19\u00ba secolo.\nSecondo il console russo nel Vilayet di Monastir, A. Rostkovski, terminando la voce statistica nel 1897, la popolazione totale del sangiaccato era di 56.105. I musulmani albanesi erano 51.786, i cristiani albanesi erano 3.319 e i valacchi (aromuni) erano 1.000.\n20\u00ba secolo.\nAll'inizio del XX secolo si stimava che ad Elbasan, allora sede di un vescovo greco, abitassero 15.000 persone. Nella regione tra Elbasan e Berat c'erano numerosi villaggi la cui popolazione si dichiarava pubblicamente musulmana, ma praticava privatamente il cristianesimo.\nGli albanesi che vivevano a Elbasan erano \"Toschi\" e per ci\u00f2 il sangiaccato di Elbasan era visto come parte del \"Toskalik\", \"terra dei Toschi\", insieme ai sangiaccati di Ergiri, Preveze, Berat, Yanya, Gorice e Monastir. I \"Toschi\" non avevano una societ\u00e0 tribale come quella dei \"Gheghi\".\nBibliografia.\n "}
{"id": "9131044", "revid": "123814350", "url": "https://it.wikipedia.org/wiki?curid=9131044", "title": "Episodi di Fino all'ultimo battito", "text": "La prima stagione della serie televisiva Fino all'ultimo battito, composta da 12 episodi, \u00e8 stata trasmessa in prima visione assoluta ogni gioved\u00ec su Rai 1 dal 23 settembre al 28 ottobre 2021 per sei prime serate.\n\"In nome del figlio\".\nTrama.\nIl primario di cardiochirurgia Diego Mancini viene chiamato dal pubblico ministero Pansini a fare una perizia sulle condizioni di salute del boss Cosimo Patruno, detenuto al 41-bis. Visitandolo, riscontra una valvulopatia non cos\u00ec grave da consentirgli i domiciliari: capisce che Patruno se l'\u00e8 procurata di proposito e non esita a farglielo presente venendo di conseguenza minacciato dal boss.\nIl figlio di Mancini, Paolo, affetto da una cardiomiopatia, si sente male in casa per un'aritmia e viene portato in ospedale d\u2019urgenza. Quando per pura fortuna si profila la possibilit\u00e0 di un trapianto, si viene a sapere che c\u2019\u00e8 un'altra ragazza in attesa, Vanessa Coppi, grave quanto lui ma prima della lista.\nDiego ruba dal deposito dei farmaci una dose di vaccino antinfluenzale iniettandola a Vanessa, facendole aumentare la febbre in modo da non farla sembrare idonea per il trapianto, e cos\u00ec fa passare avanti il figlio operandolo lui stesso con successo. Sentendosi in colpa, decide di far assistere Vanessa dalla compagna Elena con la sua associazione. Poco dopo l'operazione Mancini riceve per messaggio da uno sconosciuto un video nel quale si vede il gesto che ha compiuto.\nRecatosi in aperta campagna per l'incontro, il primario si trova davanti la nuora di Patruno che gli intima di presentare una perizia favorevole. Si vede cos\u00ec costretto durante l'udienza a dichiarare che Patruno non \u00e8 compatibile con il regime del 41-bis per la valvulopatia ma, incalzato dalla PM avvertita da lui poco prima, dichiara anche che potrebbe benissimo essere operato per poi rimanere in carcere. Di conseguenza Mancini viene chiamato a operare il boss.\nIntanto Elena viene avvicinata da Rocco, il suo ex marito che aveva una seria dipendenza dal gioco, che pretende ora di rivedere la figlia Anna.\n\"Vivere o morire\".\nTrama.\nPatruno viene quindi portato in ospedale ma accampa una scusa per non essere operato, dato che in realt\u00e0 non ha alcun problema di cuore e vuole evitare di tornare al 41-bis facendo leva sulla perizia di Mancini. Mentre si sta confrontando con la PM, Diego viene accusato dal padre di Vanessa di aver fatto passare avanti il proprio figlio.\nIn ospedale Anna rivede Mino, un ragazzo che aveva conosciuto a una festa, non sapendo che \u00e8 il nipote di Patruno e quindi figlio di Rosa, la donna che ha minacciato Diego.\nDurante la notte il boss si sente male e cos\u00ec l'intervento non viene autorizzato. Diego capisce che ad avergli portato la cena \u00e8 stato Vito Rizzi e dalle registrazioni delle telecamere capisce che \u00e8 stato proprio l'operatore sanitario a incastrarlo con il video. Mentre sta per essere fatta la TAC a Oxana, un'altra paziente che \u00e8 in codice rosso e che \u00e8 passata avanti a Patruno, Mancini vede Rizzi e lo segue per parlargli ma viene preso da due uomini del boss vestiti da soccorritori del 118 che lo costringono a collaborare. Poco dopo, mentre il chirurgo sta operando d'urgenza Oxana, Patruno, mentre sta per iniziare la TAC, fa di nuovo finta di stare male cos\u00ec da poter sequestrare, armato di una pistola, la dottoressa Cristina e chiudere dentro la stanza i poliziotti e la PM prima di fuggire a bordo di un'ambulanza guidata dai suoi uomini.\n\"Io confesso\".\nTrama.\nCosimo Patruno \u00e8 riuscito a fuggire grazie ai suoi complici lasciando per strada la dottoressa Basile ferita nell'ambulanza. Il boss decide di rimanere a Bari per riprendersela incaricando il proprio avvocato di recuperare i 5 milioni di euro che aveva fatto sparire prima del suo arresto. Rosa \u00e8 preoccupata che il suocero possa riallacciare i rapporti con Mino che finora \u00e8 riuscita a tenere lontano dalla malavita ma l'uomo la rassicura.\nNel frattempo in ospedale la PM Pansini e l'ispettore Santoro stanno cercando di capire chi possa aver aiutato Patruno a scappare. Anna intanto decide di incontrare il padre Rocco scoprendo che vive alla Caritas. Vincenzo Patruno, cugino di Cosimo che \u00e8 stato ferito nella fuga, si presenta a casa del dottor Mancini obbligandolo a medicarlo. Elena decide di andare a casa di Vanessa Coppi per restituirle una catenina che aveva dimenticato e, nonostante la scontrosit\u00e0 del padre, riesce a riportarla in ospedale.\nDiego si confessa con don Claudio il quale gli suggerisce di parlare con la polizia per risolvere la situazione. Renato Coppi decide di rivolgersi all'ispettore Santoro il quale inizia a indagare su Mancini.\n\"Il patto con il male\".\nTrama.\nIl dottor Mancini decide di impiantare temporaneamente a Vanessa un raro dispositivo di assistenza ventricolare wireless (VAD) ma l'operazione sperimentale \u00e8 molto costosa e cos\u00ec chiede a Elena di avviare una raccolta fondi oltre a ottenere il riscatto della sua assicurazione sulla vita. Il primario viene a sapere che Santoro ha chiesto il registro delle presenze del personale dal giorno dell'operazione di Paolo.\nAnna litiga con Mino quando viene a sapere da un'amica chi \u00e8 veramente: il ragazzo le spiega che non c\u2019entra niente con il nonno e che, dopo la morte del padre Antonio, si \u00e8 trasferito a Polignano a Mare con la madre. Durante una gara di tuffi in piscina gli viene persino impedito di tuffarsi poich\u00e9 la Federazione non lo premierebbe essendo nipote di un evaso; fuori dalla struttura Anna lo bacia in pubblico dimostrando a tutti di non avere pregiudizi nei suoi confronti.\nAncora una volta Vincenzo Patruno obbliga Mancini ad aiutarlo, questa volta per salvare una prostituta rimasta incinta e in pericolo di vita nella sua masseria: il bracciante Bashir racconta al dottore che la ragazza deve partorire il bambino perch\u00e9 varr\u00e0 euro. Con l'aiuto del ragazzo Diego riuscir\u00e0 a far scappare Irena, ad affidarla alle suore con l'aiuto di don Claudio e a farla partorire in sicurezza. Intanto Cosimo raduna i suoi uomini per riorganizzarsi e fare la guerra agli albanesi.\nLa PM Pansini e l'ispettore capo Santoro interrogano Mancini e lo spiazzano avendo scoperto che lui ha usato un vaccino antinfluenzale della farmacia per far venire la febbre a Vanessa Coppi. In quell'istante entra nella sala riunioni il responsabile del laboratorio che si scusa poich\u00e9 un inserviente - verosimilmente Vito Rizzi - avrebbe trovato la fiala di vaccino sigillata sotto uno scaffale e perci\u00f2 Mancini \u00e8 salvo e lascia la stanza sollevato. Il primario ora per\u00f2 dovr\u00e0 salvare la vita a Patruno per sdebitarsi.\n\"Caronte\".\nTrama.\nCosimo Patruno incontra il boss calabrese Proto in mare aperto trovando l'accordo per avere la droga al posto degli albanesi; nel frattempo inizia ad avere veramente problemi di cuore e fa prelevare il dottor Mancini da Rosa per farsi visitare.\nL'avvocato di Patruno cerca di ingannare gli inquirenti facendogli avere una foto in cui si vede il boss salire su un gommone con l'intento di fuggire dall'Italia. Anna crea una pagina Facebook a sostegno di Mino scontrandosi per questo con sua madre e con Diego. \nCosimo deve fare una trasfusione e ha bisogno del sangue di Mino che ha il suo stesso gruppo sanguigno; Diego per\u00f2 non vuole farsi vedere dal ragazzo dato che frequenta la sua figliastra e chiede che se ne occupi Bashir. Tornato in ospedale dopo essere sparito per diverse ore, Diego si scontra con la compagna, che inizia a sospettare di lui, poich\u00e9 Paolo avrebbe avuto un rigetto secondo la dottoressa Basile; in realt\u00e0 l'analisi non \u00e8 corretta poich\u00e9 si basa sul prelievo del sangue di Patruno che Mancini ha fatto passare per quello del figlio per poter fare senza problemi le analisi al boss in ospedale. \nPatruno una sera mentre sta per avere un rapporto sessuale con una prostituta si sente male.\n\"Il bacio di Giuda\".\nTrama.\nMentre il dottor Mancini presenta il Vad, Rocco Monaco, ex marito di Elena, irrompe nella sala per raccontare la sua storia: ex trequartista di e , ha smesso di giocare a causa di un grave infortunio rifugiandosi nel gioco d'azzardo. Quindi cerca di attirare l'attenzione dei partecipanti palleggiando in cambio di donazioni e ne far\u00e0 175 raccogliendo 40.000 euro per la causa di Vanessa. \nNonostante la trasfusione, le condizioni di Patruno peggiorano inspiegabilmente. Mentre le sta spiegando come usare l'holter con gli elettrodi per poter monitorare a distanza l'attivit\u00e0 elettrica del cuore di Cosimo, Rosa tenta l\u2019approccio ma Diego la scansa; Elena inizia ad avere seri sospetti su di lui quando trova un capello scuro sulla giacca del compagno oltre a sentire il profumo di una donna. \nCosimo fa picchiare il dirigente sportivo che non voleva far gareggiare Mino; il ragazzo all'improvviso pu\u00f2 tornare ad allenarsi ma quando vede i lividi sulla faccia dell'uomo decide di affrontare il nonno. \nCon la scusa di organizzare insieme la partita benefica, Rocco cerca di riavvicinarsi ad Elena e di mettere zizzania tra lei e Diego; seguendo quest'ultimo un giorno lo vede parlare con Rosa pensando che sia la sua amante. \nVanessa, che sta evitando di ingerire le pillole che le sono state prescritte, ruba dei soldi dal portafoglio della nonna di Paolo e scappa dall\u2019ospedale per poter partecipare al suo saggio di danza; verr\u00e0 poi trovata da Diego mentre sta per salire sul palco del teatro con il solo scopo di prendersi gli applausi del pubblico. \nDalle analisi fatte fare sulle medicine di Patruno emerge che qualcuno gli sta dando delle vitamine anzich\u00e9 i farmaci antiaritmici; il boss inizialmente sospetta di Rosa aggredendola ma Diego lo fermer\u00e0 convincendolo del contrario. \nElena, dopo aver saputo da Rocco ci\u00f2 che ha visto, si mette alla ricerca di Diego e, dopo aver rilevato la sua posizione grazie a una app, lo vede baciarsi con Rosa.\n\"Il mondo oscuro\".\nTrama.\nUna volta rientrato a casa, Diego viene attaccato da Elena, e cos\u00ec lui cerca di farle capire che Rosa \u00e8 una sua paziente fragile e che \u00e8 stato solo un bacio. \nPatruno riunisce il suo avvocato, il fidato Mazzancolla e il cugino Vincenzo con due suoi uomini ai quali fa presente che tra di loro c\u2019\u00e8 un traditore che lo vuole eliminare. \nIl caso vuole che Anna vada a comprare un vestito per il matrimonio a Putignano nel negozio di Rosa, che viene riconosciuta e attaccata da Elena con la scusa che \u00e8 la nuora di Patruno. La donna non ne vuole pi\u00f9 sapere di sposarsi con Diego, che va a dormire in ospedale. Anna capisce che il dirigente di Mino \u00e8 stato picchiato e litiga con lui. \nAlla partita benefica organizzata allo stadio di Molfetta partecipa anche l'ex bomber Nicola Ventola, vecchio amico di Rocco il quale segner\u00e0 ben 4 gol venendo osannato da tutti; la raccolta fondi \u00e8 un successone e Vanessa pu\u00f2 cos\u00ec essere salvata. Diego non sopporta Rocco e non digerisce affatto la cena organizzata a casa sua da Elena con loro due e Anna. La ragazza si fa dire dalla madre cosa \u00e8 successo e sprona Diego a riconquistarla. \nDavanti a tutti Patruno smaschera il cugino che \u00e8 stato visto sul lungomare con Arzan Gioka, il capo degli albanesi, e lo sgozza.\n\"La trappola\".\nTrama.\nAl porto viene ritrovato il cadavere di Vincenzo Patruno; il medico legale fa notare a Santoro la ferita ricucita alla perfezione il che fa pensare a un dottore compiacente. Il commissario decide quindi di iniziare a pedinare Diego, che sta per raggiungere Rosa per essere portato da Patruno, ma prende un altro abbaglio dato che il dottore capisce tutto e cambia programma. La PM Pansini non si fida pi\u00f9 di Santoro e chiede a Valerio Lenzi della postale di mettere sotto controllo il cellulare di Mancini.\nMino, accompagnato da Anna, va a scusarsi con il dirigente sportivo decidendo di lasciare la squadra. I due vanno poi a fare il bagno a Polignano finendo per fare l\u2019amore sugli scogli. Poco dopo il ragazzo finisce vittima degli albanesi che gli sparano per strada ferendolo ma a salvarlo arriva un uomo di suo nonno che gli stava facendo da scorta e che uccide i due malavitosi. Mino non viene portato in ospedale per evitare guai e a salvarlo viene chiamato Diego. La sera stessa Diego accompagnato da Bashir risale al covo di Patruno e chiede all\u2019amico di avvisare la polizia.\nPaolo viene finalmente dimesso e riportato a casa per la felicit\u00e0 di Diego ed Elena che finalmente fanno pace.\nDopo aver ricevuto la segnalazione anonima, Santoro e la sua squadra fanno irruzione nel covo di Patruno che per\u00f2 \u00e8 scappato appena in tempo. Il boss ha capito che qualcuno lo ha tradito e dai filmati delle telecamere che gli mostra Mazzancolla si vedono Diego e Bashir parlare fuori dalla villa.\n\"Codice rosso\".\nTrama.\nDiego e Bashir vengono scoperti da Cosimo che manda i suoi uomini a prelevarli e portarli nel suo covo, dove vengono duramente picchiati, mentre nel frattempo Elena attende Diego nella cattedrale in cui hanno deciso di sposarsi, dove ovviamente non si presenter\u00e0. Cosimo, mentre infierisce su Diego, accusa un malore e il dottore chiede di poterlo visitare urgentemente prima che sia troppo tardi. Dopo averlo visitato, Diego constata che Cosimo deve essere assolutamente operato altrimenti potrebbe rischiare la vita. A questo punto Diego fa un patto con Cosimo: lui lo operer\u00e0, ma in cambio deve lasciarlo libero. Cosimo accetta, minacciando per\u00f2 Diego che, se qualcosa dovesse andare storto, lui e la sua famiglia la pagheranno con la vita.\nCosimo lascia andare Diego, che inscena un finto furto (disfandosi di portafogli e cellulare e rompendo il vetro della macchina) per non destare sospetti nei confronti di Elena, che accorre alla polizia insieme a Rocco appena saputo l'accaduto. Rocco non \u00e8 molto convinto di quello che Diego asserisce, essendo convinto che il dottore non stia dicendo la verit\u00e0. \nNel frattempo Mino viene prelevato dalla polizia, accusato di collaborare con il nonno Cosimo. Interrogato dalla PM Pansini, Cosimo, pressato dal suo avvocato, non proferisce parola e viene trattenuto in prigione per la notte; viene liberato il giorno dopo grazie all'intercessione dell'avvocato, per\u00f2 Mino dovr\u00e0 rimanere a disposizione degli inquirenti e gli verr\u00e0 tolto il passaporto perch\u00e9 non possa espatriare. Riceve la visita di Diego, il quale gli chiede di non frequentare pi\u00f9 Anna dato che la mette in pericolo; Mino ribatte dicendo che non si fa fare la morale da chi \u00e8 diventato medico di un boss. \nRocco scopre il luogo dove \u00e8 stata abbandonata la macchina e continua a nutrire sempre pi\u00f9 sospetti nei confronti di Diego, visto che quest'ultimo asseriva di essere stato rapinato in una via principale e l'auto si trovava in campagna, con i vetri rotti sul posto.\nCosimo chiede a Rosa di poter vedere Mino nel suo covo, perch\u00e9 non gli \u00e8 piaciuto il modo in cui si sono lasciati l'ultima volta. Durante l'incontro, Mino accusa il nonno di rovinargli la vita, ma quest'ultimo controbatte rivelandogli delle verit\u00e0 scomode sul fatto che sua madre sia coinvolta anch'essa in affari loschi, essendo il suo negozio di propriet\u00e0 dei Patruno ed utilizzato per il riciclaggio di denaro sporco proveniente dagli affari del clan. Mino ne rimane sconvolto e affronta con rabbia la madre incolpandola di avergli mentito da sempre.\nIntanto in ospedale arriva il VAD per Vanessa ma Diego, essendo ancora infortunato al polso a seguito dell'incidente, delega a Martin e Cristina di operare la piccola sotto la sua supervisione. Dopo una piccola difficolt\u00e0 sorta durante l'intervento, quest'ultimo va a buon fine con grande soddisfazione di tutti.\nRocco intanto entra di nascosto nell'ufficio di Diego, approfittando che quest'ultimo \u00e8 impegnato nell'operazione di Vanessa, per cercare qualche indizio per smascherarlo. Casualmente trova il cellulare segreto che Diego usa per comunicare con Rosa, che in quel momento lo chiama (pensando di parlare con Diego) invitando il dottore a trovarsi in un determinato posto per le 18:30 di quel giorno. Rocco sorride soddisfatto, pensando che ormai manca poco per scoprire cosa nasconde veramente Diego.\n\"Il morso del serpente\".\nTrama.\nRocco segue Diego mentre, accompagnato da due uomini, l'avvocato Briguglio e Mazzancolla, visita una struttura ospedaliera abbandonata dove il dottore dovr\u00e0 operare Patruno. Rocco pensa che Diego abbia intenzione di aprire una clinica privata e ne parla con Elena. Dopo aver visto Rizzi e Mancini insieme, una sera Rocco cerca di seguire l'operatore sanitario mentre ruba un ecocardiografo dall'ospedale ma viene seminato. Il giorno dopo segnala in via anonima il furto alla polizia dando la colpa a Diego; perci\u00f2 il commissario Santoro interroga il dottore che si dichiara nuovamente estraneo.\nCosimo attacca Rosa dicendole che Mino dovrebbe avercela con lei per tutte le bugie che gli ha detto. Il ragazzo inizia ad odiare la madre e ad avvicinarsi di pi\u00f9 al nonno.\nLa PM Pansini fa arrestare Vito Rizzi con l'accusa di aver rubato l'ecocardiografo e di essere stato il basista di Patruno in ospedale.\nRosa \u00e8 pronta a tutto e chiede a Diego di non operare Cosimo ma il dottore, che evita platealmente un suo bacio della donna, risponde dicendo che per lui \u00e8 l'unica possibilit\u00e0 che ha per uscire da questa storia.\nRocco non demorde e, tramite la targa della sua auto aziendale, risale al negozio di Rosa capendo poi, dopo averle fatto visita, che \u00e8 la nuora di Patruno. Mazzancolla per\u00f2 lo sta pedinando e lo investe di proposito nei vicoli di Molfetta proprio mentre l'uomo sta per raggiungere la chiesa dove si sta celebrando il matrimonio tra Diego ed Elena.\n\"Senza fine\".\nTrama.\nRocco viene soccorso da Diego nei pressi della chiesa e viene portato in ospedale dove finisce in coma e gli viene asportata la milza. In tutto ci\u00f2 il matrimonio \u00e8 saltato. Fuori dall'ospedale Tayeb, che era insieme a Rocco quella mattina, accusa Diego di essere complice di chi ha investito l'amico.\nRosa si concede a Nicola per portarlo dalla sua parte. Vanessa ha delle complicazioni perch\u00e9 ha una infezione. Cosimo dice a Mino che vorrebbe lasciargli tutto ci\u00f2 che ha.\nDiego affronta Rosa ma la donna si difende dicendo che non c'entra niente con l'incidente di Rocco e gli chiede nuovamente di non operare Cosimo.\nDiego decide di andare a raccontare tutto in Procura ma viene prelevato da un uomo di Cosimo. Diego dice al boss che non vuole operarlo ma questo gli fa presente che non pu\u00f2 rifiutare se vuole salvare la propria famiglia.\nDiego in ospedale racconta finalmente ad Elena, sconvolgendola, tutta la verit\u00e0 e cio\u00e8 che ha fatto venire la febbre di proposito a Vanessa per favorire Paolo, che \u00e8 stato ricattato da Patruno, che la donna che ha baciato \u00e8 Rosa, che Rocco si \u00e8 intromesso venendo poi investito e che lui deve operare il boss per evitare ripercussioni. Nel frattempo Paolo fa ritorno a scuola dopo molto tempo.\nMentre Diego sta per operare Cosimo, Rosa va a casa di Elena e le punta una pistola contro. Nicola prima dell'operazione fa vedere a Diego, con una videochiamata, cosa sta succedendo a casa sua intimandolo a non proseguire. Il dottore non sa pi\u00f9 cosa fare perch\u00e9 da una parte \u00e8 costretto a operare Cosimo ma dall'altra sa che Rosa tiene in ostaggio Elena.\n\"Il regno dei vivi\".\nTrama.\nDiego cerca di prendere tempo e, dopo aver studiato una strategia con Bashir, fa uscire Mino dalla sala operatoria dopo la trasfusione e gli racconta ci\u00f2 che sta succedendo. Il ragazzo esce dall'ospedale e chiama Anna scusandosi per tutto e poi raggiunge la casa di Mancini dove riesce a far calmare la madre. Qui interviene per\u00f2 Cannavota, autista di Mino ora assoldato da Nicola, che lega Rosa e suo figlio.\nL'avvocato svela a Diego che \u00e8 sempre stato lui a voler uccidere Cosimo per potersi tenere il suo bottino anche se la colpa era ricaduta su Vincenzo, cugino del boss.\nNel frattempo Rocco si risveglia dal coma e Anna va a prendere sua madre a casa dove si imbatte in Cannavota. Mino riesce a slegarsi e ha la meglio sull'autista.\nRosa chiama Nicola annunciandogli la morte di Cannavota e intimandogli di fermare il suo piano ma questo fa finta di niente e attacca.\nDopo l'operazione, Diego fa finta di sedare Cosimo e fornisce a Nicola la siringa per procurare un'embolia al boss il quale per\u00f2, avvertito in precedenza da Diego, prontamente lo smaschera.\nAnna ed Elena vengono portate in ospedale. Diego chiama Rosa e le dice che conoscerla \u00e8 stata la pi\u00f9 grande disgrazia della sua vita; la donna chiede al figlio di scappare per evitare altri guai ma il ragazzo non la ascolta e se ne va con la moto. Diego ringrazia Bashir e gli dice che ha predisposto una borsa di studio per lui e che poi lo vorr\u00e0 al proprio fianco in corsia.\nCannavota \u00e8 in morte cerebrale e caso vuole che il suo cuore sia compatibile con quello di Vanessa che viene cos\u00ec salvata.\nMino si ricongiunge con Anna e Diego con Elena. Il dottore per\u00f2 non \u00e8 soddisfatto dato che Cosimo \u00e8 ancora libero e decide di fare la cosa giusta raccontando tutta la verit\u00e0 anche al resto della famiglia e agli inquirenti venendo cos\u00ec arrestato.\nIn separata sede Diego racconta alla PM Pansini di aver impiantato a Patruno un pacemaker con un trasmettitore e che perci\u00f2 \u00e8 localizzabile."}
{"id": "9131045", "revid": "182193", "url": "https://it.wikipedia.org/wiki?curid=9131045", "title": "Pier Angelo Boffi", "text": "Caratteristiche tecniche.\nDi base difensore, era un giocatore polivalente, che poteva essere schierato come terzino, ma anche come mediano o ala destra.\nCarriera.\nClub.\nFormatosi calcisticamente nelle file del Rapid Lugano, \"Pier\" Boffi ha militato per gran parte della propria carriera nel e nel (squadra in cui si ritir\u00f2), con parentesi al Blue Stars Zurigo e allo . Ha giocato 88 partite in prima serie svizzera, mettendo a segno quattro reti, e vanta una presenza in Coppa UEFA.\nNazionale.\nDal 1970 al 1973 Boffi ottenne dieci convocazioni in nazionale maggiore (con un goal messo a segno); si distinse in particolare nella gara d'esordio, un'amichevole contro l'Italia il 17 ottobre 1970, per l'efficace azione difensiva a danno di Gigi Riva."}
{"id": "9131047", "revid": "182193", "url": "https://it.wikipedia.org/wiki?curid=9131047", "title": "Pierangelo Boffi", "text": ""}
{"id": "9131048", "revid": "182193", "url": "https://it.wikipedia.org/wiki?curid=9131048", "title": "Pier Boffi", "text": ""}
{"id": "9131051", "revid": "15756", "url": "https://it.wikipedia.org/wiki?curid=9131051", "title": "I Love Arlo", "text": "I Love Arlo (\"I Heart Arlo\", reso graficamente come I \u2665 Arlo) \u00e8 una serie animata statunitense realizzata per Netflix. La serie \u00e8 stata presentata in anteprima il 27 agosto 2021.\nTrama.\nSeguito del film del 2021 \"Arlo il giovane alligatore\", la serie segue Arlo e la sua nuova troupe che aprono un negozio in un quartiere balneare abbandonato e lo aiutano a riportarlo in vita."}
{"id": "9131052", "revid": "61051", "url": "https://it.wikipedia.org/wiki?curid=9131052", "title": "1. Frauenfu\u00dfballclub Turbine Potsdam 71 2019-2020", "text": "Questa voce raccoglie le informazioni riguardanti la sezione di calcio femminile del 1. Frauenfu\u00dfballclub Turbine Potsdam 71 nelle competizioni ufficiali della stagione 2019-2020.\nMaglie e sponsor.\nLo sponsor principale \u00e8 Allgemeine Ortskrankenkasse (AOK).\nRosa.\nRosa, ruoli e numeri di maglia come da sito ufficiale, aggiornata all'8 marzo 2020."}
{"id": "9131053", "revid": "148107", "url": "https://it.wikipedia.org/wiki?curid=9131053", "title": "Coefficiente di Seebeck", "text": ""}
{"id": "9131057", "revid": "124292389", "url": "https://it.wikipedia.org/wiki?curid=9131057", "title": "Grimelda d'Ungheria", "text": " Divenne dogaressa di Venezia per matrimonio con il doge Ottone Orseolo (r. 1009-1026). Era la figlia di G\u00e9za d'Ungheria e della principessa Sarolta. Segu\u00ec Ottone a Costantinopoli dopo la sua deposizione. I figli di Ottone e Grimelda furono Pietro, re d'Ungheria e Frozza Orseolo."}
{"id": "9131066", "revid": "1444886", "url": "https://it.wikipedia.org/wiki?curid=9131066", "title": "Procedura di escissione elettrochirurgica ad ansa", "text": "La procedura di escissione elettrochirurgica ad ansa (in inglese \"Loop Electrosurgical Excision Procedure\", LEEP), o \"ad anello\", talvolta chiamata escissione della zona di trasformazione ad ansa ampia (in inglese \"Large Loop Excision of the Transformation Zone\", LLETZ), \u00e8 uno degli approcci pi\u00f9 comunemente usati per trattare una displasia della cervice uterina di alto grado (CIN II / III, HGSIL) scoperta all'esame colposcopico o in seguito a un Pap test.\nLa procedura, che ha tra i suoi vantaggi il basso costo e l'alto tasso di successo, pu\u00f2 essere eseguita in un ambiente ambulatoriale e di solito richiede solo un anestetico locale, anche se a volte viene utilizzata la sedazione endovenosa o l'anestesia generale, alla somministrazione del quale segue il tamponamento della zona con una soluzione iodata, che permette di evidenziare le anomalie per la successiva rimozione.\nProcedura.\nQuando esegue una LEEP, il medico utilizza un generatore elettrochirurgico monopolare associato a un elettrodo ad ansa nel quale la corrente alternata, ad alta frequenza e a bassa tensione, vaporizza le cellule lungo le linee di escissione. \u00c8 possibile utilizzare anelli di varie forme e dimensioni, a seconda delle dimensioni e dell'orientamento della lesione, il tutto unitamente a un aspiratore di fumi, indispensabile per evitare l\u2019oscuramento della \nzona operativa e lo sgradevole odore derivato dalla diffusione nell'ambiente dei fumi. La zona di trasformazione cervicale (ovvero la zona della cervice ricoperta da epitelio colonnare che attraverso un processo di metaplasia viene sostituito da epitelio squamoso) e la lesione vengono asportati a una profondit\u00e0 adeguata, che nella maggior parte dei casi \u00e8 di almeno 8\u00a0mm, e da una zona che, per sicurezza, si estende da 4 a 5\u00a0mm oltre la lesione. Talvolta viene effettuato un secondo passaggio, con un anello pi\u00f9 stretto, al fine di ottenere un campione endocervicale per un'ulteriore valutazione istologica.\nDato che la tecnica LEEP utilizza l'energia elettrica per tagliare e contemporaneamente cauterizzare la lesione, ci\u00f2 porta alla presenza di alcuni danni di natura termica sui campioni con essa ottenuti, tuttavia l'utilizzo di frequenze elevate (molte delle strumentazioni per la radiochirurgia attualmente in commercio utilizzano frequenze che si collocano nella banda media della radiofrequenza, cio\u00e8 attorno ai -) e la velocit\u00e0 della corrente alternata (almeno cicli al secondo) limitano il danno termico a meno di 330 micron e questo generalmente non interferisce con l'interpretazione patologica.\nTalvolta all'elettrodo ad ansa si pu\u00f2 preferire un elettrodo a forma di spatola o di ago, anche se il vantaggio dell'utilizzo di queste due forme rispetto all\u2019ansa classica \u00e8 ormai limitato a quelle pazienti in cui la lesione sia molto estesa a livello endocervicale, al punto da dover richiedere l'utilizzo di un'ansa di grandi dimensioni che provocherebbe l\u2019asportazione di una grande quantit\u00e0 di tessuto sano con evidenti complicazioni nei processi di guarigione.\nComplicazioni.\nLe complicazioni della conizzazione della cervice effettuata con questa procedura sono meno frequenti rispetto a quelle di una conizzazione a lama fredda, ma possono comunque includere infezioni ed emorragie.\nUno studio di indagine ha indicato che la procedura LEEP non sembra influenzare la fertilit\u00e0. D'altra parte, uno studio caso-controllo, ossia uno studio retrospettivo che prende in considerazione due gruppi omogenei che differiscono solo per la presenza o meno di un esito, ha scoperto un'associazione tra il trattamento chirurgico delle lesioni CIN e il rischio di infertilit\u00e0 o subfertilit\u00e0, con un rapporto di probabilit\u00e0 di circa 2. Teoricamente la cicatrizzazione della cervice \u00e8 un meccanismo che pu\u00f2 causare problemi di concepimento, tuttavia tale tessuto cicatriziale pu\u00f2 essere disteso e allungato in diversi modi, consentendo cos\u00ec all'apertura cervicale di dilatarsi di nuovo fino a raggiungere le normali dimensioni.\nUno studio di coorte svolto nel 2013 ha mostrato che le donne che erano rimaste incinta a meno di 12 mesi di distanza da una LEEP avevano avuto un tasso di aborto spontaneo pari al 18%, ossia circa quattro pi\u00f9 volte pi\u00f9 alto rispetto a quelle che erano rimaste incinta dopo pi\u00f9 di 12 mesi dalla LEEP, il cui tasso era del 4,6%. Nello stesso studio si affermava anche che non era stato identificato alcun aumento del rischio di parto pretermine nelle donne sottoposto a LEEP. Tuttavia, un'ampia meta-analisi ha concluso che le donne con CIN hanno un rischio basale di parto pretermine pi\u00f9 alto rispetto alla popolazione generale e che \u00e8 probabile che l'utilizzo della LEEP come trattamento per CIN possa aumentare ulteriormente questo rischio. Inoltre, il rischio di parto pretermine sembra aumentare con trattamenti multipli e quantit\u00e0 crescenti di tessuto rimosso. Un altro studio ancora ha riportato una diminuzione statisticamente significativa nella soddisfazione sessuale delle donne sottoposte a LEEP."}
{"id": "9131082", "revid": "1632387", "url": "https://it.wikipedia.org/wiki?curid=9131082", "title": "In the Streams of Inferno", "text": "In the Streams of Inferno \u00e8 il primo album in studio del gruppo musicale norvegese Mysticum, pubblicato nel 1996 dalla Full Moon Productions."}
{"id": "9131083", "revid": "2056951", "url": "https://it.wikipedia.org/wiki?curid=9131083", "title": "Weston (Wisconsin)", "text": ""}
{"id": "9131084", "revid": "640277", "url": "https://it.wikipedia.org/wiki?curid=9131084", "title": "HD 22496", "text": ""}
{"id": "9131085", "revid": "1345932", "url": "https://it.wikipedia.org/wiki?curid=9131085", "title": "LEEP", "text": ""}
{"id": "9131087", "revid": "968817", "url": "https://it.wikipedia.org/wiki?curid=9131087", "title": "Colonne M\u00e9dicis", "text": "La Colonne M\u00e9dicis \u00e8 una colonna attaccata alla Borsa di commercio di Parigi, posta a sud-est dell'edificio, all'interno dei giardini di Les Halles. La colonna \u00e8 servita da due stazioni della metropolitana di Parigi, Louvre - Rivoli e Les Halles\nStoria.\nQuesta colonna cava dorica, attribuita all'architetto Jean Bullant, fu eretta nel 1574 per ordine di Caterina de' Medici nel cortile dell\"'H\u00f4tel de la Reine\" da lei appena costruito. Il palazzo fu demolito nel 1748 e la colonna rimane l'unica testimonianza.\nLa prima colonna isolata costruita a Parigi, \u00e8 alta 31 metri con un diametro di 3, contiene una scala a chiocciola interna di 147 gradini che conduce ad una piattaforma sormontata da una struttura metallica. Una porta comunicava con il palazzo.\nLa funzione della colonna non \u00e8 mai stata stabilita con precisione, anche se molti autori ritengono che sia una testimonianza del gusto della regina per l'astrologia: sarebbe infatti servita da punto di osservazione del cielo per Cosimo Ruggeri, astrologo della regina.\nProbabilmente ebbe anche una vocazione commemorativa, come suggerisce l'intreccio \"H\" e \"C\", monogramma del re Enrico II e della regina Caterina de' Medici. \u00c8 da notare che i monogrammi sulla colonna sono proprio quelli del re della regina: la \u201cH\u201d di \"Henri\" e le due \u201cC\u201d intrecciate e contrapposte di Caterina de Medici. In altri luoghi, invece, si posso trovare versioni lievemente differenti studiate personalmente da Enrico II, che volle includere nel monogramma reale anche l\u2019iniziale della sua amante, Diana di Poitiers. Oltre alle diciotto scanalature che ne adornano la circonferenza, la decoravano corone, specchi rotti, gigli e cornucopie. Alcuni di questi ornamenti allegorici sono oggi solo parzialmente visibili.\nLa colonna dominava il centro di Parigi dell'epoca, poteva quindi svolgere il ruolo di torre di avvistamento o rappresentare un segno per mostrare e imporre tutto il potere della Regina madre.\nLouis Petit de Bachaumont, cronista settecentesco, salv\u00f2 la colonna dalla distruzione nel 1748, acquistandola e successivamente offrendola alla citt\u00e0 di Parigi. Il palazzo, nel frattempo ribattezzato H\u00f4tel de Soissons, fu consegnato ai demolitori. La Camera frumentaria frumentario fu costruita sul suo sedime nel 1760. La colonna fu dotata nel 1764 di una meridiana, realizzata 16 metri sopra la sua base dall'astronomo Alexandre Guy Pingr\u00e9, non pi\u00f9 presente, e nel 1812 di una fontana di cui rimane soltanto l'ornamento.\nLa Borsa di commercio sostitu\u00ec la Camera frumentaria nel 1889.\nNonostante le molteplici trasformazioni architettoniche del rione e minacciato pi\u00f9 volte di distruzione, la colonna fu risparmiata ed \u00e8 stata classificata come monumento storico per elenco nel 1862."}
{"id": "9131088", "revid": "92723", "url": "https://it.wikipedia.org/wiki?curid=9131088", "title": "Marino Bizzi", "text": "Biografia.\nBizzi nacque sull'isola di Arbe, parte della Repubblica di Venezia da una famiglia aristocratica e benestante. Il 4 febbraio 1608 papa Paolo V lo nomin\u00f2 arcivescovo di Antivari e amministratore apostolico della diocesi di Budua.\nAttraverso Mahmut Bushati, Bizzi ottenne un firmano dal sultano Ahmed I, che gli consent\u00ec l'ingresso ad Antivari, riconoscendolo supremo capo spirituale dei cattolici. Dopo aver ottenuto il firmano, Bizzi se ne and\u00f2 a vivere nella casa di Asan \u00c7elebi ad Antivari. Tuttavia, la sua vita fu sempre in pericolo. A causa delle precarie condizioni della sua diocesi, Bizzi ebbe sede a Budua, dove visse solo tre anni.\nAll'inizio del 1610 Bizzi intraprese un viaggio per visitare le sue regioni ecclesiastiche che erano sotto la dominazione turca, per poi tornare alla fine dell'anno. Si rec\u00f2 ad Arbe l'anno successivo, stabilendosi infine in Italia, a Roma dove mor\u00ec il 1\u00ba febbraio 1625. Aveva rinunciato all'arcidiocesi il 16 settembre 1624.\nDurante il suo episcopato, forn\u00ec un rapporto dettagliato dell'arcidiocesi, che sarebbe diventato in seguito un'autentica fonte storica ampiamente utilizzata.\nIn un'altra nota, il suo regno vide anche molti abitanti di Budua della trib\u00f9 Pa\u0161trovi\u0107 (pleme) convertiti al cattolicesimo."}
{"id": "9131096", "revid": "1442080", "url": "https://it.wikipedia.org/wiki?curid=9131096", "title": "Giuseppe Angelo Maria Carron di San Tommaso", "text": "Biografia.\nNacque a Torino il 4 ottobre 1718, settimo figlio di Giuseppe Gaetano Giacinto, ministro di stato, e di Vittoria Teresa Saluzzo di Valgrana, dama d'onore della principessa di Piemonte. Giovanissimo entr\u00f2 in servizio, con grado di alfiere, nel reggimento delle guardie e, l'11 marzo 1742, venne nominato secondo scudiero e gentiluomo di bocca del Duca di Savoia, mentre l'11 maggio 1750 divenne primo scudiero e gentiluomo di camera. Dal 17 maggio 1750 al 1753 prest\u00f2 servizio a Dresda in qualit\u00e0 di inviato del governo del Regno di Sardegna presso l'elettore di Sassonia e re di Polonia Federico Augusto.\nNel corso del 1753 si ebbe un serio incidente diplomatico tra Dresda e Torino, iniziato da una decisa protesta della corte di Sassonia contro l'intenzione di papa Benedetto XIV di conferire alla nunziatura di Torino il cappello cardinalizio, non disponendo altrettanto per quella di Dresda. Tale protesta, contrariamente a ogni consuetudine diplomatica del tempo, fu pubblicata nella \"Gazzetta di Utrecht\". La corte di Torino reag\u00ec richiamandolo nella Capitale dove venne rimproverato per non aver saputo prevenire o almeno tentare di attenuare il risentimento di re Federico Augusto. Tale accusa era infondata, in quanto Br\u00fchl, responsabile della politica estera di Dresda, cercava apparentemente di compensare con zelo esteriore il favore cui godevano all'interno dello stato ai cittadini di religione protestante.\nRientrato a Torino rinsald\u00f2 i suoi legami di amicizia, risalenti al 1742, con il duca di Savoia Vittorio Amedeo, che non godeva del favore del re, suo padre, Carlo Emanuele III, le cui preferenze andavano al figlio cadetto duca del Chiablese. Vittorio Amedeo, in unione con lui e Sallier de la Tour, marchese di Cardon, progettava una politica estera meno remissiva. Il sottosegretario agli Affari esteri, Paolo Antonio Vuy, forniva periodicamente al duca, tramite lui, riassunti dei dispacci degli ambasciatori. All'atto della morte di Carlo Emanuele III, il 20 febbraio 1773, il nuovo re Vittorio Amedeo III licenzi\u00f2 in breve lasso di tempo tutti i ministri, per avvalersi di nuovi collaboratori.\nDivenuto dapprima ministro di stato e sovrintendente agli Archivi, il 1 marzo 1773 assunse la segreteria degli Affari esteri, che diresse fino al 1777.\nQuando ne assunse la direzione, la politica estera del Regno di Sardegna non aveva molte possibilit\u00e0 di ampliarsi. Il riavvicinamento tra l'Impero austriaco e il Regno di Francia, stabilito dal trattato di Versailles del 1756, aveva creato un ostacolo insormontabile alle ambizioni espansionistiche tradizionali di Casa Savoia, che il patto di famiglia tra i Borbone, del 1761, ne aveva ancora di pi\u00f9 marcato l'isolamento. I matrimoni dei fratelli di re Luigi XVI, il conte di Provenza e il conte d'Artois, rispettivamente con le principesse Maria Giuseppina (1771) e Maria Teresa (1773), figlie di Vittorio Amedeo III, avevano reso possibile una alleanza di famiglia tra i Savoia ed i Borbone, che nell'intento di Casa Savoia serviva a garantire la stabilit\u00e0 del Piemonte, ma che aveva finito in realt\u00e0 con l'attrarre il Regno di Sardegna nell'orbita dell'influenza francese. \nPoco dopo la sua nomina a segretario per gli Affari esteri (agosto-settembre 1773), dovette affrontare una delicata vertenza con la Santa Sede in occasione della soppressione dell'ordine dei gesuiti. Egli incaric\u00f2 l'ambasciatore piemontese a Roma, conte di Rivera, di presentare al papa il disappunto provato da re Vittorio Amedeo III nell'apprendere la notizia della avvenuta soppressione dell'ordine dei gesuiti e l'incameramento dei loro beni nel suo stato, non avendo egli ricevuto alcun preavviso. La questione diplomatica si risolse con le scuse porte a Vittorio Amedeo III dalla Santa Sede per la poco consueta procedura usata. \nI suoi sforzi a capo del ministero vennero, sin da subito, indirizzati al fine di sottrarre il Regno di Sardegna dall'influenza francese, divenuta pericolosa in quanto la perdurante alleanza tra la Francia e l'Austria impediva la ripresa della vecchia politica di equidistanza tra i due tradizionali contendenti. Tale indirizzo consent\u00ec, nel 1774, l'inizio di normali relazioni diplomatiche con il Regno di Prussia. Nello stesso anno si lavor\u00f2 a stendere una memoria sulle misure che l'Inghilterra avrebbe potuto adottare al fine di per controbilanciare l'unione della casa d'Austria con la Francia, e vennero effettuate azioni diplomatiche in tal senso a Londra. Si adoper\u00f2 per favorire un matrimonio tra il principe Carlo Emanuele e la principessa di Sassonia, mentre da subito si oppose fin al matrimonio tra Carlo Emanuele con Maria Clotilde, sorella di Luigi XVI, sostenuto invece dal conte d'Artois, dalla contessa di Provenza e dall'ambasciatore sardo a Parigi de Viry. All'inizio del 1775 dovette rassegnarsi al previsto matrimonio di Carlo Emanuele con la principessa Maria Clotilde, ma prima che si celebrasse l'evento, 5 settembre 1775, pretese dalla Francia la stipula di un accordo segreto che garantiva lo stato sabaudo contro eventuali iniziative dell'Austria, contrariata dal nuovo limite posto alla sua influenza sulla corte francese.\nLa sua politica incontr\u00f2 l'ostilit\u00e0 degli ambienti filo-francesi di Torino, e del segretario della locale ambasciata francese, Claude-Louis Bigot de Sainte-Croix. Nel 1775 cerc\u00f2 per la prima volta di allontanare quest'ultimo dalla Capitale, ma de Sainte-Croix venne difeso in tale occasione dal re. Riusc\u00ec nell'intento l'anno successivo, a causa di un incidente provocato dal sequestro, avvenuto su suo ordine, di una cassa contenente tutte le opere di Voltaire mandata dalla Francia per l'ambasciatore francese Louis Marie Michel Gabriel d'Esguilly, barone de Choiseul.\nNel 1777 fu scoperta una corrispondenza segreta tra il de Viry e il segretario del ministero, avvocato Paolo Antonio Vuy, nella quale erano contenute aspre critiche nei suoi confronti, non venendo risparmiati neanche il sovrano e i membri della famiglia reale. Inoltre Vuy aveva stornato a proprio favore, falsificando i sigilli reali, ingenti somme di denaro. In questo intrigo entrarono in gioco risentimenti e ambizioni personali in quanto il de Viry ambiva a sostituirlo alla testa della segreteria degli Affari esteri, e il Vuy si riprometteva di ottenere alcuni vantaggi da tale prospettiva. La corrispondenza segreta, della quale sembra fosse a conoscenza l'ambasciatore de Sainte-Croix, rappresentava evidentemente il tentativo di superare la sua politica anti-francese. Il Vuy fu allontanato dal suo ufficio e imprigionato nella fortezza di Asti, trasferito quindi in quella di Ceva, dove rimase sino alla sua morte, mentre il de Viry, richiamato in Patria, venne confinato per alcuni anni nelle sue tenute. \nPoco amato, anche a causa del suo carattere aspro e diffidente, fu costretto a dimettersi da ministro il 5 settembre 1777, in seguito alle continue ed insistenti pressioni della contessa di Provenza. Sotto il ministero si erano stabiliti per la prima volta rapporti diplomatici con la Russia e la Turchia.\nGi\u00e0 insignito della Gran Croce dell'Ordine dei Santi Maurizio e Lazzaro, il 17 novembre 1780 fu nominato Cavaliere dell'Ordine supremo della Santissima Annunziata. Ritiratosi a vita privata nelle sue terre in Savoia, si spense a Torino il 9 marzo 1796.\nPubblicazioni.\n\"Sogno, versi sciolti di un cavaliere piemontese\", Antiquario Bartoli, Padova s.d."}
{"id": "9131097", "revid": "228587", "url": "https://it.wikipedia.org/wiki?curid=9131097", "title": "Mike Brodie", "text": "Dal 2004 al 2008, Brodie ha viaggiato attraverso gli Stati Uniti, fotografando le persone che incontrava, in gran parte \"train-hoppers\", vagabondi e squatter. Ha pubblicato i libri di fotografia \"A Period of Juvenile Prosperity\" (2013) e \"Tones of Dirt and Bone\" (2015), ma ha smesso di fotografare dal 2008.\nBiografia e opere.\nMichael Christopher Brodie \u00e8 nato il 5 aprile 1985 a Mesa, in Arizona, figlio di Frankie e Gary Brodie. Sua madre ha lavorato per la maggior parte della sua vita come domestica e badante, , . Nel 2000, la famiglia Brodie si trasfer\u00ec a Pensacola, in Florida, dove Brodie incontr\u00f2 la sua prima ragazza, che lo introdusse alla scena musicale punk rock e allo stile di vita punk.\nNel 2003, mentre lavava i piatti in casa propria, Brodie ha visto una giovane coppia rannicchiata insieme su un vagone merci di passaggio: incuriosito da questo, Brodie (che allora aveva 18 anni) ha lasciato casa e ha viaggiato attraverso gli Stati Uniti, facendo \"freighthopping\" dal 2004 al 2008. Ha fotografato le sue esperienze, comprese le persone che ha incontrato, in gran parte \"train-hoppers\", vagabondi e squatter. Inizialmente ha utilizzato una Polaroid SX-70 regalatagli da un amico. Quando Polaroid ha smesso di produrre la SX-70, intorno al 2005/2006, \u00e8 passato a una Nikon F3 e a una pellicola da 35 mm.\nIl suo primo viaggio attraverso il paese lo ha portato a Oakland, in California, dove ha incontrato Paul Schiek, fondatore di TBW Books. Schiek ha aiutato Brodie a produrre due opere di questo periodo: \"Tones of Dirt and Bone\" e \"A Period of Juvenile Prosperity\", opere che sono state esposte in diverse gallerie e sono state poi pubblicate in due libri. Sebbene \"A Period of Juvenile Prosperity\" sia stato pubblicato ed esposto per primo, le immagini in \"Tones of Dirt and Bone\" sono state scattate in precedenza, quando Brodie usava la Polaroid, prima di passare al formato 35 mm di \"A Period of Juvenile Prosperity\". \u00abIl formato 35 mm mi ha permesso di scattare in modo pi\u00f9 schietto e di catturare davvero momenti reali, non ritratti messi in scena\u00bb.\nNel 2009, Brodie ha frequentato e si \u00e8 diplomato al Nashville Auto-Diesel College, a Nashville, TN, con l'obiettivo di iniziare una carriera in quel campo.\nDopo l'uscita di \"A Period of Juvenile Prosperity\" nel 2013, Brodie ha annunciato che avrebbe smesso di fotografare. Nel 2015 lo ha confermato, in un'intervista alla rivista GUP: \u00abNon fotografo, ho iniziato una nuova avventura. Ho iniziato a costruire la mia officina meccanica per ospitare la rigenerazione dei motori diesel\u00bb. Dal 2017 Brodie lavora come meccanico diesel per la Union Pacific Railroad, cos\u00ec come sua moglie, che lavora come conducente di treni.\nRecezione della critica.\n\"A Period of Juvenile Prosperity\" \u00e8 stato incluso nell'elenco dei migliori fotolibri del 2013 da diversi critici: dal critico Sean O'Hagan del The \"Guardian\", dal critico Clinton Cargill sul \"New York Times\", su \"Dazed\", \"Mother Jones\" e \"American Photo magazine\". Kenneth Baker, scrivendo sul San Francisco Chronicle, ha elencato la mostra \"A Period of Juvenile Prosperity\" alla Stephen Wirtz Gallery nella sua top ten per il 2013. Vince Aletti sulla rivista \"Artforum\" , e ha detto del lavoro di Brodie: \u00abAnche se non sei incuriosito dalla coorte boh\u00e9mien di Brodie - una banda di outsider con un senso perfetto dello stile post-punk - la dimensione intima e il colore caldo e leggermente sbiadito delle sue stampe sono seducenti. I suoi ritratti... hanno una tenera incisivit\u00e0 che \u00e8 rara a qualsiasi et\u00e0.\u00bbMartin Parr e Gerry Badger hanno qualificato la fotografie di \"A Period of Juvenile Prosperity\" \"sfrontatamente romantiche e dai toni caldi\".\nIl fotografo Alec Soth, scrivendo sul \"The Telegraph\", ha incluso \"A Period of Juvenile Prosperity\" nella sua classifica dei migliori libri fotografici del 2013:\n\u00abVolevo davvero che questo libro non mi piacesse, ma sono stato completamente conquistato dalle immagini, dal design e persino dal saggio di Brodie. \"Non voglio essere famoso\", scrive Brodie nel suo saggio, \"ma spero che questo libro venga ricordato per sempre\". Ho la sensazione che sar\u00e0 ricordato per sempre.\u00bb \nScrivendo nel suo blog, Soth ha anche detto \u00abTutto in questo libro \u00e8 perfetto: le dimensioni, la stampa, la sequenza, l'immagine di copertina, il titolo e il saggio\u00bb. Parr e Badger includono il libro nel terzo volume della loro storia del fotolibro, affermando che \"ci\u00f2 che rende eccellente questo libro \u00e8 la qualit\u00e0 delle fotografie\".\nBrodie ha anche collaborato con Swoon, Chris Stain e Monica Canilao."}
{"id": "9131100", "revid": "1993636", "url": "https://it.wikipedia.org/wiki?curid=9131100", "title": "Sangiaccato di G\u00f6rice", "text": ""}
{"id": "9131101", "revid": "436907", "url": "https://it.wikipedia.org/wiki?curid=9131101", "title": "Alone Again (Asking Alexandria)", "text": "Alone Again \u00e8 un singolo del gruppo musicale britannico Asking Alexandria, pubblicato il 20 agosto 2021 come primo estratto dal settimo album in studio \"See What's on the Inside\".\nDescrizione.\nIl brano ha segnato il ritorno del gruppo verso sonorit\u00e0 heavy metal ed arena rock, discostandosi pertanto dalle sperimentazioni pop ed elettroniche del precedente album \"Like a House on Fire\", uscito l'anno prima. A tal proposito il chitarrista Ben Bruce ha spiegato: \nVideo musicale.\nIn contemporanea con l'uscita del singolo, gli Asking Alexandria hanno reso disponibile un lyric video attraverso il proprio canale YouTube. Il video musicale, diretto da William \"Wombat\" Felch e girato in bianco e nero, \u00e8 invece stato presentato il 31 agosto e mostra il gruppo eseguire il brano in una stanza scarsamente illuminata."}
{"id": "9131102", "revid": "799790", "url": "https://it.wikipedia.org/wiki?curid=9131102", "title": "J. C. Daniel", "text": "Considerato il \"padre del cinema malaysiano\", fu il primo cineasta del Kerala, dove produsse, diresse, scrisse, fotograf\u00f2, mont\u00f2 e recit\u00f2 nel primo film realizzato in quello Stato, \"Vigathakumaran\" (\"Il bambino perduto\"). Fond\u00f2 il primo studio cinematografico del territorio, The Travancore National Pictures. Il Governatorato di Kerala institu\u00ec il Kerala State Film Award for Lifetime Achievement nel 1992 a suo nome, come parte dei Kerala State Film Awards, per onorare i meriti alla carriera nel Cinema malaysiano."}
{"id": "9131108", "revid": "1310927", "url": "https://it.wikipedia.org/wiki?curid=9131108", "title": "Vitinho (calciatore 1998)", "text": "Carriera.\nCresciuto nel settore giovanile del , ha esordito in prima squadra il 22 giugno 2016 disputando l'incontro del Brasileir\u00e3o vinto 2-0 contro l'. Nel 2017 viene prestato al , con cui gioca per una stagione con la seconda squadra. Tornato dal prestito, viene spesso relegato in panchina, e nel 2018 viene di nuovo girato in prestito, questa volta al . Segue poi un altro prestito al ; nel 2021 viene riscattato a titolo definitivo.\nStatistiche.\nPresenze e reti nei club.\n\"Statistiche aggiornate al 23 settembre 2021.\""}
{"id": "9131109", "revid": "1310927", "url": "https://it.wikipedia.org/wiki?curid=9131109", "title": "Victor Hugo Santana Carvalho", "text": ""}
{"id": "9131110", "revid": "123139887", "url": "https://it.wikipedia.org/wiki?curid=9131110", "title": "Theodora Anna Doukaina Selvo", "text": "Biografia.\nEra la seconda figlia dell'imperatore bizantino Costantino X Dukas e della sua seconda moglie Eudocia Macrembolitissa. Dopo il 1071 divenne moglie di Domenico Selvo, Doge di Venezia, che ricevette per l'occasione il titolo di \"protoproedos\".\nPoich\u00e9 \u00e8 menzionata come viva nell'opera di Michele Psello (1075), si presume che sia morta dopo quest'ultima data. Non si sa se avesse figli, e non \u00e8 menzionata diversamente.\nConfusione con Maria Argyropoulaina.\nPietro Damiano, il cardinale vescovo di Ostia, scrisse un capitolo intitolato \"De Veneti ducis uxore quae prius nimium delicata, demum toto corpore computruit\" (\"Della moglie del doge veneziano, il cui corpo, dopo la sua eccessiva delicatezza, \u00e8 completamente marcito\".) di un'anonima principessa bizantina i cui modi considerava scandalosamente sontuosi e che le procurarono una morte orribile come punizione divina. Questa donna \u00e8 stata erroneamente identificata (dalla morte di Damiano nel 1072) con la moglie di Domenico Selvo dai successivi cronisti veneziani (tra cui Andrea Dandolo e Marino Sanudo il Giovane) seguiti in seguito da vari autori moderni; tuttavia dall'opera in cui il capitolo di Damiano \u00e8 contenuto \u00e8 datato ca 1059 si riferisce probabilmente a Maria Argyropoulaina morta mezzo secolo prima."}
{"id": "9131112", "revid": "1543377", "url": "https://it.wikipedia.org/wiki?curid=9131112", "title": "Pammal Sambandha Mudaliar", "text": "Considerato il \u00abpadre fondatore del moderno teatro Tamil\u00bb, fu insignito della Padma Bhushan per meriti civili nel 1959.\nTeatrografia.\nMudaliar scrisse ottantacinque opere per il teatro."}
{"id": "9131145", "revid": "365417", "url": "https://it.wikipedia.org/wiki?curid=9131145", "title": "Volevo fare la rockstar (album)", "text": "Volevo fare la rockstar \u00e8 il nono album in studio della cantautrice italiana Carmen Consoli, pubblicato da Polydor e Narciso Records il 24 settembre 2021.\nAntefatti e pubblicazione.\nGi\u00e0 nel giugno 2019, in un'intervista per \"Il Giorno\", Carmen Consoli aveva annunciato di essere impegnata nella scrittura di un nuovo album. Ad ottobre era stata poi la casa discografica Universal Music ad ufficializzare l'uscita del progetto inedito per il 2020, ad aprile secondo i progetti della cantante. Il rilascio del disco \u00e8 stato tuttavia posticipato a seguito della pandemia di COVID-19 e la cantante \u00e8 tornata sull'argomento soltanto pi\u00f9 di un anno dopo, nel dicembre 2020, annunciando il \"Volevo fare la rockstar Tour\" con l'omonimo titolo dell'album.\nIl 20 luglio 2021, infine, la \"cantantessa\" pubblica sui propri social una foto insieme ai suoi collaboratori, volendo informare della conclusione dei lavori: \u00abNel percorso di ogni disco arriva quel momento in cui smette di essere solo nostro e si prepara a diventare di tutti. \"Volevo fare la rockstar\" \u00e8 finito ed \u00e8 bello pensare a tutta la strada che lo aspetta\u00bb.\nLe date di uscita dell'album e del singolo \"Una domenica al mare\" vengono annunciate il 26 agosto 2021, all'indomani del concerto all'Arena di Verona dove la cantante aveva celebrato i venticinque anni di carriera ed anche svelato, in anteprima, il testo del singolo omonimo all'album. Il progetto viene presentato dalla casa discografica come \u00abun disco narrativo e fortemente attuale, con uno sguardo critico ma anche romantico sulla societ\u00e0 e sull'uomo, di racconto e cronaca, e quelle musiche, marchio di fabbrica di Carmen, rivestite di arrangiamenti che esulano dal contesto pop e rock, sfociando anche nella miglior canzone d'autore\u00bb.\n\"Volevo fare la rockstar\" viene pubblicato il 24 settembre 2021, a quasi sette anni di distanza dal precedente album in studio. Proprio in un'intervista per \"Billboard Italia,\" la cantante ha affermato riguardo alla pausa dopo l'ultimo album:\nL'album, oltre ad essere stato pubblicato fisicamente come CD ed LP, ha avuto anche due edizioni limitate: un'edizione in doppio vinile 12\" e un'edizione in vinile blu 12\" numerato, esclusiva per LaFeltrinelli e IBS.it.\nStile e tematiche.\nI brani contenuti nell'album affrontano tematiche intime e familiari alla cantautrice oppure d'attualit\u00e0.\nLa canzone \"Armonie numeriche\" \u00e8 dedicata al padre ed \u00e8 stata scritta in seguito ad un sogno in cui egli compariva alla cantante, mentre \"Le cose di sempre\" si configura come una lettera al figlio Carlo Giuseppe; entrambe le figure vengono poi ricordate nel singolo \"Una domenica al mare\". Il figlio \u00e8 stato inoltre coinvolto in prima persona nella realizzazione dell'album, figurando con il nome d'arte Doxy601 nel video musicale del singolo promozionale e nella canzone \"Mago Magone\", dove interpreta la voce dell'\u00abimbonitore circense\u00bb.\n\u00c8 invece d'attualit\u00e0 il brano \"Mago Magone\", il cui protagonista \u00e8 un politico che gioca sulle debolezze delle persone imbrogliandole, e che ricorda il segretario della Lega, Matteo Salvini (\u00abIl nome fatelo voi\u00bb, afferma Consoli per il Corriere della Sera). In modo simile, \"L'uomo nero\" denuncia le ideologie sovraniste, mentre \"Qualcosa di me che non ti aspetti\" affronta le tematiche della guerra, della fame nel Terzo Mondo e dei cambiamenti climatici.\nFilone privato e civile s'intrecciano infine nel brano che d\u00e0 il titolo all'album, dove la cantautrice ricorda la propria giovinezza scandita dalle giornate di scuola, votata al sogno di \"fare la rockstar\", mentre la mafia mieteva vittime, un terremoto distruggeva l'Irpinia e l'Italia vinceva i mondiali.\nL'album risulta permeato dalla nostalgia per il passato e dalla fiducia per il futuro, nonostante le storture del presente: \u00abriscrivo il passato per non correre il rischio di dimenticarlo\u00bb, afferma la cantante per \"Billboard Italia\". \"Sta succedendo\" parla di un amore che richiede l'abbandono della quotidianit\u00e0; il protagonista de \"L'aquilone\" \u00e8 un ragazzo diviso tra ricordi e sogni abbandonati; in \"Armonie numeriche\" \u00e8 proprio il sogno del padre ad incoraggiare la cantante all'\u00abimpegno e coerenza\u00bb; \"Imparare dagli alberi a camminare\" suggerisce invece gi\u00e0 dal titolo un invito ad abbandonare le paure partendo dalla semplicit\u00e0; sono proprio \u00able cose di sempre\u00bb a poter dare orientamento e stabilit\u00e0 alla cantante, ed offrire un'educazione al figlio: \u00abLe cose di sempre sono quelle di cui non ci accorgiamo, quando per\u00f2 le osserviamo vediamo che sono l\u00ec\u00bb.\nSonorit\u00e0 e influenze.\nL'album presenta sonorit\u00e0 in prevalenza acustiche ed elettriche, pur esplorando generi del Novecento e contemporanei, come il bolero ne \"Le cose di sempre\", la surf music in \"Mago Magone\", lo stile Motown in \"Sta succedendo\", e la musica caraibica, il folk americano e il rock progressivo in \"Armonie numeriche\".\nNell'intervista per \"Billboard\", che definisce \"morbide\" le canzoni dell'album, Carmen Consoli ha commentato: \u00abnel mio concetto di \"rock\" rientrano anche Joan Baez a Woodstock e \"Blue\" di Joni Mitchell. Rock significa \"roccia\" ma il verbo \"to rock\" sta per \"cullare\"\u00bb.\nCopertina e titolo.\nIl titolo dell'album, gi\u00e0 abbastanza chiarificatore, allude al sogno che la cantante aveva da piccola di fare la rockstar:\nCoerentemente al concetto del titolo, la copertina dell'album \u00e8 una fotografia di Carmen Consoli da bambina, seduta in un banco di scuola con il quaderno fra le mani ed una \u00abpenna smangiucchiata, per l'ansia di essere costretta a scrivere con la destra, io che ero mancina\u00bb.\nPromozione.\n\"Volevo fare la rockstar\" \u00e8 anticipato dal singolo promozionale \"Una domenica al mare\" entrato in rotazione radiofonica a partire dal 3 settembre 2021.\nIl 29 ottobre \u00e8 stato estratto come secondo singolo il brano \"Qualcosa di me che non ti aspetti\", proposto il giorno prima durante il primo live del talent show \"X Factor\", di cui Consoli \u00e8 stata ospite con un complesso d'accompagnamento comprendente Max Gazz\u00e8 al basso elettrico e Marina Rei alla batteria. Il 29 ottobre, inoltre, presso il Teatro Lyric di Assisi, ha inizio la tourn\u00e9e teatrale \"Volevo fare la rockstar Tour\", che si concluder\u00e0 l'8 gennaio 2022 con un concerto al Teatro Comunale di Sassari.\nAccoglienza.\nL'album \u00e8 stato accolto positivamente dalla critica e dalla stampa.\nFabrizio Basso di Sky TG24 ha elogiato le \u00abimmagini fiabesche ed oniriche ma con radici ben profonde\u00bb dell'opera, che ci presentano \u00abpiccole cose quotidiane, frammenti di vita, sogni e paure\u00bb. Andrea Laffranchi del \"Corriere della Sera\" ha inoltre aggiunto che tali sogni \u00absi sono avverati\u00bb, e che l'album esprime \u00abla solidit\u00e0 di una donna. Che a 47 anni ha capito quello che vuole. [...] Dentro a ogni canzone \u00e8 tutto misurato, le parole sono scelte come ricami, ci sono ragionamenti pi\u00f9 che slogan, non c'\u00e8 mai stanchezza, le chitarre non sono mai messe l\u00ec tanto per e i momenti strumentali, dice lei [Carmen Consoli], \"raccontano i sentimenti quando le parole non arrivano\"\u00bb.\nIl tema del sogno \u00e8 stato ugualmente lodato da Askanews: \u00abun sogno da ricercare e ascoltare \u00e8 ci\u00f2 che ci rende pi\u00f9 umani e pi\u00f9 felici, ci\u00f2 che ci caratterizza e identifica. Perch\u00e9 il sogno pu\u00f2 essere un piccolo seme che germoglia diventando desiderio e il desiderio spinge a cercare le risorse e l'energia per poterlo trasformare in progetto e per mettere in piedi le azioni necessarie a realizzarlo. \u00c8 questo il tema principale di \"Volevo fare la rockstar\", e intorno a questo si sviluppano immagini e piani temporali\u00bb.\n\"Rockit\" ha nominato \"Volevo fare la rockstar\" \"disco della settimana\", vertendo invece la propria recensione sulla nostalgia evocata dall'album: \u00ab\u00e8 un disco fatto di sogni e ricordi, di momenti d'infanzia, una fotografia ingiallita ma nitida\u00bb, \u00abaggiorna le tematiche mantenendo strutture solide e immediatamente riconoscibili, tecniche narrative consolidate come la lettera o l\u2019album di ricordi\u00bb.\nGiulia Cavaliere di \"Rolling Stone\" ha elogiato la capacit\u00e0 di Carmen Consoli di intrecciare le proprie vicende private con la storia italiana e il presente storico, lodando la sua \u00abpotenza femmina\u00bb che \u00ab\u00e8 da sempre un fattore vivo e fondamentale delle sue canzoni\u00bb.\n\"Rockol\" ha definito \"Volevo fare la rockstar\" come \u00abun racconto personale e collettivo\u00bb, ricco \u00abdi spunti e suggestioni diverse che affondano le radici in un rock raffinato\u00bb.\nLa redazione di \"Newsic\", infine, ha attribuito 8 punti su 10 all'album, descrivendolo come \u00abun disco colmo di valori perduti, semplici, da riscoprire\u00bb.\nL'album \u00e8 stato posizionato al quattordicesimo posto della classifica dei 20 migliori dischi italiani dell'anno stilata dalla rivista \"Rolling Stone Italia\".\nTracce.\nTesti e musiche di Carmen Consoli, eccetto dove indicato.\nFormazione.\nCrediti tratti dall'edizione LP dell'album."}
{"id": "9131146", "revid": "436907", "url": "https://it.wikipedia.org/wiki?curid=9131146", "title": "Vertigine (Elodie)", "text": "Vertigine \u00e8 un singolo della cantante italiana Elodie, pubblicato il 24 settembre 2021 come primo estratto dal quarto album in studio.\nDescrizione.\nIl brano \u00e8 stato scritto da Elisa, Dario Faini e Davide Petrella ed \u00e8 stato definito una \u00abballata moderna\u00bb in cui vengono espressi i cambiamenti avvenuti nella vita dell'artista, tramite un processo creativo che ha descritto: \nRiguardo al significato del testo, l'artista ha spiegato che racconta \u00abla difficolt\u00e0 che si ha con se stessi, di come sia necessario imparare ad accettarsi. Una parte di me primeggia prepotente sull'altra, l'una schiava dell'altra. [...] Io ho un'ansia da prestazione infinita, spero di divertirmi nel fare quello che faccio, un po' me lo merito\u00bb.\nPromozione.\nIl brano \u00e8 stato eseguito per la prima volta dal vivo in occasione della partecipazione di Elodie alla trasmissione \"Da Grande\", condotta da Alessandro Cattelan.\nVideo musicale.\nIl video, diretto da Attilio Cusani, \u00e8 stato reso disponibile il 23 settembre 2021 attraverso il canale YouTube della cantante.\nIl 3 novembre dello stesso anno \u00e8 uscito quello per la versione dal vivo, girato presso il Sasso Pordoi."}
{"id": "9131167", "revid": "110157", "url": "https://it.wikipedia.org/wiki?curid=9131167", "title": "Max Ancenay", "text": "Biografia.\nAncenay, originario di Flumet, debutt\u00f2 in campo internazionale ai Mondiali juniores di Hemsedal/S\u00e4len 1987; l'anno dopo, nella manifestazione iridata giovanile di Madonna di Campiglio 1988, conquist\u00f2 la medaglia d'argento nella combinata e quella di bronzo nello slalom speciale. In Coppa del Mondo esord\u00ec il 4 dicembre 1994 a Tignes in slalom speciale, senza completare la gara, e ottenne il miglior piazzamento il 12 dicembre successivo a Sestriere nella medesima specialit\u00e0 (21\u00ba); sempre in slalom speciale conquist\u00f2 l'ultimo podio in Coppa Europa, l'8 dicembre 1996 a Serre Chevalier (2\u00ba), e prese per l'ultima volta il via in Coppa del Mondo, il 19 gennaio 1997 a Wengen senza completare la gara. Si ritir\u00f2 al termine della stagione 1999-2000 e la sua ultima gara fu lo slalom speciale dei Campionati francesi 2000, disputato il 26 marzo a Valloire e chiuso da Ancenay al 28\u00ba posto; non prese parte a rassegne olimpiche o iridate."}
{"id": "9131169", "revid": "300067", "url": "https://it.wikipedia.org/wiki?curid=9131169", "title": "Jerome Monnet", "text": ""}
{"id": "9131170", "revid": "729019", "url": "https://it.wikipedia.org/wiki?curid=9131170", "title": "Matej Jovan", "text": "Agli inizi della carriera, prima della dissoluzione della Jugoslavia (1991), gareggi\u00f2 per la nazionale jugoslava.\nBiografia.\nJovan, originario di Radovljica, debutt\u00f2 in campo internazionale ai Mondiali juniores di Hemsedal/S\u00e4len 1987; due anni dopo, nella manifestazione iridata giovanile di Aleyska 1989, conquist\u00f2 la medaglia e quella di bronzo nel supergigante. In Coppa del Mondo esord\u00ec il 4 febbraio 1995 ad Adelboden in slalom gigante, senza completare la gara, e ottenne il miglior piazzamento il 27 gennaio 1996 a Sestriere in slalom speciale (13\u00ba); sempre in slalom speciale conquist\u00f2 l'ultimo podio in Coppa Europa, l'8 dicembre 1996 a Serre Chevalier (3\u00ba), e prese per l'ultima volta il via in Coppa del Mondo, il 30 gennaio 1997 a Schladming senza completare la gara. Si ritir\u00f2 al termine della stagione 1997-1998 e la sua ultima gara fu lo slalom speciale dei Campionati sloveni 1998, disputato il 29 marzo a Rogla e non completato da Jovan; non prese parte a rassegne olimpiche o iridate."}
{"id": "9131173", "revid": "599013", "url": "https://it.wikipedia.org/wiki?curid=9131173", "title": "Edi Dreschl", "text": "Biografia.\nDreschl debutt\u00f2 in campo internazionale ai Mondiali juniores di Monte Campione/Colere 1993; in Coppa Europa conquist\u00f2 l'ultimo podio il 18 dicembre 1996 a Haus in discesa libera (2\u00ba) e prese per l'ultima volta il via il 21 dicembre 1998 ad Altenmarkt-Zauchensee in supergigante, senza completare la prova. Si ritir\u00f2 al termine della stagione 1998-1999 e la sua ultima gara fu un supergigante FIS disputato il 3 marzo a Radstadt; non debutt\u00f2 in Coppa del Mondo n\u00e9 prese parte a rassegne olimpiche o iridate."}
{"id": "9131174", "revid": "300067", "url": "https://it.wikipedia.org/wiki?curid=9131174", "title": "Lamine Kante", "text": ""}
{"id": "9131175", "revid": "104458", "url": "https://it.wikipedia.org/wiki?curid=9131175", "title": "Frederic Marin-Cudraz", "text": ""}
{"id": "9131176", "revid": "104458", "url": "https://it.wikipedia.org/wiki?curid=9131176", "title": "Fr\u00e9d\u00e9ric Marin Cudraz", "text": ""}
{"id": "9131177", "revid": "104458", "url": "https://it.wikipedia.org/wiki?curid=9131177", "title": "Frederic Marin Cudraz", "text": ""}
{"id": "9131178", "revid": "110157", "url": "https://it.wikipedia.org/wiki?curid=9131178", "title": "Incendio del Cocoanut Grove", "text": "L'incendio del Cocoanut Grove \u00e8 stata una tragedia avvenuta il 28 novembre 1942 nell'omonimo locale di Boston, Massachusetts, Stati Uniti. \u00c8 considerato il pi\u00f9 mortale incendio mai avvenuto nel mondo in un locale notturno e il secondo pi\u00f9 grave incendio di un singolo edificio nella storia americana, causando in totale 492 vittime.\nIl \"Grove\" era uno dei locali notturni pi\u00f9 famosi di Boston, attirando spesso anche clienti famosi. Era di propriet\u00e0 di Barnet \"Barney\" Welansky, strettamente legato alla mafia e al sindaco della citt\u00e0 Maurice J. Tobin.\nPoich\u00e9 era il primo weekend del Ringraziamento dalla partecipazione degli Stati Uniti alla seconda guerra mondiale, quella sera il club era pieno di oltre il doppio della sua capacit\u00e0 legale. L'incendio inizi\u00f2 dopo che un cameriere aveva acceso un fiammifero per vedere meglio in una zona scarsamente illuminata, nel tentativo di accendere una lampadina. Nonostante avesse apparentemente spento il fiammifero, i tendaggi si accesero e le fiamme e il fumo si diffusero rapidamente in tutte le aree del club. La colpa, tuttavia, fu rivolta a Welansky per violazione degli standard: le norme antincendio non erano state osservate, alcune porte di uscita erano state chiuse a chiave per impedire l'ingresso non autorizzato e l'elaborata decorazione delle palme conteneva materiali infiammabili. Inoltre, l'aria condizionata utilizzava anche gas infiammabile, perch\u00e9 il freon scarseggiava. Welansky scont\u00f2 quasi quattro anni di carcere prima di essere rilasciato, a poche settimane dalla morte.\nGli ospedali locali erano particolarmente ben preparati per curare le vittime, poich\u00e9 stavano provando le esercitazioni di emergenza in risposta a possibili attacchi sulla costa orientale. L'emergenza dell'incendio del Cocoanut Grove ha dimostrato il valore delle nuove banche del sangue e ha stimolato importanti progressi nel trattamento delle vittime di ustioni.\nA seguito della tragedia, vennero emanate molte nuove leggi sulla sicurezza antincendio per i locali pubblici, tra cui il divieto di decorazioni infiammabili e la disposizione che le uscite di emergenza devono sempre essere tenute aperte e che le porte girevoli non possono essere l'unico punto di uscita.\nIl locale.\nIl Cocoanut Grove inizialmente era stato aperto come bar clandestino nel 1927, durante il proibizionismo. Si trovava al numero 17 di Piedmont Street, nel quartiere Bay Village di Boston, a pochi isolati a sud del Boston Public Garden.\nIl \"Grove\" negli anni era diventato uno dei locali notturni pi\u00f9 famosi di Boston, con un ristorante e sala da ballo nell'area principale, e presenza di spettacoli e intrattenitori che suonavano il pianoforte nella Melody Lounge. Il ristorante negli anni fu visitato da stelle del cinema e della musica, che avrebbero avuto il loro ingresso annunciato dal ma\u00eetre. Di fronte alla sala da pranzo principale c'era il \"Caricature Bar\", che presentava interpretazioni degli ospiti pi\u00f9 importanti del locale. Il club era stato recentemente ampliato verso est con la nuova Broadway Lounge, che si apriva sull'adiacente Broadway tra Piedmont Street (lato sud) e Shawmut Street (lato nord). \nSi stima che, in quel sabato sera, pi\u00f9 di 1\u00a0000 persone festeggiavano il weekend del Ringraziamento: militari in tempo di guerra con fidanzate, tifosi di football e persone provenienti da tutta la zona erano stati stipati in uno spazio valutato per un massimo di 460 persone. \nL'incendio.\nI rapporti ufficiali affermano che l'incendio ebbe inizio intorno alle 22:15 nella Melody Lounge, dopo che un giovane aiuto-cameriere di 16 anni aveva usato un fiammifero per illuminare una zona vicina al soffitto nel tentativo di riaccendere una lampadina.\nNonostante gli sforzi iniziali dei camerieri per spegnere il fuoco con l'acqua, l'incendio si diffuse rapidamente. In breve tempo il fuoco si propag\u00f2 al controsoffitto che bruci\u00f2 in fretta, inondando gli avventori di scintille e brandelli di tessuto in fiamme. Le fiamme correvano pi\u00f9 velocemente di quanto potessero muoversi i clienti, seguite da dense nuvole di fumo. Nel giro di cinque minuti, fiamme e fumo si diffusero in tutto il locale. Alcuni clienti furono immediatamente sopraffatti dal fumo mentre si sedevano ai loro posti. Altri strisciavano nell'oscurit\u00e0 fumosa cercando di trovare uscite, tutte tranne una non funzionanti o nascoste in aree non pubbliche.\nL'ingresso principale dell'edificio era un'unica porta girevole, resa inutilizzabile quando la folla vi si precipit\u00f2 in preda al panico. Altre vie di fuga erano ugualmente inutili; le porte laterali erano state sprangate per impedire alle persone di uscire senza pagare. Una vetrata, che avrebbe potuto essere sfondata per la fuga, era stata sbarrata e resa inutilizzabile come uscita di emergenza. Altre porte sbloccate, come quelle del Broadway Lounge, si aprivano verso l'interno, rendendole inutili contro la calca di persone che cercavano di scappare. I vigili del fuoco avrebbero in seguito testimoniato che se le porte fossero state aperte verso l'esterno, almeno 300 vite sarebbero state risparmiate.\nPer strada, i vigili del fuoco trascinarono fuori alcuni feriti, dando sul posto le prime cure per le ustioni. I camion dei giornali vennero utilizzati come ambulanze. Alcune vittime avevano respirato fumi cos\u00ec caldi che quando inalavano aria fredda, come ha detto un pompiere, cadevano come pietre.\nPi\u00f9 tardi, durante l'ispezione dell'edificio, i vigili del fuoco trovarono diversi ospiti del locale morti seduti ai loro posti con delle bevande in mano. Erano stati sopraffatti cos\u00ec rapidamente dal fuoco e dal fumo tossico che non avevano avuto il tempo di muoversi.\nVittime e feriti.\nNei giorni successivi alla tragedia, i giornali di Boston erano pieni di liste di morti. Secondo i rapporti, 492 persone persero la vita nell'incendio o come conseguenza delle ustioni riportate, mentre altre 130 persone rimasero ferite.\nIl noto attore di film Buck Jones era nel locale quella sera. Sua moglie in seguito ha spiegato che inizialmente era scappato e poi era tornato nell'edificio in fiamme per trovare il suo agente, il produttore Scott R. Dunlap di Monogram Pictures. Sebbene ricoverato d'urgenza in ospedale, Jones \u00e8 morto per le ferite riportate due giorni dopo. Dunlap, che stava organizzando una festa al Cocoanut in onore di Jones, \u00e8 stato gravemente ferito ma \u00e8 sopravvissuto.\nI dipendenti del locale ebbero pi\u00f9 possibilit\u00e0 di scappare rispetto ai clienti, grazie alla loro familiarit\u00e0 con le aree di servizio, dove gli effetti dell'incendio erano meno gravi rispetto alle aree pubbliche e che fornivano l'accesso a ulteriori uscite di finestre e porte. Sebbene diversi membri della band, incluso il direttore musicale Bernie Fazioli, abbiano perso la vita, la maggior parte di loro riusc\u00ec a fuggire dal backstage e attraverso una porta di servizio aperta con la forza.\nIndagini.\nIl rapporto ufficiale rivel\u00f2 che il Cocoanut Grove era stato ispezionato da un capitano dei vigili del fuoco di Boston appena dieci giorni prima dell'incendio e dichiarato sicuro. Inoltre, venne riscontrato che il Grove non aveva ottenuto alcuna licenza per l'esercizio da diversi anni. Stanley Tomaszewski, il cameriere accusato di aver appiccato l'incendio, era minorenne e non avrebbe dovuto lavorare l\u00ec. Inoltre, la recente ristrutturazione della Broadway Lounge era stata eseguita senza permessi di costruzione, utilizzando appaltatori senza licenza.\nTomaszewski testimoni\u00f2 all'inchiesta e venne scagionato, poich\u00e9 non era stato ritenuto responsabile dell'uso di decorazioni infiammabili o delle violazioni delle regole di sicurezza. Tuttavia fu ostracizzato per gran parte della sua vita a causa del fuoco.\nI vigili del fuoco di Boston studiarono per anni le possibili cause di accensione del fuoco, la rapida diffusione dell'incendio e la catastrofica perdita di vite umane. Il rapporto non raggiunse alcuna conclusione sulla causa iniziale dell'accensione, ma attribu\u00ec parte della colpa della tragedia a un accumulo di monossido di carbonio dovuto alla combustione priva di ossigeno nello spazio chiuso sopra il controsoffitto della Melody Lounge. Il gas trasudava dagli spazi chiusi mentre la sua temperatura aumentava e si accendeva rapidamente mentre si mescolava con l'ossigeno sopra l'ingresso, su per le scale fino al piano principale e lungo i soffitti. Il rapporto document\u00f2 anche le violazioni del codice di sicurezza antincendio, i materiali infiammabili e il design delle porte che hanno contribuito alla grande perdita di vite umane.\nDurante gli anni 1990, l'ex vigile del fuoco e ricercatore di Boston Charles Kenney ha scoperto che un gas refrigerante altamente infiammabile, il cloruro di metile, era stato usato come sostituto del freon, che era poco disponibile in tempo di guerra.\nNel 2012, il dipartimento di polizia di Boston ha rilasciato le trascrizioni delle interviste ai testimoni dopo l'incendio, che sono pubblicate online.\nConseguenze legali.\nBarney Welansky, i cui contatti avevano permesso al nightclub di funzionare in violazione delle norme di sicurezza, venne condannato per omicidio colposo. Condannato a 12-15 anni di carcere nel 1943, Welansky meno di quattro anni dopo fu graziato dall'ex sindaco Tobin, che era stato eletto governatore del Massachusetts dopo l'incendio. Nel dicembre 1946, devastato dal cancro, Welansky fu rilasciato dalla prigione di Norfolk, dicendo ai giornalisti: \"Vorrei essere morto con gli altri nel fuoco\". Nove settimane dopo, mor\u00ec.\nNell'anno seguente all'incendio, il Massachusetts e altri Stati emanarono leggi per i locali pubblici che vietavano decorazioni infiammabili e porte di uscita a battente verso l'interno e richiedevano che i segnali di uscita fossero sempre visibili (il che significa che i segnali di uscita dovevano avere fonti indipendenti di elettricit\u00e0, ed essere facilmente leggibile anche nel fumo pi\u00f9 denso). Le nuove leggi richiedevano anche che le porte girevoli utilizzate per l'uscita dovessero essere affiancate da almeno una normale porta a battente verso l'esterno o adattate per consentire alle singole ante di piegarsi per consentire il flusso libero delle persone in una situazione di panico, e inoltre richiedeva che nessuna uscita di emergenza fosse incatenata o imbullonata in modo tale da impedire la fuga attraverso le porte durante una situazione di panico o di emergenza.\nTrattamenti medici.\nLa maggior parte dei pazienti \u00e8 morta durante il viaggio verso gli ospedali o poco dopo l'arrivo. Poich\u00e9 negli Stati Uniti non esisteva ancora un sistema standardizzato per il triage nella gestione delle vittime inizialmente furono sprecati minuti preziosi nel tentativo di rianimare coloro che erano morti o morenti, fino a quando non venivano inviate squadre per selezionare i vivi per il trattamento e indirizzare i morti a essere condotti in obitori temporanei.\nLe conseguenze dell'incendio videro il primo grande utilizzo della nuova banca del sangue del Boston City Hospital, una delle prime della zona, rifornita con 200 unit\u00e0 di plasma essiccato come parte dei preparativi per la guerra. Il volume di plasma utilizzato nel trattamento delle vittime del Cocoanut Grove ha superato quello utilizzato durante l'attacco a Pearl Harbor. Nei giorni successivi all'incendio, 1\u00a0200 persone hanno donato alla banca del sangue oltre 3.800 unit\u00e0 di sangue.\nProgressi nella cura delle vittime di ustioni.\nLa tragedia ha portato a nuovi modi di curare sia ustioni sia inalazioni di fumo. Nel 1944, Lund e Browder, medici del Boston City Hospital, attingendo alle loro esperienze nel trattamento delle vittime di Cocoanut Grove, pubblicarono il documento pi\u00f9 citato nella moderna cura delle ustioni, \"Stima delle aree di ustione\", in cui veniva presentato un diagramma per la stima delle dimensioni dell'ustione. Questo diagramma, chiamato \"grafico di Lund e Browder\", rimane in uso in tutto il mondo ancora oggi.\nIl Cocoanut Grove dopo la tragedia.\nIl complesso dove sorgeva il Cocoanut Grove fu demolito nel 1944. Successivamente, la mappa stradale della zona \u00e8 cambiata a causa del rinnovamento urbano, con strade vicine rinominate o costruite.\nLa sezione superstite di Shawmut Street e una nuova estensione che tagliava quella che era l'impronta originale del club, precedentemente nota come Shawmut Street Extension, sono state ribattezzate Cocoanut Grove Lane nel 2013.\nNel 1993, la \"Bay Village Neighborhood Association\" ha installato una targa commemorativa sul marciapiede accanto al luogo in cui sorgeva il club, realizzata da Anthony P. Marra, il pi\u00f9 giovane sopravvissuto all'incendio del Cocoanut Grove."}
{"id": "9131180", "revid": "767487", "url": "https://it.wikipedia.org/wiki?curid=9131180", "title": "Crossed Signals", "text": "Crossed Signals (titolo alternativo \"The Mainline Wreck\") \u00e8 un film del 1926, diretto da J.P. McGowan.\nTrama.\nUna banda di falsari imperversa nel Midwest, e gli indizi concorrono a far ritenere che un centro nevralgico dell'attivit\u00e0 criminosa sia la cittadina di Middletown. L'agente federale Jack McDermott viene inviato sul posto, con istruzioni dirette al sovrintendente della locale compagnia ferroviaria, T.P. Steele: a McDermott sarebbe stato assegnato, in piena segretezza, un impiego di copertura all'interno della stazione ferroviaria, dal quale avrebbe potuto osservare ogni attivit\u00e0 sospetta. Egli inizia quindi la sua missione come facchino addetto alla movimentaione delle merci nella stazione.\nDa subito appare che un dipendente della stazione, George Harvey, effettua oscure manovre con la cassaforte, alla quale ha pieno accesso: in effetti sembra prelevare banconote all'interno di essa e sostituirle con altre che ha in suo possesso. La prova del suo coinvolgimento con i malfattori non si materializza che diverso tempo dopo, e dopo numerose traversie: la capostazione Helen Wainwright, che era all'oscuro dell'attivit\u00e0 illecita di Harvey, viene accusata di essere parte della banda di falsari, ma nello stesso tempo in Jack McDermott nascono dei sospetti verso Harvey.\nL'intrepida Helen in qualche modo scopre la vera identit\u00e0 di Jack, e \u2013 travestitasi da maschio \u2013 attira Harvey e i suoi complici in un tranello. Dopo alterne vicissitudini, e spalleggiati da Overland Ike, un hobo capitato l\u00ec per caso, lei e Jack riescono ad assicurare alla giustizia Harvey e i suoi complici. \nProduzione.\n\"Crossed Signals\", girato ai California Studios di Hollywood \u00e8 stato il settimo di una serie di otto film drammatici con la ferrovia e i treni come argomento; tutti sono stati diretti da J.P. McGowan ed interpretati da sua moglie Helen Holmes, che, dopo le riprese, si \u00e8 ritirata dalle scene (eccettuato un ruolo minore nel film \"Poppy\", di A. Edward Sutherland, del 1936). La Holmes, peraltro, aveva iniziato la propria fortunata carriera col serial cinematografico \"The Hazards of Helen\", in cui interpretava una avventurosa dipendente delle ferrovie.\nLa pellicola per l'uscita statunitense constava di 5 rulli per una lunghezza totale di 1316 metri.\nCopie della pellicola sono conservate presso il francese \"Centre national du cin\u00e9ma et de l'image anim\u00e9e\" e la Biblioteca del Congresso statunitense.\nDistribuzione.\nIl film, distribuito dalla Rayart Pictures, \u00e8 uscito nelle sale cinematografiche statunitensi il 28 settembre 1926.\n\"Crossed Signals\" \u00e8 uscito in DVD a cura della Grapevine Video nel 2005 (e precedentemente in VHS), corredato di una colonna sonora; e nel 2013 edito dalla Alpha Video (\"Helen Holmes, Perils of the Rail\"). Il film \u00e8 visionabile su YouTube."}
{"id": "9131182", "revid": "104458", "url": "https://it.wikipedia.org/wiki?curid=9131182", "title": "Fr\u00e9d\u00e9ric Marin-Cudraz", "text": "Biografia.\nMarin-Cudraz, originario di Crest-Voland, debutt\u00f2 in campo internazionale ai Mondiali juniores di Maribor 1992; l'anno dopo, nella manifestazione iridata giovanile di Montecampione/Colere 1993, conquist\u00f2 la medaglia di bronzo nello slalom gigante. Esord\u00ec in Coppa del Mondo il 22 dicembre 1993 a Lech in supergigante (62\u00ba); nella medesima specialit\u00e0 conquist\u00f2 l'ultimo podio in Coppa Europa, il 20 dicembre 1996 a Haus (3\u00ba), e ottenne il miglior piazzamento in Coppa del Mondo, il 6 dicembre 1997 a Beaver Creek (6\u00ba).\nAi XVIII Giochi olimpici invernali di , sua unica presenza olimpica, non complet\u00f2 il supergigante; prese per l'ultima volta il via in Coppa del Mondo il 9 gennaio 1999 a Schladming in supergigante (32\u00ba) e si ritir\u00f2 durante la stagione 2001-2002: la sua ultima gara fu un supergigante FIS disputato il 18 gennaio a Meg\u00e8ve. Non prese parte a rassegne iridate."}
{"id": "9131183", "revid": "481666", "url": "https://it.wikipedia.org/wiki?curid=9131183", "title": "Rex De Roselli", "text": ""}
{"id": "9131195", "revid": "125151940", "url": "https://it.wikipedia.org/wiki?curid=9131195", "title": "Marina Miranda", "text": "Biografia.\nAfrobrasiliana del Rio Grande do Sul, esord\u00ec nel 1961 con una particina in un film, dopo aver abbandonato l'iniziale intenzione di affermarsi nell'opera lirica. Per un decennio ebbe solo ruoli insignificanti al cinema e nel teatro di rivista. Ma a partire dal 1971 fu valorizzata al meglio, quando cio\u00e8 ci si accorse del suo grande potenziale comico. Le vennero quindi cuciti addosso personaggi particolarmente vivaci nelle telenovelas cui prese parte, come \"Dancin' Days\", dove imperson\u00f2 la spassosissima bambinaia Divige. Ma soprattutto apparve in diversi variet\u00e0 tv, spesso facendo coppia con Ti\u00e3o Macal\u00e9: il loro sodalizio artistico fu proposto tra l'altro in \"Escolinha do Professor Raimundo\" di Chico Anysio e negli show del gruppo comico Os Trapalh\u00f5es. Nel 2010, a 80 anni, l'attrice venne premiata col Trof\u00e9u Ra\u00e7a Negra.\nMarina Miranda \u00e8 morta a causa di infezioni varie nel 2021, quasi novantunenne. Da alcuni anni aveva anche la malattia di Alzheimer.\nVita privata.\nEbbe una figlia, Sylvia."}
{"id": "9131198", "revid": "125854720", "url": "https://it.wikipedia.org/wiki?curid=9131198", "title": "Thor (Marvel Cinematic Universe)", "text": "Thor Odinson (letteralmente \"Thor figlio di Odino\") \u00e8 un personaggio interpretato da Chris Hemsworth nella serie di film del Marvel Cinematic Universe, basato sul personaggio dei fumetti con lo stesso nome a sua volta ispirato all'omonima divinit\u00e0 norrena. Nella storia Thor \u00e8 tra i pi\u00f9 potenti degli asgardiani, un'antica civilt\u00e0 aliena che gli umani considerano dei; \u00e8 uno dei membri fondatori degli Avengers e successivamente prende parte come nuovo membro dei Guardiani della Galassia.\nThor \u00e8 uno dei personaggi principali dell'MCU a partire dal suo esordio nell'omonimo film del 2011; inizialmente ha ricevuto un\u2019accoglienza mista, ma il film \"\" \u00e8 generalmente ritenuto il film che ha rinnovato positivamente Thor e la sua storia, portandolo a diventare uno dei personaggi preferiti del pubblico.\nConcezione e sviluppo.\nThor ha debuttato come supereroe della Marvel Comics nel numero 83 della serie a fumetti antologica \"Journey into Mystery\" (nell\u2019agosto 1962), creato dall\u2019editore Stan Lee, dallo sceneggiatore Larry Lieber e dal disegnatore Jack Kirby. Kirby spieg\u00f2 di aver creato Thor per la Marvel poich\u00e9 conosceva i miti norreni essendo sempre stato un amante delle leggende, motivo per cui \u201cmise un costume supereroistico\u201d lasciando per\u00f2 invariato il personaggio. Lee e Kirby inclusero Thor nel primo numero dei \"Vendicatori\" (nel settembre 1963) come membro fondatore della squadra di eroi. Una versione in carne ed ossa del personaggio apparve per la prima volta nel film per la televisione del 1988 \"La rivincita dell\u2019incredibile Hulk\". Da allora ci sono state altre proposte di realizzare degli adattamenti cinematografici live action; a met\u00e0 degli Anni 2000 Kevin Feige si rese conto che la Marvel era ancora in possesso dei diritti dei membri principali dei Vendicatori, tra cui Thor. Feige, \u201cfanboy\u201d autoproclamato, desiderava creare un universo condiviso come gli autori Stan Lee e Jack Kirby avevano fatto con i loro personaggi fumettistici nei primi Anni Sessanta.\nMark Protosevich, un fan dei fumetti di Thor, accett\u00f2 di scrivere la sceneggiatura per un film nell\u2019aprile 2006 e il progetto pass\u00f2 alla Paramount Pictures dopo aver acquistato i diritti dalla Sony. Nel dicembre 2007, Protosevich afferm\u00f2 che era nei suoi piani realizzare una storia di origine di supereroi incentrata non su un umano che ottiene i suoi poteri, ma su un dio che realizza il suo vero potenziale: nello specifico, \u201cun dio dell\u2019Antico Testamento che diventa un dio del Nuovo Testamento\u201d. I Marvel Studios ingaggiarono Matthew Vaughn come regista del film e quest\u2019ultimo riscrisse la sceneggiatura di Protosevich per ridurre il budget. Nel settembre 2008, Kenneth Branagh entr\u00f2 in trattative per dirigere il film e nel dicembre 2008 conferm\u00f2 la sua assunzione. Il regista descrisse la storia come \u201cuna storia umana al centro di un grande scenario epico\u201d. Nell\u2019ottobre del 2008 a Daniel Craig fu offerto il ruolo da protagonista, ma alla fine rifiut\u00f2 essendo gi\u00e0 impegnato nel franchise di James Bond.\nNel maggio del 2009, il venticinquenne Chris Hemsworth entr\u00f2 in trattative per interpretare Thor dopo essere stato inizialmente rifiutato. Anche il fratello di Hemsworth, Liam, fece un provino per il ruolo, ma non venne accettato da Kevin Feige. Feige rifer\u00ec che il film si sarebbe svolto sia ad Asgard che sulla Terra ai giorni nostri, ma che non sarebbe stato incluso il dottor Donald Blake, alter ego umano di Thor nei fumetti. Hemsworth afferm\u00f2 di aver guadagnato 9 kg per il ruolo tramite una rigida dieta, iniziando ad allenarsi con i pesi per ottenere la forma fisica necessaria.\nCaratterizzazione.\nRiguardo alla sua interpretazione, Hemsworth afferm\u00f2 che per umanizzare e mantenere reale il personaggio si informarono molto sui fumetti, ma cercarono anche di concentrarsi sulla sua identit\u00e0 e sul suo rapporto con gli altri nelle singole scene. Per le sue scene d\u2019azione si ispirarono a pugili come Mike Tyson, dallo stile sia brutale che aggraziato. Dakota Goyo interpreta Thor da bambino nel primo film.\nPer \"The Avengers\", Hemsworth afferm\u00f2 di essere stato capace di mantenere il fisico costruito per le riprese di Thor attraverso una alimentazione congrua, consistente di petto di pollo, pesce, bistecche e uova ogni giorno. Alla domanda sulle quantit\u00e0, dichiar\u00f2 \"Il mio introito proteico \u00e8 decisamente molto!\". Sulla motivazione di Thor, ha rinnovato il commento che \"\u00e8 molto pi\u00f9 di personale, nel senso che \u00e8 sempre suo fratello a mescolare le cose. Considerando tutti gli altri, Thor \u00e8 un po' il cattivo ragazzo che tutti devono abbattere. Si tratta di un approccio diverso per me, o per Thor. Deve continuamente combattere il bene pi\u00f9 grande e quello con cui deve sfidarsi \u00e8 il suo fratellino\u2026 A volte sono sempre stato frustrato con i miei fratelli, o la famiglia, ma io sono l'unico a cui \u00e8 permesso di essere arrabbiato con loro. C'\u00e8 un po' di tutto questo\".\nSecondo Hemsworth, in \"\" ci sono ancora delle domande senza risposta riguardo Thor e Jane, dal momento che i due non si sono ricongiunti in \"The Avengers\", e che si arriva alla fine del conflitto con Loki. Aggiunse che il viaggio di Thor prosegue dalla conclusione del primo film, in particolar modo riguardo alla sua responsabilit\u00e0 di salire al trono. L\u2019attore apprezz\u00f2 notevolmente il ruolo di Thor nel film, poich\u00e9 vengono esplorate le sue qualit\u00e0 umane e il suo lato vulnerabile.\nIn \"\" Thor inizia a considerare la Terra casa propria dopo essersi stabilito al termine di \"The Dark World\", tanto da considerare la minaccia di Ultron come un attacco personale. Hemsworth dichiar\u00f2 che dovette lavorare maggiormente per portare nuovi elementi al personaggio evitando di ripetersi, concedendogli spazio per renderlo pi\u00f9 \u201cumano\u201d mostrandolo a una festa in abiti civili. L\u2019attore not\u00f2 che le motivazioni di Thor nel film erano completamente diverse, poich\u00e9 per la prima volta non interagisce con Loki.\nPoco prima degli eventi di \"\", Thor venne descritto come un \u201cpistolero solitario\u201d alla ricerca delle Gemme dell\u2019Infinito. Hemsworth ormai si riteneva un po\u2019 annoiato con il personaggio ed espresse il desiderio di correre dei rischi e sperimentare, ragion per cui nel film Thor subisce un rinnovo estetico e caratteriale: diventa pi\u00f9 umoristico, gli vengono tagliati i capelli, modificato il costume, perde un occhio e Mjolnir, la sua arma distintiva, viene distrutta. Il regista Taika Waititi spieg\u00f2 che \u201cspogliare\u201d in tal modo il personaggio contribu\u00ec alla rappresentazione del rifugiato che diventa alla fine del film. Waititi diede una personalit\u00e0 pi\u00f9 divertente a Thor per sfruttare il talento comico di Chris Hemsworth gi\u00e0 visto in film come \"Come ti rovino le vacanze\" e \"Ghostbusters\"; il personaggio fu influenzato dall\u2019interpretazione di Kurt Russell come Jack Burton in \"Grosso guaio a Chinatown\".\nGli eventi di \"\" si svolgono sulla scia di \"Ragnarok\", trovando Thor in una situazione emotiva molto profonda e interessante, con \u201cuna reale motivazione\u201d. Su raccomandazione di Hemsworth, gli sceneggiatori Christopher Markus e Stephen McFeely hanno consultato Waititi e lo sceneggiatore Eric Pearson per riuscire a riprendere gli elementi comici e tragici del Thor rivisitato in \"Ragnarok\". Joe Russo disse che Thor ha l\u2019arco narrativo dell\u2019eroe in \"Infinity War\", in diretta opposizione alla motivazione di Thanos, e che sarebbe stato lui il protagonista del film se fosse riuscito a uccidere il titano. Nonostante ci\u00f2, furono sollevate alcune critiche riguardo alla direzione presa dal personaggio, considerata \u201cun passo indietro\u201d rispetto al film precedente: in \"Ragnarok\" Thor apprende che il suo potere non viene da Mjolnir e che la vera forza si trova dentro di lui, ma per gran parte di \"Infinity War\" persegue la creazione di un\u2019arma pi\u00f9 potente.\nDopo aver fallito nell\u2019impresa di uccidere Thanos in \"Infinity War\", Thor diventa re dei rifugiati asgardiani insediati a T\u00f8nsberg (in Norvegia) ma si deprime, diventando un alcolizzato e ingrassando notevolmente. Hemsworth, in riferimento al drastico cambiamento del personaggio, spieg\u00f2 di aver voluto fare qualcosa di diverso in ogni film per Thor, specialmente per quanto riguarda i due relativi alla guerra dell\u2019infinito, discutendo a lungo per capire fin dove potevano spingersi. Anthony Russo riconobbe che, nonostante il modo scherzoso con cui ci si approccia alle condizioni fisiche di Thor nel film, rappresenta il livello di dolore e depressione a cui si trova il personaggio. Afferm\u00f2 che l\u2019arco narrativo di Thor \u00e8 il suo preferito nella pellicola, lodando la capacit\u00e0 di Hemsworth di bilanciare il suo talento comico con lo stato emotivo del personaggio. L\u2019attore si sottopose quotidianamente a circa tre ore di trucco per il ruolo, oltre a dover indossare una tuta protesica di silicone sul set, ragion per cui sul set si soprannomin\u00f2 \"Thor Lebowski\". Inizialmente era previsto che Thor tornasse alla sua prestante forma fisica nel corso di \"\", ma Hemsworth insistette affinch\u00e9 il personaggio rimanesse con il suo aspetto trasandato.\nThor \u00e8 noto per avere una serie di difetti caratteriali che occasionalmente guidano degli importanti eventi dell'MCU; all\u2019inizio della storia la sua impulsivit\u00e0 e arroganza lo portano a essere bandito sulla Terra e al conseguente incontro di Loki con Thanos che poi porta alla nascita degli Avengers. L\u2019esperienza dell\u2019esilio rende Thor una persona pi\u00f9 umile e volta al sacrificio, sebbene mostri ancora dei momenti impulsivi come quando attacca Tony Stark e Steve Rogers al loro primo incontro in \"The Avengers\".\nUn'analisi femminista del personaggio ha notato che, nonostante il comportamento arrogante, Thor comunque non sminuisce mai le donne, in netto contrasto con il donnaiolo Tony Stark.\nAspetto.\nL'aspetto di Thor ha subito diversi cambiamenti da un film all'altro; nel primo, il supervisore dello sviluppo visivo Charlie Wen ha mescolato elementi dei fumetti con quelli della mitologia norrena nella creazione del costume di Thor, mantenendo i sei ornamenti a forma di disco sulla parte superiore del corpo ma cercando comunque di mantenere l'abbigliamento in stile \"nordico\". Il primo design realizzato fu il martello dell\u2019eroe, Mjolnir, per il quale furono suggerite diverse versioni tra cui una tradizionale con il manico corto e una \"Ultimates\"; Branagh scelse quello pi\u00f9 tradizionale. Per \"The Avengers\", il costume di Thor fu leggermente modificato affinch\u00e9 si adattasse meglio agli altri membri della squadra, per rendere pi\u00f9 naturali i suoi movimenti e il suo aspetto nelle scene maggiormente \u201crilassate\u201d. Tra le modifiche apportate al suo costume sono inclusi un ampliamento dei toni di blu e una riduzione delle dimensioni del mantello. Alcuni tentativi di mostrare Thor vestito con \u201cabiti di strada\u201d su Midgard (in \"Age of Ultron\") sono stati criticati in quanto ritenute di \u201caverlo fatto sembrare una comparsa in \"Singles - L\u2019amore \u00e8 un gioco\" di Cameron Crowe.\nBiografia.\nThor \u00e8 il figlio di Odino e Frigga e principe di Asgard insieme al fratello Loki (adottato, a insaputa di entrambi). Crebbe ascoltando storie di battaglie tra il suo regno e popoli avversari quali Giganti di Ghiaccio ed Elfi Oscuri, maturando una certa arroganza, impulsivit\u00e0 e bellicosit\u00e0 dovuti alle sue grandi doti da guerriero. A causa dello stretto contatto con Midgard (la Terra), Thor e gli altri asgardiani vennero scambiati delle divinit\u00e0 dai terrestri nell\u2019antichit\u00e0. Durante gli Anni Settanta del Novecento, fece una scommessa con Loki che gener\u00f2 il mito di D. B. Cooper. La sua arma distintiva \u00e8 il martello mistico Mjolnir, con cui padroneggia i suoi poteri da dio del tuono.\nL'esilio.\nNel 2011, Thor sta per essere incoronato re di Asgard ma alcuni Giganti di Ghiaccio fanno irruzione nel regno per cercare di recuperare un antico manufatto rubato da Odino secoli prima. Furioso per l\u2019annullamento della cerimonia, Thor va contro gli ordini del padre e si reca a Jotunheim per affrontare il re Laufey, facendosi accompagnare da Loki e dagli amici d\u2019infanzia Sif e i Tre Guerrieri (Volstagg, Fandral e Hogun). Reagendo alle provocazioni di Laufey, Thor scatena uno scontro che mette in pericolo la sua vita e quella dei compagni fino all\u2019intervento di Odino, che per\u00f2 non riesce a impedire l\u2019annullamento della fragile tregua tra le razze. Odino punisce Thor per la sua arroganza spogliandolo del suo potere ed esiliandolo sulla Terra come un comune mortale; poi lancia un incantesimo su Mjolnir affinch\u00e9 possa essere impugnato solo da chi sar\u00e0 degno del potere di Thor e spedisce anche l\u2019arma sulla Terra. Thor atterra in New Mexico, dove si imbatte nell'astrofisica Jane Foster, la stagista Darcy Lewis e lo scienziato Erik Selvig. Dopo aver tentato senza successo di recuperare Mjolnir, Thor si adegua alla vita sulla Terra e stringe una relazione con Jane, finch\u00e9 non viene raggiunto da Sif e i Tre Guerrieri che lo avvertono che Loki \u00e8 salito sul trono di Asgard e che gli ha mentito riguardo alla morte di Odino. Il Distruttore si presenta e inizia a mettere in pericolo la cittadina, quindi Thor d\u00e0 prova di essere cambiato offrendo la propria vita per risparmiare quella delle persone innocenti. Il Distruttore lo colpisce ferendolo mortalmente e ci\u00f2 gli permette di riacquistare i suoi poteri e riprendere Mjolnir. Thor sconfigge l\u2019automa e torna ad Asgard, dove combatte Loki. Quest\u2019ultimo intende distruggere Jotunheim per porre fine alla guerra con il regno e Thor si vede costretto a distruggere il Bifrost per impedirglielo. Odino impedisce ai fratelli di precipitare nello spazio ma, sentendosi tradito dalla famiglia e rifiutato dal padre, Loki si lascia cadere nel vuoto e apparentemente muore. Thor si addolora per la perdita del fratello e l\u2019impossibilit\u00e0 di tornare da Jane, facendo ammenda con Odino per le sue azioni passate.\nGli Avengers.\nNel 2012, Thor riesce a tornare sulla Terra grazie alla magia oscura con l\u2019intenzione di recuperare Loki e il cubo mistico noto come Tesseract cos\u00ec da ricostruire il Bifrost. Dopo aver sequestrato il fratello dalla custodia di Tony Stark, Steve Rogers e Natasha Romanoff ed essersi scontrato con i primi due, decide di collaborare con loro portando Loki sulla base volante dell\u2019organizzazione S.H.I.E.L.D., dove entra in conflitto con il resto della squadra in seguito alle discussioni causate dall\u2019influenza dello scettro magico di Loki. Una squadra di agenti di Loki (guidata da Clint Barton, controllato mentalmente), attaccano la struttura e Thor salva Romanoff combattendo contro Bruce Banner, trasformatosi in Hulk a causa dello stress. Successivamente assiste all\u2019uccisione dell\u2019agente Phil Coulson per mano di Loki e viene scaraventato via dal velivolo; raggiunta New York, si unisce alla neonata squadra degli Avengers (composta da lui, Stark, Rogers, Romanoff, Banner e Barton) per fermare l\u2019invasione dei Chitauri. Dopo aver chiuso il portale e sconfitto Loki, Thor prende il fratello in custodia e utilizza il Tesseract per teletrasportare entrambi ad Asgard.\nBattaglia contro gli Elfi Oscuri.\nNel 2013, Thor riporta la pace nei Nove Regni dopo aver fermato i disordini causati dalla distruzione del Bifrost. Avvertito da Heimdall della misteriosa scomparsa di Jane, Thor torna sulla Terra e scopre che la donna \u00e8 stata posseduta da una sostanza mistica, decidendo quindi di condurla ad Asgard per farla esaminare. Odino riconosce la sostanza come Aether, che una profezia associa a un evento catastrofico imminente. Gli Elfi Oscuri, guidati dal malefico Malekith, si risvegliano e attaccano Asgard in cerca dell\u2019Aether; durante gli scontri, Frigga viene uccisa mentre protegge Jane. Dopo il funerale della madre, Thor si rende conto che Odino \u00e8 precipitato nella follia e intende ingaggiare una guerra contro gli Elfi Oscuri senza badare alle perdite di vite asgardiane che ci\u00f2 comporter\u00e0. Decide quindi di liberare Loki per giungere a Svartalfheim (patria degli Elfi Oscuri), promettendogli in cambio vendetta per la morte di Frigga. Giunti a Svartalfheim con Jane, i fratelli cercano di ingannare Malekith ma la creatura riesce ad assorbire l\u2019Aether e se ne va; durante lo scontro, Loki viene ferito mortalmente mentre protegge Thor e Jane e si riappacifica con il fratello prima di spirare. Thor e Jane riesce a tornare a Londra attraverso un portale e il dio del tuono sconfigge Malekith in una battaglia a Greenwich. Dopodich\u00e9, rifiuta l\u2019offerta di Odino di diventare re riferendogli del sacrificio di Loki, decidendo di diventare il protettore della Terra e riunendosi con Jane.\nReunion negli Avengers e la battaglia di Sokovia.\nNel 2015, Thor e gli Avengers fanno irruzione in una struttura dell'Hydra a Sokovia per recuperare lo scettro di Loki. Tornati a New York, Stark e Banner scoprono un\u2019Intelligenza Artificiale contenuta nella gemma dello scettro e segretamente la utilizzano per completare un programma di difesa globale chiamato \"Ultron\", concepito da Stark. Tuttavia, l'Intelligenza Artificiale si rivolta contro i suoi creatori e fugge dopo aver rubato lo scettro. Gli Avengers rintracciano Ultron a Johannesburg, ma Wanda Maximoff sottomette con il suo potere Rogers, Romanoff e Thor; quest'ultimo allucina la distruzione di Asgard e lo scatenarsi incontrollato dei suoi poteri. La squadra si dirige alla casa di Barton per riprendersi dai traumi, ma Thor si separa da loro per andare a consultarsi con Selvig riguardo alla propria visione. Successivamente, Thor torna alla sede degli Avengers e contribuisce alla creazione di Visione, un corpo sintetico costruito da Ultron su cui Stark ha caricato l\u2019intelligenza artificiale Jarvis: il dio del tuono attiva il corpo con uno dei suoi fulmini e spiega ai compagni di aver visto nella sua visione la Gemma della Mente incastonata sulla fronte dell\u2019androide. Thor e la squadra tornano a Sokovia dove sconfiggono definitivamente Ultron. Alla nuova sede degli Avengers, Thor informa Rogers e Stark che intende ripartire per lo spazio in cerca di risposte sulle forza oscure che hanno manipolato gli eventi recenti e lascia la Terra mediante il Bifrost.\nRagnarok.\nNel 2017, Thor viene imprigionato a Muspelheim durante la sua ricerca delle Gemme dell'Infinito. Il suo rapitore, il demoniaco Surtur, \u00e8 predestinato a distruggere Asgard durante l'evento cataclismatico noto come Ragnarok; Thor lo sconfigge e recupera la corona che provocherebbe l\u2019inizio della devastazione se bruciata nella Fiamma Eterna nelle cripte di Odino. Poi torna ad Asgard e scopre che Loki \u00e8 ancora vivo e si \u00e8 camuffato dal loro padre negli ultimi anni. I due fratelli tornano a New York per cercare Odino e, con l'aiuto dello stregone, il Dottor Stephen Strange, lo rintracciano in Norvegia. Il padre degli dei \u00e8 in fin di vita e rivela loro l'imminente arrivo della loro malvagia sorella Hela, prima di riappacificarsi con i figli e spirare serenamente. Hela si palesa e distrugge Mjolnir, inseguendo i due fratelli tramite il Bifrost e gettandoli nello spazio. Thor si schianta sul pianeta Sakaar e viene catturato da Valchiria, ex membro dell\u2019omonimo ordine di guerriere protettrici di Asgard, per diventare un gladiatore al cospetto del Gran Maestro. Thor si ricongiunge con Hulk, scomparso dalla Terra dopo gli eventi di Sokovia, e fugge da Sakaar con lui e Valchiria per tornare ad Asgard e combattere Hela. Loki si presenta per aiutare l\u2019evacuazione degli asgardiani e Thor, duramente provato dallo scontro con la sorella (durante il quale perde un occhio) ha una visione di Odino grazie alla quale capisce che il suo vero potere non deriva da Mjolnir. Capisce che l\u2019unico modo per uccidere Hela \u00e8 causare il Ragnarok, quindi Loki scatena Surtur affinch\u00e9 distrugga Hela insieme ad Asgard, mentre i profughi asgardiani si danno alla fuga. Thor viene incoronato re e decide di portare il suo popolo sulla Terra.\nLa guerra dell'infinito.\nDurante il viaggio sull'astronave, Loki esprime preoccupazione per l\u2019accoglienza che gli verr\u00e0 riservata sulla Terra; mentre Thor lo rassicura, vengono intercettati da una nave spaziale guidata da Thanos. L'Ordine Nero uccide parte dei passeggeri, mentre Thanos in persona sconfigge Hulk e Thor, torturando quest\u2019ultimo con la Gemma del Potere per costringere Loki a cedergli il Tesseract, contenente la Gemma dello Spazio. Heimdall riesce a inviare Hulk sulla Terra prima di essere ucciso dal Titano Pazzo, che subito dopo soffoca Loki e lascia Thor a piangere sul corpo del fratello per poi distruggere l\u2019astronave. Thor viene salvato dai Guardiani della Galassia (Star-Lord, Gamora, Drax il Distruttore, Rocket Raccoon, Groot e Mantis) e spiega loro le intenzioni di Thanos di usare le Gemme dell'Infinito. Accompagnato da Rocket e Groot, decide di dirigersi a Nidavellir per chiedere l\u2019aiuto dei nani e costruire un\u2019arma con cui uccidere Thanos; durante il viaggio, il procione gli regala un occhio bionico con cui sostituire quello perso. Il trio scopre che Thanos ha ucciso quasi tutti i nani di Nidavellir tranne il loro re Eitri, per costringerli a costruirgli un guanto con cui contenere le Gemme dell\u2019Infinito. Il gruppo lavora insieme e fabbrica l\u2019ascia Stormbreaker, che conferisce a Thor anche il potere di usufruire del Bifrost. Thor, Rocket e Groot vanno in Wakanda, sulla Terra, per assistere gli Avengers e i loro alleati nella battaglia contro l\u2019Ordine Nero e gli Outriders, ribaltando le sorti della battaglia. Thor riesce a ferire gravemente Thanos quando ha appena conquistato tutte le Gemme dell\u2019Infinito ma, non uccidendolo al primo colpo, il titano riesce a sterminare met\u00e0 popolazione dell\u2019universo prima di teletrasportarsi via. Thor assiste con Rogers alla scomparsa di Bucky Barnes, segno che Thanos ha compiuto il misfatto.\nTre settimane dopo il Blip, Thor e gli Avengers superstiti (con l'aggiunta di Carol Danvers e Nebula), raggiungono Thanos per sequestrargli le Gemme e invertire gli effetti delle sue azioni; scoprono per\u00f2 che il titano le ha distrutte e Thor, in un impeto di furia, lo decapita.\nNei cinque anni successivi, Thor raggiunge gli asgardiani sopravvissuti e fonda una colonia chiamata \u201cNuova Asgard\u201d a T\u00f8nsberg, in Norvegia. Tuttavia, il peso del suo fallimento lo porta a deprimersi, ingrassando notevolmente e cadendo nell\u2019alcolismo oltre a isolarsi dal suo popolo. Nel 2023, Rocket e Banner lo raggiungono per convincerlo a riunirsi alla squadra e prendere parte a un viaggio nel tempo con il Regno quantico per recuperare le Gemme dell\u2019Infinito e invertire il Blip. Thor torna con Rocket ad Asgard nel 2013 e ha modo di parlare nuovamente con sua madre, che lo incoraggia a non arrendersi, oltre che a recuperare Mjolnir. Tornati nel presente, si apprende che Romanoff \u00e8 morta per prendere la Gemma dell\u2019Anima e Thor inizialmente cerca di convincere la squadra che \u00e8 possibile riportarla indietro, seppur Barton lo neghi. Banner usa le Gemme per riportare in vita gli scomparsi ma subito dopo una versione del 2014 di Thanos con il suo esercito si palesa e distrugge la sede degli Avengers. Thor, Rogers e Stark lo combattono e Rogers si dimostra degno di bandire Mjolnir. Con la comparsa degli alleati degli Avengers e dei Guardiani della Galassia, la squadra combatte Thanos per l\u2019ultima volta e riescono a vincerlo con il sacrificio di Stark. Thor partecipa al funerale del compagno, nomina Valchiria nuova sovrana di Asgard e decide di unirsi ai Guardiani della Galassia per partire alla volta dell\u2019universo.\nVarianti alternative.\nDiverse Varianti alternative del personaggio sono presenti nella serie televisiva \"Loki\" e nella serie animata \"What If...?\".\nDifferenze dai fumetti.\nPrincipale divergenza dai fumetti \u00e8 l\u2019assenza di Donald Blake, alter ego mortale di Thor: nella versione cartacea, quando Odino punisce il figlio inviandolo sulla Terra, lo inserisce nel corpo del medico mite, giovane, gracile e invalido Donald Blake; nel corso di una linea narrativa della durata di anni, Blake opera sulla Terra come medico imparando a essere pi\u00f9 umile e altruista e occasionalmente riacquisisce l\u2019identit\u00e0 di Thor per combattere determinati pericoli. Nell\u2019MCU, Thor viene esiliato mantenendo intatto il suo corpo e la memoria e diventa nuovamente degno di tornare ad Asgard dopo un\u2019avventura di qualche giorno; l\u2019identit\u00e0 di Donald Blake \u00e8 solo un easter egg utilizzato nel film per scagionare Thor sotto falso nome. Nei fumetti, Jane Foster \u00e8 un\u2019infermiera che assiste Donald Blake nel suo ambulatorio; nei film \u00e8 un\u2019astrofisica che lo incontra al suo arrivo sulla Terra. Nell\u2019MCU la relazione tra Thor e Loki \u00e8 pi\u00f9 ambigua rispetto ai fumetti e i due, nonostante le ostilit\u00e0, sono legati da un profondo affetto reciproco.\nNei fumetti Stormbreaker viene creato da Eitri su ordine di Odino per essere consegnato a Beta Ray Bill dopo che quest\u2019ultimo sconfigge Thor in un combattimento per decretare chi deve brandire Mjolnir, mentre nei film Thor stesso contribuisce alla costruzione di Stormbreaker dopo che il martello viene distrutto da Hela, con l\u2019intenzione di usare l\u2019ascia per combattere Thanos. \nNella versione cartacea Thor ha una relazione amorosa altalenante con Sif, che non sembra concretizzarsi nei film; inoltre, nei fumetti, \u00e8 Gea la sua madre naturale, non Frigga, ed Hela non \u00e8 sua sorella ma sua nipote, essendo figlia di Loki. Nei film \u00e8 assente Angela, sorella di Thor nei fumetti, e il suo amico Balder.\nAltro cambiamento rispetto ai fumetti \u00e8 la decisione di Thor di prendere parte dei Guardiani della Galassia.\nAccoglienza.\nNonostante l\u2019interpretazione di Hemsworth sia stata elogiata, il personaggio di Thor \u00e8 stato inizialmente accolto in modo pi\u00f9 tiepido rispetto agli altri Avengers; \u00e8 stato affermato che, prima di \"Ragnarok\", Thor \u00e8 stato descritto come \u201cun personaggio simpatico ma maldestro usato principalmente per tirare pugni e come bersaglio di battute\u201d, ritenendo i film incentrati su di lui come \u201ci meno divertenti dei Marvel Studios\u201d. In particolare, \"The Dark World\" \u00e8 stato criticato a causa della mancanza di sviluppo del protagonista, che ha portato l\u2019entusiasmo del pubblico verso di lui a scemare notevolmente. Al contrario, \"Thor: Ragnarok\" \u00e8 stato ben accolto dalla critica, tanto da essere definito come il \u201csalvavita\u201d del franchise di Thor. Nella sua recensione di \"Avengers: Endgame\", Joe Morgenstern del \"Wall Street Journal\" ha definito Thor \u201caccattivante\u201d, nonostante lo spreco di alcuni elementi e \u201cla limitazione della gamma recitativa drammatica di Hemsworth\u201d.\nFat Thor.\n\"Fat Thor\" (letteralmente \"Thor grasso\") \u00e8 il soprannome dato alla rappresentazione di Thor nel film \"Avengers: Endgame\" come un alcolizzato depresso e obeso. Ci sono state accuse di \"shaming\" nei suoi confronti, dato che le condizioni di Thor non vengono mai prese sul serio dagli altri personaggi e lo rendono anzi bersaglio di battute; molti spettatori e critici hanno disapprovato la scelta di rendere lo stato fisico ed emotivo di Thor come dispositivo di umorismo nella storia invece di trattarlo con il dovuto rispetto e comprensione.\nAl contempo, la rappresentazione di tali problemi nel personaggio ha ricevuto l\u2019approvazione della critica per aver affrontato il tema della salute mentale; fu proprio Hemsworth a opporsi all\u2019idea di far tornare Thor muscoloso a met\u00e0 del film. Joe Morgenstern del \"Wall Street Journal\" elogi\u00f2 l\u2019interpretazione dell\u2019attore in \"Endgame\".\nPer tale ruolo, Chris Hemsworth ha ricevuto diversi premi: ha vinto il Teen Choice Awards star scelta in un film estivo, il People\u2019s Choice Awards come star preferita in un film d\u2019azione, il MTV Movie Award al miglior combattimento (per \"The Avengers\"), il People\u2019s Choice Awards come attore preferito in un film d\u2019azione (per \"Age of Ultron\") e il Teen Choice Award come miglior attore in un film sci-fi (per \"Thor: Ragnarok\"), oltre a ricevere numerose candidature."}
{"id": "9131199", "revid": "599013", "url": "https://it.wikipedia.org/wiki?curid=9131199", "title": "Andrij Bus'ko", "text": "Carriera.\nCresciuto nel settore giovanile del , ha esordito in prima squadra il 29 luglio 2017 disputando l'incontro di Prem\"jer-liha perso 5-0 contro la .\nStatistiche.\nPresenze e reti nei club.\n\"Statistiche aggiornate al 24 settembre 2021.\""}
{"id": "9131200", "revid": "1310927", "url": "https://it.wikipedia.org/wiki?curid=9131200", "title": "Andriy Busko", "text": ""}
{"id": "9131201", "revid": "158913", "url": "https://it.wikipedia.org/wiki?curid=9131201", "title": "Religioni in Grecia", "text": "Il cristianesimo ortodosso \u00e8 la religione pi\u00f9 diffusa in Grecia. Sulla consistenza dei gruppi religiosi presenti nel Paese non ci sono statistiche governative. Secondo stime del \"Pew Research Center\" riferite al 2010, i cristiani rappresentano circa l'88% della popolazione e sono nella stragrande maggioranza ortodossi (l'87% della popolazione); il 5% circa della popolazione segue l'islam, il 6% circa della popolazione non segue alcuna religione e il restante 1% della popolazione segue altre religioni. Secondo stime dell\"Association of Religion Data Archives\" (ARDA) riferite al 2015, i cristiani sono l'86% circa della popolazione e sono in maggioranza ortodossi (circa l'83% della popolazione); i musulmani sono circa il 3,5% della popolazione, coloro che non seguono alcuna religione il 4% circa della popolazione, l'1% della popolazione segue altre religioni e della restante parte della popolazione non si conosce l'affiliazione religiosa.\nLa costituzione riconosce il cristianesimo ortodosso come la religione prevalente in Grecia, ma riconosce anche la libert\u00e0 religiosa con alcune limitazioni. Sono vietati i culti religiosi che disturbano l'ordine pubblico oppure offendono i principi morali. La costituzione proibisce il proselitismo religioso inteso come tentativo di cambiare le credenze religiose di una persona con mezzi fraudolenti o approfittando dell'inesperienza di una persona, del suo basso livello intellettivo o di un suo stato di bisogno. Tra le organizzazioni religiose, lo stato riconosce in primo luogo la Chiesa ortodossa greca, la Comunit\u00e0 ebraica e la minoranza musulmana della Tracia; altre organizzazioni riconosciute sono la Chiesa cattolica, la Chiesa anglicana, alcune Chiese protestanti e alcune Chiese ortodosse orientali. La legge prevede che gli altri gruppi religiosi possano ottenere il riconoscimento presentando un'istanza ad un tribunale civile e una documentazione da cui risulti che l'organizzazione segue rituali aperti, non ha dottrine segrete e i propri culti non minacciano l'ordine pubblico. Le organizzazioni religiose riconosciute godono di agevolazioni fiscali e possono comprare e vendere propriet\u00e0 e gestire luoghi di culto, scuole private e istituzioni caritatevoli. L'insegnamento della religione \u00e8 previsto sia nelle scuole pubbliche che nelle scuole private; il programma ufficiale prevede l'insegnamento della religione cristiana ortodossa e di elementi riguardanti le altre maggiori religioni conosciute. I genitori che non sono di religione cristiano-ortodossa possono chiedere per i figli l\u2019esonero dall'insegnamento della religione, ma non sono previsti insegnamenti religiosi alternativi, ad eccezione della Tracia (dove \u00e8 previsto l\u2019insegnamento opzionale della religione islamica) e alcune isole (dove \u00e8 previsto l'insegnamento opzionale della religione cattolica).\nReligioni presenti.\nCristianesimo.\nLa maggiore Chiesa ortodossa presente in Grecia \u00e8 la Chiesa greco-ortodossa, rappresentata principalmente dalla Chiesa di Grecia. Sono inoltre presenti la Chiesa apostolica armena e in misura minore la Chiesa ortodossa etiope. \nLa Chiesa cattolica \u00e8 presente in Grecia con la Chiesa latina, la Chiesa cattolica greca di rito bizantino e la Chiesa armeno-cattolica. La maggior parte dei cattolici greci appartiene alla Chiesa latina, che \u00e8 organizzata con 4 sedi metropolitane, 4 diocesi suffraganee e 1 vicariato apostolico. \nLe maggiori denominazioni protestanti presenti in Grecia sono la \"Chiesa evangelica greca\" (espressione del movimento presbiteriano) e le \"Libere Chiese evangeliche greche\", denominazione che raggruppa 60 Chiese evangelicali di varie tendenze, tra cui i battisti e i Fratelli Cristiani. Sono inoltre presenti gli anglicani, i metodisti, gli avventisti del settimo giorno e i pentecostali, rappresentati da diverse Chiese tra cui le Assemblee di Dio. \nFra i cristiani di altre denominazioni, sono presenti i Testimoni di Geova e la Chiesa di Ges\u00f9 Cristo dei Santi degli Ultimi Giorni (i Mormoni).\nIslam.\nIn Grecia i musulmani sono presenti principalmente nella Tracia occidentale e sono soprattutto turchi, pomacchi e rom. Vi sono inoltre immigrati musulmani, la maggior parte dei quali vive ad Atene. I musulmani presenti in Grecia sono in maggioranza sunniti, con una minoranza di sciiti. \nAltre religioni.\nIn Grecia sono presenti gruppi che seguono l'ebraismo, l'induismo, il buddhismo, la religione bahai, il sikhismo, la religione popolare cinese e piccoli gruppi che seguono i nuovi movimenti religiosi e l'ellenismo, un movimento religioso che intende fare rivivere la religione dell'antica Grecia."}
{"id": "9131223", "revid": "793215", "url": "https://it.wikipedia.org/wiki?curid=9131223", "title": "Ypatingasis burys", "text": ""}
{"id": "9131248", "revid": "380453", "url": "https://it.wikipedia.org/wiki?curid=9131248", "title": "Guerreras Volleyball Club", "text": "Il Guerreras Volleyball Club \u00e8 una franchigia pallavolistica femminile dominicana, con sede a Santo Domingo: milita nel campionato dominicano di Liga de Voleibol Superior.\nStoria.\nIl Guerreras Volleyball Club viene fondato nel 2018, contestualmente alla nascita della Liga de Voleibol Superior. Durante la prima edizione del torneo si classifica al terzo posto, eliminato dal durante le semifinali dei play-off scudetto. Nel torneo seguente si piazza in quarta e ultima posizione."}
{"id": "9131278", "revid": "1702319", "url": "https://it.wikipedia.org/wiki?curid=9131278", "title": "Chiesa di San Giovanni Battista (Cernusco Lombardone)", "text": "La chiesa di San Giovanni Battista \u00e8 la parrocchiale di Cernusco Lombardone, in provincia di Lecco e arcidiocesi di Milano; fa parte del decanato di Merate.\nStoria.\nLa prima citazione di una cappella a Cernusco risale al XIII secolo ed \u00e8 contenuta nel \"Liber Notitiae Sanctorum Mediolani\", scritto da Goffredo da Bussero, in cui si legge che era filiale della pieve di San Vittore di Missaglia; questa situazione \u00e8 confermata dalla \"Notitia Cleri\" del 1398.\nDalla relazione della visita pastorale del 1757 dell'arcivescovo Giuseppe Pozzobonelli s'apprende che la parrocchiale, avente come filiali gli oratori di San Dionisio e di Santa Caterina Vergine e Martire, era sede dell'istituto della Dottrina Cristiana, della confraternita dei Santissimi Sacramento e Rosario e del sodalizio della Santissima Croce e che il numero di fedeli era pari a 540.\nL'antica chiesetta, ormai rivelatasi insufficiente a soddisfare le esigenze della popolazione, venne demolita nel 1779 per far posto alla nuova parrocchiale, che fu aperta al culto e benedetta il 16 dicembre 1787.\nTra il 1831 e il 1833 venne eretto il campanile, disegnato da Giacomo Moraglia; nel 1854 la parrocchia fu aggregata al vicariato di Merate e nel 1879 si provvide a realizzare il pronao.\nNel 1897 l'arcivescovo Andrea Carlo Ferrari, compiendo la sua visita pastorale, trov\u00f2 che i fedeli ammontavano a 1500 e che nella parrocchiale, alle cui dipendenze v'erano tre oratori, aveva sede la confraternita del Santissimo Sacramento; lo stesso arcivescovo Ferrari impart\u00ec il 27 ottobre 1906 la consacrazione.\nL'edificio fu poi ampliato nel 1950 per volere dell'allora parroco don Riccardo Salvioni; la parrocchia pass\u00f2 nel 1971 al decanato di Missaglia, per poi entrare a far parte di quello di Merate nel 1974.\nDescrizione.\nEsterno.\nLa facciata a capanna della chiesa, rivolta a nordovest e preceduta dal pronao tetrastilo le cui colonne tuscaniche sorreggono il timpano triangolare, presenta al centro il portale d'ingresso, \u00e8 scandita da quattro lesene e coronata dal frontone.\nAnnesso alla parrocchiale \u00e8 il campanile a base quadrata, la cui cella presenta su ogni lato una monofora, protetta da balaustra e affiancata da due paraste, ed \u00e8 coronata dalla cupoletta poggiante sul tamburo.\nInterno.\nL'interno dell'edificio si compone di un'unica navata e del transetto; al termine dell'aula v'\u00e8 il presbiterio, a sua volta chiuso dall'abside semicircolare.\nQui sono conservate diverse opere di pregio, tra le quali le tele seicentesche raffiguranti le \"Tre Virt\u00f9 Teologali\" e la \"Tentazione di Sant'Antonio\", l'organo, costruito dalla ditta bergamasca Serassi nel 1846, e l'affresco del catino absidale ritraente l\"Ascensione\", nello stile di Jacopo Robusti."}
{"id": "9131299", "revid": "439868", "url": "https://it.wikipedia.org/wiki?curid=9131299", "title": "Maranda", "text": ""}
{"id": "9131300", "revid": "640277", "url": "https://it.wikipedia.org/wiki?curid=9131300", "title": "Franco Donna", "text": "Biografia.\nFranco Donna \u00e8 stato medaglia d'oro ai Mondiali di Phoenix, insieme a Giuseppe De Chirico, Luigi Testarmata e Walter Frescura.\nNel 1969 \u00e8 stato Medaglia d'oro CONI primatista mondiale nella carabina standard 60 colpi ed ha vinto il titolo europeo individuale per la categoria tre posizioni."}
{"id": "9131303", "revid": "439868", "url": "https://it.wikipedia.org/wiki?curid=9131303", "title": "Marand (disambigua)", "text": ""}
{"id": "9131304", "revid": "439868", "url": "https://it.wikipedia.org/wiki?curid=9131304", "title": "Marandi", "text": ""}
{"id": "9131306", "revid": "2166030", "url": "https://it.wikipedia.org/wiki?curid=9131306", "title": "Sangiaccato di Drama", "text": "Il sangiaccato del Drama (in turco ottomano: \"Sancak-i/Liva-i Drama\"; ) era una provincia ottomana di secondo livello (sangiaccato/sanjak o liva) che comprendeva la regione intorno alla citt\u00e0 di Drama (nell'attuale Grecia) nella Macedonia orientale.\nIl sangiaccato venne creato nell'ambito delle riforme del Tanzimat nel 1846 circa, da territori prelevati da varie province. Drama stessa era inizialmente compresa nel sangiaccato di Serres. Il sangiaccato apparteneva amministrativamente all'Eyalet di Salonicco, e dopo il 1867, al Vilayet di Salonicco. Nel 1867-1869, il sangiaccato di Drama fu fuso nuovamente nel sangiaccato di Serres, e ristabilito; fu temporaneamente abolito nel 1872-1873 e nel 1891 i suoi territori a est del fiume Nestos divennero parte del sangiaccato di Adrianopoli.\nNel 1912, il sangiaccato comprendeva sei sub-province (\"kaza\"): Drama, Kavala, Sar\u0131\u015faban (Chrysoupoli), l'isola di Ta\u015fuz (Taso/Thasos) e Pravi\u015fte (Eleftheroupolis). La provincia venne sciolta quando fu occupata dalle truppe bulgare nella prima guerra balcanica e nel 1913, dopo la seconda guerra balcanica, entr\u00f2 a far parte della Grecia.\nBibliografia.\n\u00a0"}
{"id": "9131318", "revid": "36426", "url": "https://it.wikipedia.org/wiki?curid=9131318", "title": "Denpa (cultura di massa)", "text": "Il termine identifica un soggetto eccentrico e che non cerca di connettersi con gli individui che lo circondano.\nEtimologia e storia.\nLa parola \"denpa\", ovvero \"onde elettromagnetiche\", prende origine da una serie di crimini commessi a Fukagawa (Tokyo) durante il 17 giugno 1981 da un uomo di nome , che, mentre era sotto effetto di sostanze illecite, aggred\u00ec molti passanti ferendo a morte due casalinghe e due bambini. Quando Gunji venne condotto in tribunale, egli dichiar\u00f2 che le onde elettromagnetiche gli dicevano di uccidere le persone, e invoc\u00f2 l'infermit\u00e0 mentale. Il termine giapponese \"denpa\" inizi\u00f2 ad essere utilizzato nella cultura di massa sul finire degli anni ottanta con un'accezione perlopi\u00f9 negativa per descrivere individui stravaganti che sognano ad occhi aperti e vivono nelle loro fantasie personali. L'eufemismo dispregiativo veniva usato per riferirsi a persone deliranti, inquietanti o pazzi e lunatici, ed era basato sull'idea che tali persone potessero sentire voci, vedere cose e comunicare attraverso la telepatia grazie alle onde elettromagnetiche. Data la loro stravaganza, i \"denpa\" iniziarono a essere correlati all'altrettanto insolita cultura \"otaku\" e ai frequentatori del vivace quartiere di Akihabara."}
{"id": "9131328", "revid": "101768", "url": "https://it.wikipedia.org/wiki?curid=9131328", "title": "SurreAle (album)", "text": ""}
{"id": "9131336", "revid": "46291", "url": "https://it.wikipedia.org/wiki?curid=9131336", "title": "Brachythrix", "text": " Brachythrix \u00e8 un genere di piante angiosperme dicotiledoni della famiglia delle Asteraceae.\nEtimologia.\nIl nome scientifico del genere \u00e8 stato definito per la prima volta dai botanici Hiram Wild (1917-1982) e Gerald Vernon Pope (1941-) nella pubblicazione \" Kirkia; The Zimbabwe Journal of Botany. Harare, Zimbabwe\" ( Kirkia 11(1): 25 ) del 1978.\nDescrizione.\nLe specie di questa voce sono erbacee perenni con steli annui generati da piccoli portainnesti legnosi. La pubescenza \u00e8 formata da peli semplici (o flagelliformi) e multisettati (talvolta a forma di \"T\") con un corto peduncolo. Gli steli sono ramificati all'apice. Le radici sono numerose, affusolate e si gonfiano per formare tuberi radicali. Gli organi interni di queste piante contengono lattoni sesquiterpenici.\nLe foglie, sessili o subsessili, lungo il caule normalmente sono a disposizione alternata (raramente opposta). La forma della lamina \u00e8 semplice ed \u00e8 pi\u00f9 o meno strettamente lanceolata con base cuneata. I bordi sono continui e dentati finemente. La superficie superiore \u00e8 pi\u00f9 o meno scabrosa e glabrescente, quella inferiore \u00e8 pi\u00f9 scura, pubescente o feltrata a volte con ghiandole puntate. Le venature in genere sono pennate. Le stipole sono assenti.\nLe infiorescenze sono composte da capolini singoli terminali o raccolti in formazioni cimose o corimbose. I capolini, discoidi omogami, sono formati da un involucro persistente a forma da campanulata a coppa allargata (talvolta sono subglobosi o strettamente ovoidali) composto da brattee (o squame) all'interno delle quali un ricettacolo fa da base ai fiori tubulosi. Le brattee (circa 65) sono disposte in cica 5 serie in modo embricato e scalato ed hanno delle forme da lineari a lanceolate; i bordi sono dentati; il colore \u00e8 pi\u00f9 o meno verde. Il ricettacolo, a forma piatta, \u00e8 privo di pagliette.\nI fiori, circa 40, sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono di tipo tubuloso (actinomorfi). In genere i fiori sono ermafroditi (bisessuali) e fertili.\nI frutti sono degli acheni con pappo. La forma dell'achenio \u00e8 oblunga-obovoide con 4 - 5 coste e superficie pubescente per peli ispidi. Nell'achenio, privo di fitomelanina, sono presenti dei rafidi subquadrati. Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente. Il carpoforo (o carpopodium - il ricettacolo alla base del gineceo) \u00e8 anulare. I pappi, formati da due serie di corte setole (la serie esterna \u00e8 formato da scaglie o da una coroncina continua), decidui, sono direttamente inseriti nel pericarpo o connati in un anello parenchimatico posto sulla parte apicale dell'achenio.\nDistribuzione e habitat.\nLe specie di questo gruppo si trovano principalmente in Africa centrale.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Centrapalinae , descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Dagli ultimi studi filogenetici sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. Centrapalinae occupa una posizione centrale e appartiene al clade del Vecchio Mondo; in particolare \u00e8 inclusa nel subclade africano pi\u00f9 vicino alle specie tropicali americane.\nLa sottotrib\u00f9, e quindi i suoi generi, si distingue per i seguenti caratteri:\nIn precedenza la trib\u00f9 Vernonieae, e quindi la sottotrib\u00f9 di questo genere, era descritta all'interno della sottofamiglia Cichorioideae. Il genere di questa voce \u00e8 stato anche descritto come appartenente alla sottotrib\u00f9 Erlangeinae (sempre nel gruppo delle Vernonieae). All'interno della sottotrib\u00f9 questo genere, da un punto di vita filogenetico, occupa una posizione abbastanza recente (ossia si \u00e8 diviso pi\u00f9 o meno per ultimo dal resto del gruppo) e con il genere \"Nothovernonia\" forma un \"gruppo fratello\".\nI caratteri distintivi per questo genere sono i seguenti:\nElenco delle specie.\nQuesto genere ha 6 specie:"}
{"id": "9131338", "revid": "478814", "url": "https://it.wikipedia.org/wiki?curid=9131338", "title": "Rafael Matos", "text": "Ha ottenuto i migliori risultati in doppio, specialit\u00e0 in cui ha vinto due tornei del circuito maggiore e ha raggiunto il 63\u00ba posto del ranking ATP nel febbraio 2022.Vanta inoltre diversi titoli in doppio sia nell'ATP Challenger Tour che nel circuito ITF, nel quale ha vinto inoltre qualche titolo in singolare. Ha fatto il suo esordio nella squadra brasiliana di Coppa Davis nel settembre 2021. Tra gli juniores ha perso la finale in doppio agli US Open 2014.\nCarriera.\nJuniores.\nFa il suo esordio nell'ITF Junior Circuit nell'ottobre 2011, e nei tre anni che lo vedono impegnato in questa categoria si mette in luce soprattutto in doppio conquistando cinque titoli in tornei minori. Raggiunge i quarti di finale della specialit\u00e0 al Roland Garros 2012 e a Wimbledon 2014, e al suo ultimo impegno tra gli juniores ottiene il suo risultato pi\u00f9 significativo arrivando in finale agli US Open 2014, dove in coppia con Jo\u00e3o Menezes viene sconfitto in due set da Omar Jasika / Naoki Nakagawa. In singolare vince un solo titolo minore tra gli juniores, e il suo miglior risultato nei tornei di Grade A sono i quarti di finale al Trofeo Bonfiglio del 2014. Nel settembre 2012 rappresenta il Brasile nella Coppa Davis Junior, vince due dei tre incontri in doppio, perde tutti e tre i singolari e i brasiliani terminano il round robin all'ultimo posto. Nel ranking combinato mondiale raggiunge la 37\u00aa posizione nel gennaio 2014.\n2011-2018, primi titoli ITF.\nRisale all'ottobre 2011 anche il debutto tra i professionisti, quando viene sconfitto al primo turno in singolare e in doppio al torneo ITF Brazil F36. Vince il primo incontro in doppio nell'ottobre 2012 al Brazil F32. Nel settembre 2013 partecipa per la prima volta a un torneo Challenger a Porto Alegre, in doppio raggiunge il secondo turno e in singolare non supera le qualificazioni. Il mese successivo alza il primo trofeo tra i professionisti vincendo il torneo di doppio al Brazil F12. Nell'agosto 2014 vince il suo secondo titolo ITF in doppio, il mese dopo entra per la prima volta nel tabellone principale di un torneo Challenger in singolare e viene eliminato al primo turno. In novembre disputa e perde la sua prima finale in singolare al torneo ITF Brazil F15. Continua a raccogliere successi in doppio e dopo aver vinto 13 tornei conquista il primo titolo ITF in singolare nel maggio 2017 allo Spain F14. Nel prosieguo della stagione vince altri due tornei ITF in doppio e uno in singolare. Nel 2018 i titoli vinti in doppio sono cinque e uno in singolare.\n2019, primo titolo Challenger e 203\u00ba del ranking.\nNel febbraio 2019 disputa il suo primo incontro in un torneo ATP a San Paolo del Brasile e viene subito eliminato al primo turno. Vince il titolo nel successivo torneo ITF M15 di Portimao in coppia con il connazionale Orlando Luz, e nel corso del 2019 vince altri nove tornei ITF, dei quali sei con Luz. In maggio vince il suo unico titolo stagionale in singolare all'ITF M15 Tabarka. In ottobre conquista il suo primo titolo Challenger in carriera nel torneo di doppio di Campinas, ancora in coppia con Luz, con la vittoria in finale su Miguel \u00c1ngel Reyes-Varela / Fernando Romboli al terzo set. Inizia giocare con continuit\u00e0 nel circuito Challenger e dopo la finale persa in novembre a Montevideo sale alla 203\u00aa posizione del ranking ATP.\n2020, due titoli Challenger e 130\u00ba del ranking.\nIl 1\u00ba febbraio 2020 vince a Punta del Este il suo secondo Challenger assieme a Orlando Luz, battendo in finale Juan Manuel Cer\u00fandolo / Thiago Agust\u00edn Tirante, risultato con cui fa il suo ingresso nella top 200, alla 174\u00aa posizione. Sempre in febbraio gioca il suo ultimo torneo ITF e vince il primo incontro nel circuito maggiore battendo con Luz al primo turno dell'ATP 500 di Rio de Janeiro i numeri 1 e 2 del mondo Robert Farah / Juan Sebastian Cabal, prima di essere eliminati al secondo turno. In marzo, la coppia brasiliana viene sconfitta per 11-9 al terzo set nella finale del Challenger di Monterrey da Karol Drzewiecki / Gon\u00e7alo Oliveira. Dopo questo torneo ha inizio la lunga pausa del tennis mondiale per la pandemia di COVID-19. Matos torna a giocare in settembre e quel mese vince con Jo\u00e3o Menezes il doppio al Challenger di Ia\u0219i. Nel finale di stagione non va oltre le semifinali disputate nei Challenger di Spalato e Guayaquil. Chiude il 2020 al 139\u00ba posto del ranking, dopo essere stato 130\u00ba in settembre.\n2021, primo titolo ATP, esordio in Coppa Davis e top 100.\nDopo la semifinale in febbraio al Challenger di Adalia, vince con Orlando Luz il Challenger Concepci\u00f3n. Il 27 febbraio si aggiudica il primo titolo ATP a C\u00f3rdoba \u2013 questa volta in coppia con Felipe Meligeni Alves \u2013 superando in finale Romain Arneodo / Beno\u00eet Paire con il punteggio di 6-4, 6-1. Nel periodo successivo arriva in finale in tre tornei Challenger, vince in aprile quella di Tallahassee e perde quelle di Santiago e Biella. Il 3 maggio entra per la prima volta nella top 100, al 99\u00ba posto. Continua a progredire nel ranking raggiungendo a Belgrado la sua seconda finale ATP, e viene sconfitto in due set in coppia con Andr\u00e9 G\u00f6ransson da Jonathan Erlich / Andrei Vasilevski. In giugno fa il suo esordio in una prova del Grande Slam a Wimbledon, assieme a Thiago Monteiro supera il primo turno dopo un equilibrato incontro con Alexander Bublik / Aleksandr Nedovyesov e vengono eliminati al secondo dalle teste di serie n\u00ba 3 Cabal / Farah. Disputa quindi tre tornei ATP e supera il primo turno solo in quello di Kitzb\u00fchel. Torna a giocare nei Challenger e raggiunge la finale in quattro tornei consecutivi, vince il titolo a Cordenons e a Como e viene sconfitto nelle finali di San Marino e Tulln an der Donau. Il 13 settembre sale alla 73\u00aa posizione del ranking. Quella settimana fa il suo esordio nella squadra brasiliana di Coppa Davis in occasione della sfida vinta 4-0 contro il Libano, e si impone in tre set in doppio assieme a Marcelo Demoliner. A novembre vince altri due titoli Challenger a Montevideo e a Campinas, di nuovo con Meligeni Alves. In dicembre raggiunge altre tre finali Challenger, e dopo le sconfitte in quelle di San Paolo del Brasile e Florian\u00f3polis si impone in quella di Rio de Janeiro in coppia con Orlando Luz e sale al 67\u00ba posto mondiale.\n2022: un titolo ATP.\nViene sconfitto al primo turno al suo esordio agli Australian Open, raggiunge quindi la semifinale al Challenger di Santa Cruz e il secondo turno al torneo ATP di C\u00f3rdoba. Al torneo di Santiago del Cile vince con Meligeni Alves il suo secondo titolo ATP sconfiggendo in finale dopo due tie-break Nathaniel Lammons / Andr\u00e9 G\u00f6ransson.\nStatistiche.\n\"Aggiornate al 26 febbraio 2022.\""}
{"id": "9131350", "revid": "76963", "url": "https://it.wikipedia.org/wiki?curid=9131350", "title": "Pierre Bachelet", "text": "Biografia.\nNato a Parigi, trascorse l'infanzia a Calais, dove la famiglia si era trasferita per motivi lavorativi, e dopo il liceo ritorn\u00f2 nella capitale francese dove si iscrisse alla Scuola di Cinema, iniziando successivamente a lavorare nel settore documentaristico e pubblicitario. Appassionato di composizione fin da giovanissimo, si avvicin\u00f2 alla carriera di compositore professionista attraverso alcune colonne sonore per programmi televisivi e documentari, in particolare mettendosi in evidenza come autore delle musiche del variet\u00e0 \"Dim, Dam, Dom\" del canale ORTF.\nIl suo primo grande successo fu la colonna sonora del film \"Emmanuelle\", che vendette oltre un milione di copie, e che ne fece un compositore molto richiesto, portandolo a lavorare tra gli altri con Jean-Jacques Annaud, Patrice Leconte, Jean Becker e Walerian Borowczyk.\nAttivo come cantautore fin dal 1974, ottenne i maggiori riscontri in questa veste solo nel decennio successivo, grazie all'incontro con il paroliere Jean-Pierre Lang, con cui compose brani di grande successo quali \"Les Corons\", \"Elle est d'ailleurs\" e \"L'An 2001\". A partire dal 1982 tenne un'intensa attivit\u00e0 live in patria e all'estero, esibendosi per nove volte all'Olympia e riscuotendo particolare successo in Belgio e Canada. Esord\u00ec come autore di testi nel 1998, per due brani dell'album \"Un Homme Simple\". Nonostante alla fine del decennio gli fosse stato diagnosticato un tumore, continu\u00f2 fino a pochi mesi dalla morte a comporre e a tenere concerti. Il suo ultimo album usc\u00ec postumo nel 2008, mentre nel 2015, in occasione del decennale della scomparsa, fu omaggiato dall'album \"Nous l'Avons Tant Aim\u00e9\", in cui artisti illustri tra cui Gilbert Montagn\u00e9, Philippe Lavil, Didier Barbelivien, Enrico Macias e G\u00e9rard Lenorman reinterpretavano alcuni dei suoi brani pi\u00f9 significativi."}
{"id": "9131354", "revid": "709565", "url": "https://it.wikipedia.org/wiki?curid=9131354", "title": "Episodi di I Love Arlo", "text": "La prima stagione della serie animata \"I Love Arlo\" \u00e8 stata distribuita da Netflix dal 27 agosto 2021 in tutti i paesi in cui \u00e8 presente in servizio.\n\"Il divano dell'amicizia\".\nArlo si sente spesso solo e abitare senza nessun altro pu\u00f2 essere difficile per lui... nonch\u00e9 per la vicina Bertie, che avrebbe proprio bisogno di un po' di tempo per s\u00e8.\nCanzone: \"The Way\" di Arlo e Bertie\n\"Ricordo di una pizza\".\nIl sindaco di New York fa visita a Lungomare sul Mare! Ora spetta ad Arlo e ai suoi amici fare in modo che la loro nuova citt\u00e0 non sia chiusa definitivamente.\n\"Fai la tartaruga\".\nArlo affida un lavoro importante alla tigre Alia, ma gli altri non sono del tutto convinti che lei riuscir\u00e0 a concentrarsi, visto quanto facilmente si distrae.\nCanzone: \"Slow Walk\" di Alia\n\"La muta\".\nArlo cambia pelle e quando i suoi amici lo scambiano per un fantasma... l'imbarazzato alligatore cerca di nascondere loro la verit\u00e0.\n\"Il giardino della comunit\u00e0\".\nBertie trova un posto in cui godersi un po' di tranquillit\u00e0 da sola, ma Arlo sparge la voce e... il luogo diventa uno spazio verde per la comunit\u00e0 del quartiere.\nCanzoni: \"Community Garden\" di Arlo; \"Even in a Garden\" di Bertie\n\"L'acconciatura\"\nPerliccia si sente esausta per il troppo lavoro e chiede ad Arlo di assumere il ruolo di assistente nel suo salone.\n\"Nel blu con te\".\nArlo \u00e8 triste perch\u00e9 suo padre non sembra entusiasta all'idea di portare il figlio a pesca con s\u00e8.\nCanzone: \"In the Blue\" di Arlo e Ansel\n\"Jeromio, Jeromio\".\nJeromio fugge in citt\u00e0 e Arlo cerca un modo di aiutare il suo amico a sentirsi a casa anche quando \u00e8 lontano dalla palude.\n\"Esprimi un pesciderio\".\nBertie getta una moneta in una fontana. Marcellus le esaudisce il desiderio e, quando i visitatori cominciano ad arrivare a frotte, intravede un'opportunit\u00e0 commerciale.\nCanzone: \"Marcellus Opera\" di Marcellus\n\"Venerd\u00ec 13\".\nArlo si prepara per andare in vacanza e chiede a Bertie di occuparsi di Jeromio, un compito che si rivela molto pi\u00f9 arduo del previsto.\n\"Il prurito\".\nQuando Arlo \u00e8 colto da un forte attacco di prurito, Ansel presta assistenza al figlio per farlo guarire.\n\"Marted\u00ec lunatico\".\nIl buonumore di Bertie si inacidisce quando il suo cono gelato le cade a terra e l'atmosfera normalmente allegra si fa cupa per tutti i suoi amici.\nCanzone: \"I Can Lift You Up\" di Bertie, Arlo, Furlecia, Tony e Alia\n\"Lily Oggetti Smarriti\".\nLily, una creatura met\u00e0 umana e met\u00e0 aragosta che ama appropriarsi di cose non sue, si trasferisce in citt\u00e0. Arlo riuscir\u00e0 a farla cambiare?.\n\"Stare al fresco\".\nLungomare sul Mare \u00e8 in preda ad un'ondata di caldo e gli amici di Arlo lo convincono a prendere in prestito lo yacht di suo padre per un giro rinfrescante sull'acqua.\n\"Tony il bugiardo\".\nTony non vuole che i suoi genitori siano delusi vedendo che non \u00e8 un criminale quando vengono a trovarlo e, per farso bello ai loro occhi, chiede alla banda di assecondarlo.\n\"Spariti!\".\nBertie cerca l'ispirazione necessaria per finire una canzone che sta scrivendo in occasione dell'imminete festa di non-bocciatura per Lungomare sul Mare.\nCanzone: \"Just Another Night in New York\" di Bertie\n\"CavArlo da solo\".\n,Mentre tutti lavorano sodo per far risplendere Lungomare sul Mare, Arlo decide di rimboccarsi le maniche e riparare la vecchia ruota panoramica.\nCanzone: \"Coming Together\" di Arlo, Bertie, Furlecia, Alia, Tony and Marcellus\n\"Alro\".\nArlo e Bertie indagano sul caso del pacco scomparso, ignari del fatto che un mistero ben pi\u00f9 grande sta per catturare la loro attemzione.\n\"Di nuovo agibile\".\nArlo e gli amici cercano in tutti i modi di salvare Edmee in un viaggio che li porta fino alla palude, dove per\u00f2 trovano la temibile avversaria Lady Pantano.\nCanzoni: \"Back to You\" di Arlo; \"Ruff and Stucky\" di Ruff e Stucky; \"The Bog Lady\" di Lady Pantano; \"As Long as We Got Each Other\" di Arlo, Bertie e tutti gli altri"}
{"id": "9131359", "revid": "1418004", "url": "https://it.wikipedia.org/wiki?curid=9131359", "title": "Vigdis Hjorth", "text": "Biografia.\nNata nel 1959 a Oslo, dove risiede, si \u00e8 laureata in storia, scienze politiche e letteratura.\nA partire dal suo esordio nel 1983 con \"Pelle-Ragnar i den gule g\u00e5rden\" ha pubblicato una trentina di titoli per ragazzi e per adulti e le sue opere sono state tradotte in 27 paesi.\nVincitrice di numerosi riconoscimenti tra i quali il Premio Brage onorario nel 2014 e il Premio Dobloug nel 2018 con il suo romanzo semi-autobiografico trattante il tema dell'incesto \"Eredit\u00e0\" del 2016 ha ricevuto notoriet\u00e0 internazionale sia per le polemiche legate alla tecnica dell'autofiction che per la causa legale intentata dai parenti dipinti nel libro."}
{"id": "9131360", "revid": "2166030", "url": "https://it.wikipedia.org/wiki?curid=9131360", "title": "Sangiaccato di Erzegovina", "text": "Il sangiaccato di Erzegovina o sangiaccato di Hersek (; ) era un'unit\u00e0 amministrativa ottomana fondata nel 1470. La sede rimase a Fo\u010da fino al 1572 quando fu trasferita a Ta\u015fl\u0131ca (Pljevlja). Il sangiaccato faceva inizialmente parte dell'Eyalet di Rumelia\u00a0ma fu in seguito amministrato nell'Eyalet di Bosnia\u00a0dopo la sua fondazione nel 1580.\nStoria.\n15\u00ba secolo.\nNel novembre 1481 Ayas, un generale ottomano, attacc\u00f2 Novi e la cattur\u00f2 probabilmente alla fine del gennaio 1482. Il sangiaccato fu istituito tra il 1483 e il 1485. Nel 1485, Novi fu fondata come \"kadiluk\" del sangiaccato di Erzegovina.\n16\u00ba secolo.\nNel 1572 la sede del sangiaccato fu trasferita da Fo\u010da a Pljevlja.\nLa rivolta del Banato (1594) era stata aiutata dai metropoliti serbi ortodossi Rufim Njegu\u0161 di Cetinje e Visarion di Trebinje (1590\u20131602). Nel 1596 le rivolte si diffusero nel Montenegro ottomano e nelle trib\u00f9 vicine dell'Erzegovina, specialmente sotto l'influenza del metropolita Visarion. Un documento della Repubblica di Ragusa dell'inizio del 1596 afferma che molti capi dell'Erzegovina con il metropolita si radunarono nel monastero di Trebjesa dove giurarono \"di rinunciare e di donare 20.000 eroi alla luce degli imperatori\". Nel 1596, Grdan, vojvoda di Nik\u0161i\u0107 e il patriarca serbo Jovan Kantul (1592-1614) guidarono i ribelli contro gli ottomani, ma furono sconfitti sul campo di Gacko nel 1597 nella rivolta serba del 1596-1597. Tuttavia, Grdan e il patriarca Jovan avrebbero continuato a pianificare negli anni successivi le rivolte contro gli ottomani.\n18\u00ba secolo.\nNel 1737, Bogi\u0107 Vu\u010dkovi\u0107 e i suoi fratelli organizzarono una rivolta in Erzegovina durante la guerra austro-turca (1737-1739).\n19\u00ba secolo.\nAll'inizio del XIX secolo, l'Eyalet di Bosnia era una delle province meno sviluppate e pi\u00f9 autonome dell'Impero. Nel 1831, il kapudan bosniaco Husein Grada\u0161\u010devi\u0107 occup\u00f2 Travnik, chiedendo l'autonomia e la fine delle riforme militari in Bosnia. Alla fine, sfruttando le rivalit\u00e0 tra il bey e il kapudan, il gran visir riusc\u00ec a staccare le forze dell'Erzegovina, guidate da Ali-pa\u0161a Rizvanbegovi\u0107, da quelle di Grada\u0161\u010devi\u0107. La rivolta fu sedata e nel 1833 fu creato un nuovo Eyalet di Erzegovina\u00a0dalla parte meridionale dell'Eyalet di Bosnia e dato a Rizvanbegovi\u0107 come ricompensa per il suo contributo nel reprimere la rivolta. Questa nuova entit\u00e0 dur\u00f2 solo pochi anni, venendo reintegrata nell'Eyalet di Bosnia dopo la morte di Rizvanbegovi\u0107 (1851).\u00a0\nNel marzo 1852, il generale ottomano Omar Pasci\u00e0 decise di disarmare gli erzegovini, il che scaten\u00f2 un'indignazione nella regione. Il capo degli erzegovini era Luka Vukalovi\u0107. Il rifiuto di rinunciare alle armi provoc\u00f2 piccoli scontri tra erzegovini e turchi (musulmani slavi locali), che a loro volta sfociarono in una rivolta, che sarebbe stata guidata da Vukalovi\u0107.\nNel 1875 scoppi\u00f2 una rivolta in Erzegovina, guidata dai serbi locali contro i loro signori bosniaci ottomani che li trattavano duramente e ignoravano le nuove riforme annunciate dal sultano Abd\u00fclmecid I. I ribelli furono aiutati con armi e volontari dai Principati di Montenegro e Serbia, i cui governi alla fine dichiararono congiuntamente guerra agli ottomani il 18 giugno 1876, portando alla guerra serbo-turca (1876-1878) e alla guerra turco-montenegrina (1876-1878), che a sua volta port\u00f2 alla guerra russo-turca (1877-1878) e alla grande crisi orientale. Un risultato delle rivolte e delle guerre fu il Congresso di Berlino nel 1878, che diede al Montenegro e alla Serbia l'indipendenza e l'espansione territoriale, mentre l'Austria-Ungheria occup\u00f2 la Bosnia ed Erzegovina per 30 anni, che rimase ancora \"de jure\" territorio ottomano. L'occupazione austro-ungarica e l'espansione montenegrina dell'Antica Erzegovina segnarono la fine del Sangiaccato di Erzegovina.\nGovernatori.\nLista dei governatori:"}
{"id": "9131366", "revid": "729019", "url": "https://it.wikipedia.org/wiki?curid=9131366", "title": "Route nationale 80", "text": "La route nationale 80 (RN 80 o N 80) \u00e8 una strada nazionale francese che parte da Montchanin e termina a Chalon-sur-Sa\u00f4ne.\nPercorso.\nPrima del 1972, aveva inizio a Ch\u00e2tillon-sur-Seine dalla N71 e si dirigeva a sud-ovest, incrociando la N5 a Montbard e servendo poi Semur-en-Auxois e Saulieu. Continuava verso sud fino ad Autun: questo lungo tratto venne declassato a D980.\nRiprendeva la N78 (oggi come D680) fino alla localit\u00e0 Les Renaudiots, quindi fino al 2005 proseguiva verso sud-est e giungeva a Montcenis. Da qui alla fine fu declassata nel 1972 a D980: attraversava Blanzy e lambiva Montceau-les-Mines, infine dopo diversi chilometri arrivava a Cluny per poi seguire la Grosne e terminare all\u2019innesto sulla N79.\nDopo il 1972 da Montcenis portava a Montchanin evitando il centro di Le Creusot: questa sezione fu declassata nel 2005 a D680, ma da Montchanin esiste ancora oggi e fa parte della strada europea E607. Passa per Saint-D\u00e9sert e a sud di Chalon, attraversa la Saona e si conclude all\u2019incrocio con la N73."}
{"id": "9131367", "revid": "47767", "url": "https://it.wikipedia.org/wiki?curid=9131367", "title": "Fraser (nome)", "text": "Origine e diffusione.\nSi tratta di una ripresa, gi\u00e0 Seicentesca, del cognome scozzese \"Fraser\", dall'origine incerta; secondo alcune fonti si tratterebbe di una variante del pi\u00f9 antico cognome \"Frisell\", originariamente un etnico indicante un frisone, mentre secondo altre sarebbe da ricondurre ad un toponimo francese non pervenutoci.\nIl clan Fraser, il cui cognome \u00e8 anticamente attestato anche come \"Freseliere\", storicamente ha dichiarato parentela con una famiglia nobile francese, i \"de La Fr\u00e9zeli\u00e8re\"; la somiglianza fonetica tra il cognome \"Fraser\" e il termine francese \"fraisier\" (\"pianta di fragole\") ha portato il clan ad adottare la fragola come simbolo araldico, e diverse fonti danno come significato del nome proprio \"coltivatore di fragole\".\nIl nome \u00e8 particolarmente diffuso in Scozia, mentre \u00e8 pi\u00f9 raro negli altri paesi anglofoni.\nOnomastico.\nIl nome \u00e8 adespota. Le persone che portano questo nome possono quindi festeggiare il proprio onomastico il 1\u00ba novembre, giorno dedicato alla festa di Ognissanti."}
{"id": "9131375", "revid": "884077", "url": "https://it.wikipedia.org/wiki?curid=9131375", "title": "Tour della Nazionale di rugby a 15 dell'Italia 1970", "text": ""}
{"id": "9131376", "revid": "1941276", "url": "https://it.wikipedia.org/wiki?curid=9131376", "title": "Rocsi Diaz", "text": "Biografia.\nNata a Tegucigalpa e trasferitasi con la famiglia a New Orleans, Rocsi Diaz ha origini honduregne e cilene. Dopo essersi laureata alla Nicholls State University, ha iniziato la sua carriera come presentatrice radiofonica a Dallas. Dal 2006 al 2012 \u00e8 stata conduttrice con Terrence Jenkins del programma \"106 &amp; Park\", andato in onda su BET.\nDal 2012 al 2014 ha lavorato ad \"Entertainment Tonight\", grazie al quale ha ricevuto un Daytime Emmy Award in quanto parte della crew del programma. Nel 2016 \u00e8 stata conduttrice della terza edizione di \"Dating Naked\" mentre nel 2021 ha condotto il game show \"Alter Ego\" su Fox."}
{"id": "9131380", "revid": "729019", "url": "https://it.wikipedia.org/wiki?curid=9131380", "title": "Battersea Power Station (metropolitana di Londra)", "text": "Battersea Power Station \u00e8 una stazione della metropolitana di Londra, ed \u00e8 il capolinea della diramazione di Battersea della linea Northern.\nLa sua costruzione \u00e8 stata finanziata in parte dal progetto di ristrutturazione della Stazione elettrica di Battersea.\nStoria.\nIl progetto dell'estensione della linea Northern verso Nine Elms e Battersea venne approvato dal Ministero dei Trasporti nel novembre 2014 e la costruzione inizi\u00f2 nel 2015. La data di completamento originariamente prevista era il 2020. Lo scavo dei tunnel necessari all'estensione inizi\u00f2 a partire da Battersea nel marzo 2017, con l'utilizzo di due talpe meccaniche battezzate Helen e Amy.\nNella bozza del \"Business Plan 2014\" della TfL, sulla mappa della rete prevista per il 2021 la stazione capolinea fu denominata \"Battersea Power Station\", anzich\u00e9 semplicemente \"Battersea\", come era indicata in precedenti pubblicazioni. Nel dicembre 2015, la TfL conferm\u00f2 che il nome della stazione sarebbe stato \"Battersea Power Station\". Questo significa che la stazione \u00e8 l'unica della rete della metropolitana ad avere il termine \"station\" nella sua denominazione ufficiale.\nNel dicembre 2018 il sindaco di Londra, Sadiq Khan, annunci\u00f2 che il completamento del progetto sarebbe stato rinviato fino al settembre 2021 per aumentare la capacit\u00e0 della stazione di fare fronte a un numero di passeggeri superiore a quanto originariamente previsto.\nNel giugno 2019 i lavori principali di scavo e posa dei binari erano stati completati e un treno di prova effettu\u00f2 le prime corse sulla linea. Nel febbraio 2020 la costruzione della stazione era stata quasi completata, con l'installazione delle banchine, delle scale mobili e delle insegne della TfL. Il primo viaggio di un treno passeggeri sulla linea si \u00e8 svolto nel periodo natalizio del 2020, per effettuare i collaudi del sistema di segnalazione.\nLa stazione \u00e8 stata aperta il 20 settembre 2021.\nStrutture e impianti.\nLa stazione di Battersea Power Station \u00e8 situata su Battersea Park Road, nelle vicinanze della stazione di Battersea Park.\nHa due binari e due piattaforme. La stazione si trova nella \"Travelcard Zone 1\" ed \u00e8 il capolinea della nuova estensione di Battersea, anche se \u00e8 stata presa in considerazione una possibile futura estensione fino alla stazione di Clapham Junction.\nMovimento.\nI treni da e per la stazione di Battersea Power Station passano solo per il ramo di Charing Cross della linea Northern, dato che l'estensione \u00e8 una diramazione del c.d. \"Kennington loop\" alla stazione di Kennington.\nIl servizio feriale in orario di morbida consta di:\nAl momento la nuova estensione di Battersea \u00e8 operativa con un servizio \"di anteprima\", per collaudare le infrastrutture. \u00c8 previsto in futuro un incremento del numero di treni da e per Battersea Power Station.\nInterscambi.\nNelle vicinanze della stazione effettuano fermata alcune linee urbane automobilistiche, gestite da London Buses.\n\u00c8 permesso l'interscambio esterno con la vicina stazione ferroviaria di Battersea Park."}
{"id": "9131382", "revid": "201394", "url": "https://it.wikipedia.org/wiki?curid=9131382", "title": "Folk revival Britannico", "text": ""}
{"id": "9131383", "revid": "547034", "url": "https://it.wikipedia.org/wiki?curid=9131383", "title": "Rivoluzione popolare", "text": "Rivoluzione popolare (in tedesco \"Volksrevolution\") fu la parola d'ordine della strategia politica nazionalpopulista adottata dal Partito Comunista di Germania (KPD) nei primi anni 1930, alla vigilia della caduta della Repubblica di Weimar e della conquista del potere da parte del Partito Nazionalsocialista Tedesco dei Lavoratori (NSDAP).\nIl concetto di \"rivoluzione popolare\" era un tentativo di estendere l'influenza comunista ai gruppi sociali presso i quali i nazionalsocialisti erano elettoralmente pi\u00f9 forti e i comunisti pi\u00f9 deboli: rurali, colletti bianchi e dipendenti pubblici. Aveva il duplice scopo di conquistare la classe media al comunismo e di evitare un ulteriore avanzamento del nazionalsocialismo nella classe operaia, obiettivi perseguiti dal KPD fin dai primi anni 1920.\nLa formula fu criticata da Lev Trockij, che la ritenne in contrasto con il concetto marxista di rivoluzione proletaria.\nLa \"rivoluzione popolare\" secondo Th\u00e4lmann.\nIl concetto di \"rivoluzione popolare\" era strettamente associato alla \"Dichiarazione programmatica per la liberazione nazionale e sociale del popolo tedesco\" dell'agosto 1930, ponendo anch'esso l'accento sul popolo (\"Volk\") della Germania piuttosto che sui lavoratori tedeschi o sul proletariato internazionale.\nDopo averla concordata con Iosif Stalin nel dicembre 1930, il presidente del KPD Ernst Th\u00e4lmann espose tale linea nel discorso pronunciato dinanzi all'adunanza plenaria del Comitato centrale del partito tenutasi a Berlino il 15-17 gennaio 1931, poi pubblicato con il titolo \"Volksrevolution \u00fcber Deutschland\" (Rivoluzione popolare sulla Germania). In un articolo pubblicato nello stesso mese sull\"Internationale Presse-Korrespondenz\" (\"Inprekorr\"), Th\u00e4lmann afferm\u00f2:\nTh\u00e4lmann ribad\u00ec il concetto nella relazione presentata all'XI Plenum del Comitato esecutivo dell'Internazionale Comunista (CEIC), riunitosi a Mosca nel marzo-aprile 1931.\nValutazioni critiche.\nLev Trockij, capo dell'Opposizione di sinistra internazionale, giudic\u00f2 l'adozione della parola d'ordine \"rivoluzione popolare\" in luogo di \"rivoluzione proletaria\" una contraffazione del marxismo per tentare una concorrenza con il nazionalsocialismo nel suo stesso campo. Trockij evidenzi\u00f2 che si trattava dello stesso slogan adoperato dal nazionalsocialista fuoriuscito dall'NSDAP Otto Strasser.\nEventi successivi.\nDopo l'affermazione dell'NSDAP come primo partito alle elezioni federali del luglio 1932 e la riunione del XII Plenum del CEIC in agosto, la terza conferenza del KPD che si tenne in ottobre decise un mutamento di linea politica. La responsabilit\u00e0 delle sconfitte comuniste fu attribuita alla corrente di Heinz Neumann, mentre la direzione del partito fu rinsaldata intorno a Th\u00e4lmann. A Neumann furono tra l'altro addebitate un'erronea applicazione della linea della \"rivoluzione popolare\" e un'eccessiva enfasi sulla necessit\u00e0 di attrarre gli elettori piccolo borghesi dei nazisti facendo leva sui loro sentimenti nazionalisti. La storiografia considera Neumann un capro espiatorio di errori condivisi con l'intera direzione del partito, il Comintern e Stalin, rilevando che Th\u00e4lmann aveva insistito allo stesso modo sullo slogan della \"rivoluzione popolare\" e sulla propaganda nazionalista."}
{"id": "9131384", "revid": "1214201", "url": "https://it.wikipedia.org/wiki?curid=9131384", "title": "Tom Strannegard", "text": ""}
{"id": "9131387", "revid": "767487", "url": "https://it.wikipedia.org/wiki?curid=9131387", "title": "Mono Puff", "text": "Mono Puff \u00e8 un gruppo nato a New York come progetto collaterale di John Flansburgh, membro fondatore del gruppo They Might Be Giants.\nLa storia.\nIl gruppo \u00e8 composto da Flansburgh, voce, chitarra, tastiere e autore dei testi, dal bassista Hal Cragin e dal batterista Steve Calhoon che ha suonato anche con Skeleton Key, Enon e Pretendo.\nAltri importanti musicisti hanno affiancato il trio, come Mark Feldman, Yuval Gabay (dei Soul Coughing), Ghost Krabb, Mary Birdsong (con lo pseudonimo \"Sugar Puff\"), Elina L\u00f6wensohn, la moglie di Flansburgh Robin Goldwasser (con lo pseudonimo di \"Sister Puff\"), Kate Flannery (con lo pseudonimo di \"Lady Puff\"), Ammonia D, Trini Lopez, Jay Sherman-Godfrey, Jim O'Connor, Phil Hernandez, Frank London, Eric Schermerhorn, e Mike Viola.\nLa grafica delle copertine degli album del gruppo \u00e8 realizzata dallo stesso John Flansburgh.\nA causa dell'abbandono di alcuni membri fondatori, il gruppo Mono Puff \u00e8 rimasto inattivo dal 1998. A met\u00e0 del 2020 \u00e8 stato annunciata la ricomposizione del gruppo e la pubblicazione di un EP nel 2021, inizialmente distribuito tramite il \"They Might Be Giants Instant Fan Club\"."}
{"id": "9131415", "revid": "2150982", "url": "https://it.wikipedia.org/wiki?curid=9131415", "title": "Uluburun", "text": ""}
{"id": "9131418", "revid": "599013", "url": "https://it.wikipedia.org/wiki?curid=9131418", "title": "Jo\u0161ko Glui\u0107", "text": ""}
{"id": "9131423", "revid": "124955192", "url": "https://it.wikipedia.org/wiki?curid=9131423", "title": "Firebird (Natalie Imbruglia)", "text": "Firebird \u00e8 il sesto album in studio della cantante australiana Natalie Imbruglia, pubblicato nel 2021 a sei anni dal precedente album \"Male\". Si tratta del suo primo album di inediti in dodici anni.\nAntefatti.\nL'album \u00e8 stato composto da Imbruglia insieme a vari altri autori dopo un periodo molto prolungato di \"blocco dello scrittore\" della cantautrice. A tal riguardo, Natalie Imbruglia ha dichiarato: \"Creare quest'album \u00e8 stata un'esperienza davvero profonda e soddisfacente. Venendo da un lungo periodo di ci\u00f2 che essenzialmente era un blocco dello scrittore, \u00e8 stato talvolta difficile perfino immaginare di pubblicare un nuovo progetto\". Inciso durante la pandemia di Covid-19, il progetto \u00e8 stato registrato in molteplici localit\u00e0 in base a dove Imbruglia e il suo team si trovavano durante i molteplici lockdown imposti in Australia durante la pandemia."}
{"id": "9131426", "revid": "363629", "url": "https://it.wikipedia.org/wiki?curid=9131426", "title": "Codice penale italiano", "text": ""}
{"id": "9131428", "revid": "709565", "url": "https://it.wikipedia.org/wiki?curid=9131428", "title": "Feet Don't Fail Me Now", "text": "Feet Don't Fail Me Now, \u00e8 il primo singolo promozionale estratto dal secondo album in studio, All I Need, della cantante britannica Foxes.\nQuesto pezzo fu pubblicato in collaborazione con H&amp;M."}
{"id": "9131429", "revid": "363629", "url": "https://it.wikipedia.org/wiki?curid=9131429", "title": "Codice di procedura penale italiano", "text": ""}
{"id": "9131431", "revid": "831312", "url": "https://it.wikipedia.org/wiki?curid=9131431", "title": "Michele Gazzoli", "text": ""}
{"id": "9131433", "revid": "363629", "url": "https://it.wikipedia.org/wiki?curid=9131433", "title": "Codice di procedura civile italiano", "text": ""}
{"id": "9131435", "revid": "293377", "url": "https://it.wikipedia.org/wiki?curid=9131435", "title": "Terrore bianco (Russia)", "text": "Il Terrore bianco () in Russia si riferisce alla violenza organizzata e alle uccisioni di massa perpetrate dall'Armata Bianca durante la guerra civile russa (1917-1923). Cominci\u00f2 quando i bolscevichi presero il potere nel novembre 1917 e continu\u00f2 fino alla sconfitta dell'Armata Bianca per mano dell'Armata Rossa. L'Armata Bianca, fedele allo zar Nicola II, stava combattendo per il potere contro l'Armata Rossa, la quale successivamente avvi\u00f2 una campagna di arresti di massa, deportazioni ed esecuzioni indirizzata verso i controrivoluzionari in seguito all'assassinio del capo della \u010ceka di Pietrogrado, Moisej Urickij, e al tentato assassinio del leader comunista Vladimir Lenin nell'agosto 1918, che verr\u00e0 ricordata come \"Terrore rosso\". Secondo alcuni storici russi, il Terrore bianco fu una serie di azioni premeditate dirette dai loro leader. Le stime delle persone uccise durante il Terrore bianco variano da 20 000 a 100 000, mentre altre stime arrivano fino a 300 000 morti.\nRussia meridionale e occidentale.\nUn protagonista importante del Terrore bianco fu Lavr Kornilov. Durante la \"Marcia del ghiaccio\" nel sud della Russia, Kornilov dichiar\u00f2: \"Ti do un ordine molto crudele: non fare prigionieri! Accetto la responsabilit\u00e0 di questo ordine davanti a Dio e al popolo russo\", \"Pi\u00f9 grande \u00e8 il terrore, maggiori sono le nostre vittorie\", \"Dobbiamo salvare la Russia, anche se dovessimo dare fuoco a met\u00e0 del paese e versare il sangue di tre quarti di tutti i russi\". In un'altra occasione, Kornilov disse che bisognava occuparsi dei prigionieri, dicendo: \"Non facciamo la guerra contro i feriti\".\nSecondo N. Bogdanov, un partecipante alla marcia del ghiaccio:\nBogdanov ha citato un'altra occasione, tuttavia, in cui gli ufficiali dell'Armata Rossa sono stati processati e scagionati per aver agito sotto costrizione.\nDopo che Kornilov fu ucciso nell'aprile 1918, la guida dell'Armata dei Volontari pass\u00f2 ad Anton Denikin. Durante il regime di Denikin, la stampa sollecitava regolarmente alla violenza contro gli ebrei. Ad esempio, un proclama di uno dei generali di Denikin incitava la gente ad \"armarsi\" per estirpare \"la forza del male che vive nei cuori degli ebrei-comunisti\". Nella sola cittadina di Fastov, l'Armata dei Volontari di Denikin uccise oltre 1 500 ebrei, per lo pi\u00f9 anziani, donne e bambini. Si stima che da 100 000 a 150 000 ebrei in Ucraina e nella Russia meridionale siano stati uccisi nei pogrom perpetrati dalle forze di Denikin e dai nazionalisti-separatisti di Symon Petljura. Centinaia di migliaia di ebrei rimasero senza casa e decine di migliaia furono vittime di gravi malattie.\nNella provincia del Don, il governo sovietico fu sostituito da un regime guidato da P\u00ebtr Krasnov formato nell'aprile 1918. Secondo Walter Laqueur, pi\u00f9 di 45 000 persone furono uccise dal regime cosacco bianco di Krasnov, che dur\u00f2 fino a quando l'Armata Rossa conquist\u00f2 la regione dopo la vittoria nella battaglia di Caricyn.\nEsecuzioni di massa avvennero nel 1918 nei territori sotto l'occupazione bianca. In un incidente, il comandante della 3\u00aa divisione dell'esercito volontario, M. Drozdovsky, diede l'ordine di sparare a pi\u00f9 di 1 000 prigionieri catturati.\nNel 1918, quando i Bianchi controllavano il \"Territorio del Nord\" con una popolazione di circa 400 000 persone, pi\u00f9 di 38 000 furono incarcerati. Di questi, circa 8 000 furono giustiziati mentre altre migliaia morirono per torture e malattie.\nRussia orientale.\nNel novembre 1918, dopo aver preso il potere in Siberia, l'ammiraglio Aleksandr Kol\u010dak persegu\u00ec una politica di persecuzione dei rivoluzionari e dei socialisti di diverse fazioni. Il governo di Kol\u010dak eman\u00f2 un decreto di ampia formulazione il 3 dicembre 1918 che rivedeva gli articoli del codice penale dell'Impero russo \"al fine di preservare il sistema e il governo del Sovrano Supremo\". Gli articoli 99 e 100 stabilivano la pena capitale per i tentativi di assassinio del Sovrano Supremo e per il tentativo di rovesciare le autorit\u00e0. Ai sensi dell'articolo 103, \"gli insulti scritti, stampati e orali, sono punibili con la reclusione\". Il sabotaggio burocratico ai sensi dell'articolo 329 era punibile con i lavori forzati da 15 a 20 anni. Seguirono ulteriori decreti, che gli conferirono ancora pi\u00f9 potere. L'11 aprile 1919, il governo di Kol\u010dak adott\u00f2 il regolamento 428, \"Sui pericoli dell'ordine pubblico dovuti ai legami con la rivolta bolscevica\", che fu pubblicato nel quotidiano di Omsk, l\"'Omsk Gazette\" (n. 188 del 19 luglio 1919). Essa prevedeva una pena detentiva di 5 anni per \"individui considerati una minaccia per l'ordine pubblico a causa dei loro legami in qualche modo con la rivolta bolscevica\". In caso di rientro non autorizzato dall'esilio, erano previsti lavori forzati da 4 a 8 anni. Gli articoli 99-101 consentivano la pena di morte, il lavoro forzato e la reclusione, e la repressione da parte dei tribunali militari, e non imponevano nemmeno commissioni d'inchiesta.\nUn estratto dell'ordine del governo della contea di Yenisei nell'Oblast' di Irkutsk, il generale. S. Rozanov ha dichiarato:\nUn membro del \"Comitato centrale dei socialisti rivoluzionari di destra\", D. Rakov ha scritto del terrore delle forze di Kolchak:\nNel marzo 1919 lo stesso ammiraglio Kol\u010dak chiese a uno dei suoi generali di \"seguire l'esempio dei giapponesi che, nella regione dell'Amur, avevano sterminato la popolazione locale\". Il regime di Kol\u010dak faceva uso anche delle fustigazioni di massa, specialmente con le verghe. Kol\u010dak ordin\u00f2 di radere al suolo interi villaggi. In alcune province siberiane furono distrutte 20 000 fattorie e bruciate oltre 10 000 case di contadini. Il regime di Kol\u010dak distrusse ponti e fece esplodere le stazioni dell'acqua.\nNegli Urali, in Siberia e in Estremo Oriente, diversi signori della guerra cosacchi praticarono una crudelt\u00e0 straordinaria: B. Annenkov, A. Dutov, Grigorij Sem\u00ebnov e I. Kalmykov. Durante il processo contro Annenkov, ci sono state testimonianze sulle rapine contro i contadini e atrocit\u00e0 sotto lo slogan: \u201cNon abbiamo restrizioni! Dio \u00e8 con noi e Ataman Annenkov: taglia a destra e a sinistra!\u201d. Nel settembre 1918, durante la repressione delle rivolte contadine nella contea di Slavgorod, Annenkov tortur\u00f2 e uccise fino a 500 persone. Le ragazze di Slavgorod e delle aree circostanti sono state portate al treno di Annenkov, violentate e poi fucilate. Secondo un testimone oculare, Annenkov si \u00e8 reso responsabile di brutali torture: alle vittime sono stati cavati gli occhi e strappate le lingue e strisce di schiena, sono state sepolte vive o legate ai cavalli. A Semej, Annenkov ha minacciato di sparare a un residente su cinque se la citt\u00e0 si fosse rifiutata di pagare le indennit\u00e0.\nIl 9 maggio 1918, dopo che l'Ataman Dutov cattur\u00f2 il villaggio di Alekasandrov-Gai, quasi 2 000 uomini dell'Armata Rossa furono sepolti vivi. Pi\u00f9 di 700 persone del villaggio furono giustiziate. Dopo aver catturato Troitsk, Orenburg e altre citt\u00e0, fu instaurato un regime di terrore. Una prigione a Orenburg conteneva oltre 6 000 persone, di cui 500 sono state uccise solo durante gli interrogatori. A \u010celjabinsk, gli uomini di Dutov hanno giustiziato o deportato nelle prigioni siberiane oltre 9 000 persone. A Troitsk, gli uomini di Dutov nelle prime settimane dopo la cattura della citt\u00e0 hanno sparato a circa 700 persone. A Ileka hanno ucciso pi\u00f9 di 400 persone. Queste esecuzioni di massa erano tipiche delle truppe cosacche di Dutov. L'ordine esecutivo di Dutov del 4 agosto 1918 imponeva la pena di morte per evasione dal servizio militare e per resistenza anche passiva alle autorit\u00e0 del suo territorio. In un distretto della regione degli Urali, nel gennaio 1918, gli uomini di Dutov uccisero oltre 1 000 persone. Il 3 aprile 1919, il signore della guerra cosacco ordin\u00f2 alle sue truppe di sparare e prendere ostaggi per la minima dimostrazione di opposizione. Nel villaggio di Sugar, gli uomini di Dutov hanno bruciato un ospedale con centinaia di pazienti che servivano nell'Armata Rossa.\nIl regime di Semenov in Dauria \u00e8 stato caratterizzato dal terrore di massa ed esecuzioni. Nella stazione di Adrianovki nell'estate del 1919 furono fucilate pi\u00f9 di 1 600 persone. Lo stesso Semenov ha ammesso in tribunale che le sue truppe hanno bruciato i villaggi. Furono istituiti undici case della morte permanenti, dove si praticavano raffinate forme di tortura. Semyonov supervision\u00f2 personalmente le camere di tortura, durante le quali furono uccise circa 6 500 persone.\nIl maggiore generale William S. Graves, che comandava le forze di occupazione statunitensi in Siberia, testimoni\u00f2 che:\nIn letteratura.\nMolti autori russi hanno scritto dell'eroismo del popolo russo nella lotta al Terrore bianco. I romanzi includono \"Chapaev\" di Furmanov, \"The Iron Flood di\" Aleksandr Serafimovi\u010d e \"The Rout di\" Aleksandr Fadeev . Molti dei primi racconti e romanzi di Michail \u0160olochov, Leonid Leonov e Konstantin Fedin erano dedicati a questo tema.\nIl romanzo autobiografico di Nikolaj Ostrovskij \"Come fu temprato l'acciaio\" documenta episodi del Terrore bianco nell'Ucraina occidentale da parte di unit\u00e0 antisovietiche.\nMonumenti alle vittime del Terrore bianco.\nIn Russia, Ucraina, Bielorussia e altrove, un numero significativo di monumenti \u00e8 dedicato alle vittime del Terrore bianco. La maggior parte dei monumenti sono stati collocati su delle fosse comuni.\nDal 1920, la piazza centrale di Volgograd \u00e8 stata chiamata la \"Piazza dei combattenti caduti\", dove sono sepolti i resti di 55 vittime del Terrore bianco. Un monumento istituito nel 1957 in granito nero e rosso ha un'iscrizione: \"Ai combattenti per la libert\u00e0 di Caricyn Rossa. Qui sono sepolti gli eroici difensori di Caricyn Rossa brutalmente torturati dai macellai della Guardia Bianca nel 1919.\"\nUn monumento alle vittime del Terrore bianco si trova a Vyborg. Fu eretto nel 1961 vicino all'autostrada di Leningrado per commemorare 600 persone uccise con mitragliatrici.\nIl monumento \"In memoria delle vittime del Terrore bianco\" a Vorone\u017e si trova in un parco vicino alle biblioteche regionali Nikitinskaia. Il monumento fu inaugurato nel 1920 sul luogo delle esecuzioni pubbliche nel 1919 dalle truppe di Mamantov.\nA Sebastopoli sulla 15th Bastion Street, c'\u00e8 un \"Cimitero comune e vittime del Terrore bianco\". Il cimitero \u00e8 chiamato in onore dei comunisti assassinati dai bianchi nel 1919-20.\nNella citt\u00e0 di Slavgorod in nel territorio dell'Altaj, c'\u00e8 un monumento per i partecipanti alla rivolta di Chernodolsky e le loro famiglie che sono cadute vittime del terrore bianco di Ataman Annekov."}
{"id": "9131437", "revid": "1442080", "url": "https://it.wikipedia.org/wiki?curid=9131437", "title": "Antonio Carbonaro", "text": "Biografia.\nGli anni della prima formazione.\nNato il 18 giugno 1927 a Cardito, trascorre l'infanzia e l'adolescenza a Fermo, dove la famiglia si \u00e8 trasferita fin dal 1929 . In giovent\u00f9 si avvicina al pensiero e al movimento anarchico, in una continua ricerca della propria vocazione civile e professionale.\nPartecipa alla lotta partigiana nell\u201987\u00b0 settore adriatico dal settembre 1943 al 1944.\nNell\u2019immediato dopoguerra, come militante anarchico, prosegue la sua partecipazione civile e politica ed inizia la sua attivit\u00e0 intellettuale: sono del 1949 e del 1950 i primi saggi, pubblicati sulla rivista anarchica \"Volont\u00e0\". \nIn parallelo, continua la sua attivit\u00e0 poetica.\nL'esperienza presso la Olivetti.\nNei primi anni \u201950 viene assunto dalla Olivetti e ad Ivrea lavorer\u00e0 dal 1953 al 1955, svolgendo varie mansioni sia presso le Edizioni di Comunit\u00e0 che presso l\u2019ufficio del personale come esperto dei problemi del lavoro e della formazione. Partecipa, inoltre, all\u2019inchiesta sociologica affiancata al Piano regolatore di Ivrea, diretta dal sociologo statunitense Paul Campisi . \nL\u2019esperienza alla Olivetti \u00e8 per lui significativa sul piano esistenziale \u2013 per la rete di rapporti con le personalit\u00e0 che al tempo partecipavano a vario titolo al progetto di Adriano Olivetti - ed anche per la formazione di un approccio sociologico al lavoro da lui inteso non come \u201cmerce\u201d o strumento di sopravvivenza e scambio economico, ma come opportunit\u00e0 di crescita, di condivisione e costruzione di una cultura comune .\nOttenuta una borsa di studio dal British Institute, soggiorna a Londra e a Leeds, dedicandosi allo studio dei alcuni casi di industrializzazione. \u00c8 poi a Milano, come redattore-capo della rivista \u201cTecnica e Organizzazione\u201d sempre di ambito olivettiano.\nDalla met\u00e0 del 1958 fino al maggio del 1960 \u00e8 a Firenze, come insegnante di relazioni umane presso il Cisv-Olivetti; sempre per la Olivetti, dal 1960 al 1963, tiene corsi di aggiornamento per dirigenti di vario livello negli stabilimenti di Ivrea, Milano, Massa e Pozzuoli. \nContemporaneamente svolge attivit\u00e0 didattica e di ricerca presso istituzioni universitarie e para-universitarie (Scuole Unsas- Unione nazionale per le scuole di assistenza sociale di Firenze e Milano, Istituto di Scienze Politiche dell'Universit\u00e0 di Torino con Filippo Barbano, pubblicando saggi e articoli, sia in riviste quali \u201cScuola e citt\u00e0\u201d, \u201cTempi moderni\u201d, \u201cIl ponte\u201d che in volumi collettanei. \nIl ForMez e l\u2019attivit\u00e0 accademica.\nFinita l\u2019esperienza all'Olivetti con le sue dimissioni, accetta la proposta dell\u2019ingegnere Gino Martinoli di dirigere il ForMez, il Centro di formazione e studi della Cassa per il Mezzogiorno, nato in quegli anni per promuovere gli interventi straordinari per il Mezzogiorno e per la formazione dei quadri ad essi preposti, nel quale pu\u00f2 proseguire ed approfondire la sua esperienza di formatore nelle organizzazioni lavorative.\nGli studi sull\u2019organizzazione industriale rimangono il suo primario interesse e nel 1992 pubblica con Carlo Catarsi un volume, in cui riflette sui limiti dell\u2019esercizio del potere politico e sui doveri dello Stato nel garantire una giustizia equa .\nCorollario di questo ambito di ricerca, ma anche della sua passione civile, \u00e8 l\u2019interesse per il tema delle diseguaglianze e dell\u2019esclusione, che studia a partire dai meccanismi di riproduzione della povert\u00e0 e della ricchezza, in ambito nazionale ed internazionale.\n\u00c8 del 1964 la libera docenza in sociologia, prima presso l'Universit\u00e0 di Salerno, poi presso quella di Firenze, nella Facolt\u00e0 di Magistero. A Firenze, ordinario dal 1980, ha continuato il suo insegnamento, presso il Dipartimento di studi sociali (da lui fondato, come Istituto, nel 1967 insieme a Salvo Mastellone) presso la Facolt\u00e0 di Scienze della formazione, fino alla scomparsa, avvenuta il 29 aprile 1998.\nBiblioteca e archivio personali.\nNel 2016, la Biblioteca di scienze sociali dell' Universit\u00e0 degli studi di Firenze ha approvato la donazione dell\u2019archivio e di una parte dei libri di Antonio Carbonaro, effettuata dai familiari. Il fondo librario \u00e8 composto da 661 monografie e 119 fascicoli di riviste di sociologia.\nL\u2019archivio raccoglie i materiali di studio e di ricerca, la corrispondenza e le poesie accumulati ed ordinati da Carbonaro stesso, dal 1944 fino alla sua morte. L'inventario \u00e8 consultabile on line sul portale dell'Universit\u00e0 di Firenze :\"Chartae\", dedicato al patrimonio archivistico dell'Ateneo."}
{"id": "9131439", "revid": "599013", "url": "https://it.wikipedia.org/wiki?curid=9131439", "title": "Denpa (musica)", "text": "In musica, il termine ombrello identifica una serie di stili musicali del Giappone intenzionalmente orecchiabili e insoliti. Le canzoni \"denpa\", che sono anche conosciute come , presentano voci volutamente stonate, testi \"non-sense\" e melodie enfatizzate. Il termine identifica una variante della musica \"denpa\" che tratta temi \"moe\". Un altro sottogenere del \"denpa\" \u00e8 l'Akiba-pop, anche conosciuto come A-pop.\nStoria.\nDurante gli anni novanta, il termine \"denpa\" (\"onde elettromagnetiche\" in lingua giapponese), che indica un individuo bizzarro e non sintonizzato con la realt\u00e0, veniva usato, con una connotazione perlopi\u00f9 negativa, per identificare artisti che scrivevano brani spaventosi con testi ispirati al mondo degli \"otaku\". Fra i primi a proporre musica classificata \"denpa\" vi fu il gruppo metal nipponico dei King-Show. A partire dagli anni novanta, alcuni artisti giapponesi fra cui gli Under17, che erano ispirati a \"visual novel\" come \"Shizuku\", si cimentarono in \"denpa song\" che presentano temi e sonorit\u00e0 pi\u00f9 zuccherose. Nel corso del tempo, lo stile musicale \"denpa\" and\u00f2 a definirsi, e inizi\u00f2 a essere seguito da alcuni circoli di nicchia del mondo \"otaku\" e dagli appassionati della musica \"d\u014djin\".\nCaratteristiche.\nI brani \"denpa\" presentano testi e melodie che, stando agli appassionati, avrebbero la capacit\u00e0 di \"ipnotizzare\" e \"controllare\" l'ascoltatore, risultando a lui strani e imbarazzanti. L'effetto di \"avvelenamento\" o \"lavaggio del cervello\" delle canzoni \"denpa\" viene definito \"onde elettromagnetiche avvelenanti\" (). I testi delle tracce \"denpa\" sono \"non-sense\", ispirate al mondo degli \"otaku\", e trattano temi come il delirio, la telepatia, e la follia. Spesso, il senso di caos e la ripetitivit\u00e0 delle liriche pu\u00f2 causare uno stato di inquietudine. L'estrema vitalit\u00e0 della musica \"denpa\" \u00e8 accentuata, dalle voci acute e stonate ripetute, le melodie enfatiche e reiterate, e gli applausi \"wotagei\". Un esempio di tale stile \u00e8 \"Neko Mimi Mode\", che ripete la frase che d\u00e0 il titolo alla canzone numerose volte. Il \"denpa\" non va confuso con altri sottogeneri musicali come la gamewave, il bitpop e la chiptune.\n\u00c8 diffusa la credenza errata secondo cui tutte le canzoni \"denpa\" siano allegre e spensierate dal momento che molte di esse trattano temi \"moe\" (che rendono le \"denpa song\" vivaci e informali) e ricordano la solarit\u00e0 del J-pop. Esistono invece alcuni artisti di tale corrente il cui stile presenta dei connotati pi\u00f9 cupi, fra cui quelli delle origini, che non rientravano negli ambiti del \"mainstream\", ed erano seguiti dagli \"otaku\"."}
{"id": "9131442", "revid": "61051", "url": "https://it.wikipedia.org/wiki?curid=9131442", "title": "Marie Hobinger", "text": ""}
{"id": "9131445", "revid": "110157", "url": "https://it.wikipedia.org/wiki?curid=9131445", "title": "Lago Vo\u017ee", "text": "Il lago Vo\u017ee () \u00e8 un grande lago dell'Oblast' di Vologda, nella Russia europea. Si trova nei rajon Vo\u017eegodskij e Kirillovkij. Principale emissario \u00e8 il fiume Svid'.\nIl lago, di forma ovale, si allunga in direzione nord-sud per 47\u00a0km, la larghezza \u00e8 di 14\u00a0km e ha un'area di 416\u00a0km\u00b2. Si trova ad un'altitudine di 120\u00a0m sul livello del mare, la profondit\u00e0 media \u00e8 di 0,9\u00a0m, la massima \u00e8 di 5\u00a0m. Il Vo\u017ee appartiene al bacino dell'Onega, lungo la sua sponda settentrionale c'\u00e8 il confine con la regione di Arcangelo.\nCirca 20 fiumi sfociano nel lago, i maggiori sono: Modlona (lungo 27\u00a0km) e Vo\u017eega (140\u00a0km). Il principale emissario \u00e8 il fiume Svid' (lungo 64\u00a0km) che scorre a nord e si collega al lago La\u010da, da cui ha origine l'Onega.\nLe sponde del lago sono pianeggianti e molto paludose, delimitate da canneti quasi lungo tutto il perimetro. Ci sono piccole aree di costa sabbiosa e rocciosa solo a ovest. Diversi villaggi si trovano sulle rive del lago ma non ci sono grandi insediamenti.\nNella parte centrale del lago si trova l'isola Spasskij (con un'area di circa 10 ettari), sulla quale si trovano le rovine di un monastero del XVII secolo.\nFlora e ittiofauna.\nNel lago sono state individuate 38 specie di piante, tra queste prevalgono la canna palustre e la canna lacustre. Tra le piante con foglie galleggianti, abbonda la ninfea gialla, e tra quelle immerse nell'acqua il \"Myriophyllum\" e il \"Potamogeton\".\nIl lago ospita molti tipi di pesci, tra cui: \"Rutilus\", pesce persico, luccio, ido e abramide."}
{"id": "9131446", "revid": "827882", "url": "https://it.wikipedia.org/wiki?curid=9131446", "title": "Kawaii (disambigua)", "text": ""}
{"id": "9131447", "revid": "201394", "url": "https://it.wikipedia.org/wiki?curid=9131447", "title": "British folk revival", "text": ""}
{"id": "9131448", "revid": "827882", "url": "https://it.wikipedia.org/wiki?curid=9131448", "title": "Denpa song", "text": ""}
{"id": "9131468", "revid": "1571097", "url": "https://it.wikipedia.org/wiki?curid=9131468", "title": "Geniale (singolo)", "text": "Geniale \u00e8 un singolo del cantautore italiano Tropico, pubblicato il 24 settembre 2021 come quarto estratto dall'album in studio \"Non esiste amore a Napoli\".\nVideo musicale.\nIl video, diretto da Enea Colombi, \u00e8 stato reso disponibile il 27 settembre 2021, seguito da un secondo video di \"Non esiste amore a Napoli\" diventando cos\u00ec un cortometraggio. Il corto \u00e8 stato pubblicato attraverso il canale YouTube del cantautore."}
{"id": "9131469", "revid": "363629", "url": "https://it.wikipedia.org/wiki?curid=9131469", "title": "Electro", "text": ""}
{"id": "9131472", "revid": "1305887", "url": "https://it.wikipedia.org/wiki?curid=9131472", "title": "Electro (personaggio)", "text": ""}
{"id": "9131474", "revid": "92723", "url": "https://it.wikipedia.org/wiki?curid=9131474", "title": "Pavel Ivanovi\u010d Jagu\u017einskij", "text": "Sotto il regno di Pietro il Grande fu Ciambellano (1712), \"Ober-Stallmeister\" (1727), e generale d'esercito (1727). Divenne noto per la sua onest\u00e0 ed integrit\u00e0 che lo zar Pietro I apprezzava particolarmente.\nBiografia.\nI primi anni.\nFiglio di un organista di origini lituane, nacque forse nel villaggio di Kublichi, nel voivodato di Po\u0142ock, nel granducato di Lituania (attuale Bielorussia). Nel 1687, assieme alla famiglia di suo padre, giunse in Russia.\nGrazie alla sua trasparenza ed al suo profondo senso del dovere, riusc\u00ec a porsi al servizio del ministro degli esteri F\u00ebdor Alekseevi\u010d Golovin come paggio. Nel 1701 intraprese la carriera militare entrando nel reggimento Preobrazhensky, sino a divenire ufficiale al servizio dello zar Pietro I di Russia che lo not\u00f2 mentre era a corte.\nSi convert\u00ec a quel punto dal luteranesimo al cristianesimo ortodosso.\nMissioni diplmatiche per Pietro I.\nNel 1710, col grado di capitano nel reggimento Preobrazhensky, spos\u00f2 Anna Feodorovna Khitrovo dalla quale ricevette una ricca dote che, tra le altre cose, includeva anche il possesso del villaggio e del castello di Avchurino ed il villaggio di Sergeevskoye (oggi Plavsk). Il 9 luglio 1706 aveva ricevuto da Pietro il Grande in dono un'isola del fiume Yauza.\nNel corso della Grande guerra del Nord, Jagu\u017einskij svolse regolarmente delle missioni diplomatiche per Pietro il Grande e nel 1713 si port\u00f2 con lui in un viaggio all'estero. Nel 1711 prese parte alla campagna di Prut ed in quello stesso anno accompagn\u00f2 Pietro I a Carlsbad ed a Torgau per il matrimonio dello zarevic Alexei. Nel giugno del 1711 ricevette il rango di colonnello e, il 3 agosto di quello stesso anno, ottenne il rango di aiutante generale. Il 19 febbraio 1712 venne nominato ciambellano imperiale.\nJagu\u017einskij presenzi\u00f2 tra i pochi al matrimonio tra Pietro I e Marta Skavronskaya. Nel novembre del 1713 venne inviato alla corte di Copenaghen con la notizia dell'arrivo di Pietro il Grande col suo esercito nel ducato di Meclemburgo. Nel 1714, si port\u00f2 in Danimarca ancora una volta affiancando l'ambasciatore locale, Vasilij Luki\u010d Dolgorukov, per ribadire al sovrano locale di accondiscendere agli accordi presi.\nNel 1719 prese parte al congresso di \u00c5land, e nel 1720-21 rappresent\u00f2 gli interessi della Russia alla corte di Vienna, cogliendo anche l'occasione per reclutare un gruppo di commedianti da inviare in madrepatria per Pietro I.\nJagu\u017einskij si port\u00f2 per partecipare al congresso di Nystad il 24 agosto 1721, ma su richiesta del suo rivale Andrej Ivanovi\u010d Osterman, il comandante di Vyborg, Ivan Shuvalov, lo ritard\u00f2 in citt\u00e0 per due giorni e quando Pavel Jagu\u017einskij giunse infine a Nystad, la pace era gi\u00e0 stata conclusa.\nIl potere ed il divorzio dalla moglie.\nSin da giovane, Jagu\u017einskij si era fatto la reputazione di \"ottimo interlocutore, gioviale e danzatore senza sosta\", ma anche di integerrimo funzionario anche nei momenti di svago della corte dove, su ordine di Pietro I, aveva il compito di annotare i cortigiani assenti ai festeggiamenti. L'enorme potere di cui Jagu\u017einskij venne investito lo pose anche in condizioni di grande ricchezza, al punto che egli stesso spendeva grandi somme di denaro per il suo abbigliamento e per i suoi servitori oltre che per lussuose carrozze che sovente prestava allo zar.\nA livello personale, ad ogni modo, il matrimonio tra Jagu\u017einskij e sua moglie sembrava sul punto di naufragare. Jagu\u017einskij era spesso in viaggio all'estero e sua moglie prese sempre pi\u00f9 spesso a risiedere a Mosca. Nel 1721, al matrimonio di Yuri Trubetskoy, i due litigarono pubblicamente per il fatto che, durante i festeggiamenti, ella si rifiut\u00f2 di danzare col legittimo consorte. Bergholz, che la vide nel 1722, la descrisse come una donna costantemente melanconica e malata. Anna Feodorovna venne quindi posta dal marito in un monastero di Mosca e Jagu\u017einskij, in parte su insistenza di Pietro I, prese la decisione di scrivere al sinodo della chiesa ortodossa per chiedere il divorzio dalla moglie \"cos\u00ec che io non continui questa disastrosa vita [con lei], ma nel contempo che i miei piccoli figli non abbiano a soffrire per tale condotta della madre\". Anna Feodorovna si giustific\u00f2 dicendo \"di essersi comportata male in incoscienza ed a causa della costante melanconia [causata dall'assenza del marito], che le inizi\u00f2 nel 1721, e che l'idea di separarsi dallo sposo e dai propri figli la lasciava ancor pi\u00f9 nella disperazione\".\nIl divorzio venne infine concesso e fu uno dei primi in Russia, non mancando di far parlare a lungo della faccenda. Valishevsky ha fatto notare ad ogni modo come gi\u00e0 prima della concessione del divorzio, Jagu\u017einskij avesse trovato la propria futura sposa, una delle figlie del gran cancelliere Gavriil Ivanovi\u010d Golovkin, anch'ella chiamata Anna. Il divorzio venne ufficialmente concesso il 21 agosto 1723 ed il 10 novembre a San Pietroburgo Jagu\u017einskij si marit\u00f2 con la nuova consorte con una cerimonia magnifica. Secondo Bassevich, Jagu\u017einskij \"era felice della sua seconda moglie come lo zar lo era di sua moglie\".\nSu richiesta di Jagu\u017einskij, la sua prima moglie, per decreto della zarina Caterina I, venne imprigionata nel monastero di San Teodoro \"sino alla fine dei suoi giorni\", luogo da cui tent\u00f2 di fuggire per ben due volte, venendo comunque sempre catturata. Mor\u00ec dieci anni dopo e nel frattempo divenne anche monaca col nome di Agafya.\nProcuratore generale.\nDal 22 gennaio 1722, Jagu\u017einskij venne nominato tenente generale dell'esercito russo. Quattro giorni prima, venne nominato primo prosecutore generale del Senato. In termini moderni, questo incarico corrispondeva a quello di procuratore generale. Tra i suoi compiti particolari, Pietro I gli affid\u00f2 di sorvegliare attentamente sulle appropriazioni indebite che si verificavano a corte e nelle cariche di stato dove spesso gli alti politici sfruttavano la loro influente posizione per arricchirsi personalmente; in questo compito Jagu\u017einskij si distinse per assoluta equit\u00e0 nei trattamenti e grande zelo personale Pietro I, stanco delle continue usurpazioni che avvenivano a corte, chiese allo stesso Jagu\u017einskij di varare una legge draconiana secondo la quale se anche un uomo avesse rubato allo stato una corda, con quella corda sarebbe stato impiccato, legge che per\u00f2 realisticamente il fedele Jagu\u017einskij gli fece notare di non poter metter in pratica per la diffusione della corruzione in Russia e di come fosse necessario procedere lentamente ma progressivamente nell'estirpazione di questa problematica.\nNel maggio del 1724, all'incoronazione di Caterina I, venne nominato comandante del reggimento dei cavalleggeri della zarina. Ricevette quindi il possesso dell'Isola di Yelagin alla foce del fiume Neva. Nel 1720, aveva gi\u00e0 avviato la costruzione di un prestigioso palazzo a tre piani su progetto di Georg Johann Mattarnovy e Nikolai Gerbel a San Pietroburgo, presso il lungoneva del Palazzo.\nCome procuratore generale, Jagu\u017einskij serv\u00ec da contrappeso al potente principe Aleksandr Danilovi\u010d Men\u0161ikov e ne limit\u00f2 in qualche maniera gli appetiti e le ambizioni. A corte, del resto, Jagu\u017einskij era visto con sospetto in quanto la sua posizione gli consentiva di accusare del pretesto pi\u00f9 futile qualsiasi personalit\u00e0, anche se influente e di regolare cos\u00ec le aspirazioni personali dei pi\u00f9 rampanti tra i cortigiani russi. Dopo la presa del potere da parte di Caterina I, il procuratore generale inizi\u00f2 ad entrare in conflitto diretto con Men\u0161ikov che nel frattempo aveva rafforzato la propria posizione.\nDopo l'istituzione del Supremo Consiglio Privato della zarina e l'onnipotenza ormai raggiunta da Men\u0161ikov, Jagu\u017einskij dovette lasciare il proprio incarico di procuratore generale ed il 3 agosto 1726 venne inviato come ministro plenipotenziario ad analizzare la questione della successione del ducato di Curlandia e Semigallia a Grodno. Il 24 ottobre 1727, venne nominato generale pur non prestando servizio attivo.\nIl conflitto con Osterman.\nNominato \"Ober-Stallmeister\", Jagu\u017einskij rientr\u00f2 a corte dove si dedic\u00f2 ancora una volta a barcamenarsi tra le diverse fazioni presenti a corte. Nel gennaio del 1730, prese parte alla cospirazione dei \"supremi\", ma, avendo ormai disperato della riuscita del piano, per salvare s\u00e9 stesso decise di informare Anna Ivanovna il 20 gennaio, spiegandole come la maggior parte dei nobili non intendesse limitare i suoi poteri, ma solo proteggere i propri interessi. Il 16 gennaio 1730 venne comunque arrestato e poi rilasciato.\nAnna Ivanovna ad ogni modo trov\u00f2 il modo di ricompensarlo. Per decreto imperiale del 4 marzo 1730, Jagu\u017einskij venne nominato senatore. In quello stesso anno (20 dicembre), ottenne altri incarichi militari meramente cerimoniali che per\u00f2 gli portarono anche altri lauti compensi. Dal 2 ottobre 1730 sino al 1731 fu procuratore del senato russo. Di sua iniziativa venne creato il primo corpo di cadetti dell'esercito russo. Il 19 gennaio 1731 ottenne il titolo di conte.\nIl potere riconquistato temporaneamente ed il suo carattere personale, contrapposero ad ogni modo Jagu\u017einskij con Andrej Ivanovi\u010d Osterman e quella fu la goccia che fece crollare la carriera dello statista russo. Il giorno in cui Osterman venne creato conte dalla zarina, Jagu\u017einskij bevve pi\u00f9 del solito ed inizi\u00f2 a rivolgere una serie di improperi a quello che era il suo concorrente principale a corte, al punto che venne ripreso personalmente dalla sovrana. I vice cancelliere al momento sembr\u00f2 non dare peso a questo fatto, ma in seguito non dimentic\u00f2 l'offesa e chiese alla zarina che tutte le funzioni di governo fossero affidate al Gabinetto dei Ministri di stato, privando cos\u00ec \"de facto\" Jagu\u017einskij del potere acquisito.\nLa zarina ordin\u00f2 nel contempo a Jagu\u017einskij di lasciare la corte e lo invi\u00f2 in esilio dorato come ambasciatore a Berlino. nel contempo egli venne privato della posizione acquisita a corte di \"ober-stallmeister\" (1732). Ad ogni modo, due anni pi\u00f9 tardi, il duca Biron, che vantava un notevole ascendente sulla sovrana russa, trovandosi a corto di mezzi per surclassare l'influenza di Osterman a corte, inizi\u00f2 a chiedere insistentemente il ritorno di Jagu\u017einskij in Russia. Il 28 aprile 1735 venne accettato nuovamente nel gabinetto dei ministri e gli venne restituito l'incarico di \"ober-stallmeister\".\nLa salute di Jagu\u017einskij ad ogni modo andava peggiorando, non solo a causa della mole di notevole lavoro che per una vita si era accollato personalmente insieme ai suoi molti onori, ma anche per gli eccessi che conduceva. A 52 anni soffriva gi\u00e0 di gotta ed i medici lo avevano invitato pi\u00f9 volte a riguardarsi, mentre lui continuava senza sosta a dedicarsi ai propri piaceri. Nel gennaio del 1736, si ammal\u00f2 di febbre, complicata dai suoi gi\u00e0 presenti e continui attacchi di gotta, che lo port\u00f2 alla morte nell'aprile di quello stesso anno. Venne sepolto nella Chiesa dell'Annunciazione del Monastero di Aleksandr Nevskij. La sua seconda moglie si rispos\u00f2 poi col diplomatico Michail Petrovi\u010d Bestuzhev-Ryumin.\nSecondo i contemporanei.\nL'ambasciatore spagnolo in Russia, il duca di Lyria, cos\u00ec lo descriveva:\nMatrimoni e figli.\nNel 1710, Jagu\u017einskij spos\u00f2 Anna Fedorovna Khitrovo (m. 30 luglio 1733), unica figlia di Fedor Alexandrovich Khitrovo (m. 1703), nipote di Alexander Khitrovo, uomo ricco ed influente della sua epoca. I due divorziarono nel 1723. La coppia ebbe insieme i seguenti figli:\nIl 10 novembre 1723 spos\u00f2 Anna Gavrilovna Golovkina (170...\u20141751), dama d'onore della zarina, figlia del cancelliere conte Gavriil Ivanovi\u010d Golovkin. La coppia ebbe insieme i seguenti figli:"}
{"id": "9131479", "revid": "827882", "url": "https://it.wikipedia.org/wiki?curid=9131479", "title": "Camus", "text": ""}
{"id": "9131488", "revid": "371529", "url": "https://it.wikipedia.org/wiki?curid=9131488", "title": "Jerry Butler (attore)", "text": "Biografia.\nPaul David Siederman nacque a Brooklyn, New York. Il suo nonno paterno, Sam Siederman, era il fratellastro del leader bolscevico Lev Trockij.\nInizialmente, tent\u00f2 la carriera di attore teatrale recitando in alcuni spettacoli Off-Broadway. Nel 1978 fece qualche apparizione nella soap opera \"Una vita da vivere\" ed ebbe anche una piccola parte non accreditata nel film horror \"Basket Case\" di Frank Henenlotter nel 1982. Era generalmente scontento della pressione costante di dover andare a letto con produttori uomini in cambio di parti, e quindi decise di intraprendere la carriera di attore porno.\nEsord\u00ec nel 1981 nel film \"Young, Wild and Wonderful\" dopo aver risposto a un annuncio su \"Backstage Magazine\" dove si cercavano attori per film hard.\nIl suo nome d'arte fu ispirato dall'ascolto alla radio della canzone \"Only the Strong Survive\" di Jerry Butler. Butler fu pubblicizzato come l'attore maschio pi\u00f9 talentuoso dei suoi tempi e recit\u00f2 in numerose produzioni porno ad alto budget dell'epoca.\nDurante la sua carriera di attore porno, Butler recit\u00f2 in tre film mainstream, \"Preppies\" (1984), \"Deranged\" (1987), entrambi diretti da Chuck Vincent, ed \"Evils of the Night\" (1985).\nDopo essersi ritirato dall'attivit\u00e0 nel 1993, Butler riapparve nel 2003 recitando in un ruolo non sessuale nel film porno \"Sexy Sluts: Been There, Done That\", diretto dal rapper underground Necro. Nel 2005 Butler fu anche tra gli ospiti dell'album \"The Sexorcist\" di Necro.\nVita privata.\nNel 1987 Butler si spos\u00f2 con l'ex attrice bambina Lisa Loring, nota per il ruolo di Mercoled\u00ec Addams nella serie televisiva \"La famiglia Addams\" degli anni sessanta. La coppia divorzi\u00f2 nel 1992.\nNel 1989 venne pubblicata la sua autobiografia intitolata \"Raw Talent\".\nMorte.\nA Butler venne diagnosticato un tumore alcuni mesi prima, che fu rimosso chirurgicamente, ma nel corso di esami successivi fu riscontrato che il cancro era tornato e si era ormai diffuso nell'organismo rendendo inutili ulteriori interventi. Egli mor\u00ec il 27 gennaio 2018 a Brooklyn, New York, all'et\u00e0 di 58 anni."}
{"id": "9131490", "revid": "287204", "url": "https://it.wikipedia.org/wiki?curid=9131490", "title": "Cinema mitologico", "text": " \nPer cinema mitologico si intende quel genere cinematografico tipico del cinema indiano incentrato sulle divinit\u00e0 dell'induismo, sulle loro imprese e sulle loro relazioni reciproche e su quelle con demoni e mortali. Sono soprattutto trasposti i racconti tratti dalle epopee del \" Mahabharata\", \" Ramayana\" o \"Purana\".\n\"Raja Harishchandra\" di Dadasaheb Phalke del 1913 \u00e8 considerato il capostipite del genere ed \u00e8 inoltre il primo film di finzione mai realizzato nell'India.\nSi differenzia dal cinema devozionale, anch'esso di ispirazione essenzialmente religiosa, in quanto quest'ultimo tratta pi\u00f9 in particolare della vita dei santi dell'induismo. Alcuni film a volte confondono i due generi e ci\u00f2 porta a descriverli sotto l'espressione generica di \"drammi religiosi\"."}
{"id": "9131492", "revid": "1745361", "url": "https://it.wikipedia.org/wiki?curid=9131492", "title": "Giasimu'd-Din", "text": "Biografia.\nAppartiene alla corrente di rinnovamento letterario e spirituale islamico affermatosi nel Bengala pakistano soprattutto per merito di Kazi Nazrul Islam.\nLa sua produzione poetica \u00e8 tuttavia meno intensamente intrisa di esigenze politiche e sociali che non quella di Nazrul e di Golam Mostofa, e pi\u00f9 decisamente rivolta al mondo idillico e sognante della vita campestre.\nStudioso di poesia e di tradizioni popolari, egli ha fuso gli interessi scientifici del ricercatore con la naturale vena poetica in numerose fresche ballate che fanno di lui uno dei migliori poeti dell'India del Novecento.\nNella sua produzione pi\u00f9 recente Giasimu'd-Din si \u00e8 allontanato dai motivi della sua prima ispirazione per rivolgersi, ma con minore successo, ad una poesia pi\u00f9 elaborata ed artificiosa. \nScrittore versatile, ha scritto poesie, ballate, canzoni, drammi, romanzi, storie, memorie, diari di viaggio, ecc."}
{"id": "9131493", "revid": "599013", "url": "https://it.wikipedia.org/wiki?curid=9131493", "title": "Dinko \u017dutelija", "text": ""}
{"id": "9131494", "revid": "72396", "url": "https://it.wikipedia.org/wiki?curid=9131494", "title": "Ram\u00f3n Lista", "text": ""}
{"id": "9131495", "revid": "1318658", "url": "https://it.wikipedia.org/wiki?curid=9131495", "title": "Folk rock britannico", "text": "Il folk rock britannico \u00e8 una forma di folk rock che si \u00e8 sviluppata nel Regno Unito a partire dalla met\u00e0 degli anni '60 ed ha avuto il suo massimo splendore negli anni '70. Sebbene la fusione di musica folk e rock provenga da diverse fonti, \u00e8 opinione diffusa che il successo di \"The House of the Rising Sun\" della band britannica The Animals nel 1964 abbia spinto Bob Dylan a \"passare all'elettrico\", unendo cos\u00ec musica folk e rock. Nello stesso anno, i Beatles iniziarono a incorporare evidenti influenze folk nella loro musica, in particolare nel loro album \"Beatles for Sale\". I Beatles e altre band della British Invasion, a loro volta, influenzarono la band americana The Byrds la cui versione di \"Mr. Tambourine Man\" di Dylan dell'aprile 1965, diede il via al movimento folk rock americano della met\u00e0 degli anni '60. Un certo numero di gruppi britannici, di solito quelli associati al folk revival britannico, hanno iniziato a suonare folk rock a met\u00e0 degli anni '60 e tra questi the Strawbs, i Pentangle e i Fairport Convention.\nIl folk rock britannico \u00e8 stato poi ripreso e sviluppato nelle culture celtiche circostanti di Bretagna, Irlanda, Scozia, Galles e Isola di Man, per comporre rock celtico e suoi derivati, ed \u00e8 stato influente in paesi con stretti legami culturali con la Gran Bretagna. Ha dato origine al genere del folk punk. Negli anni '80 il genere era in forte discesa di popolarit\u00e0, ma fu ripreso in una fusione con la musica rock e le culture della musica folk da cui ha avuto origine. Alcuni commentatori distinguono tra chi suona folk rock britannico con strumenti elettrici senza fondere rock e musica folk, ed il \"folk elettrico\" che mescola i due generi.\nStoria.\nOrigini.\nSebbene la fusione di musica folk e rock abbia molti precursori, \u00e8 opinione diffusa che il successo di \"The House of the Rising Sun\" della band britannica The Animals nel 1964 sia stato un catalizzatore, che ha spinto Bob Dylan a passare all'elettrico. Nello stesso anno, i Beatles iniziarono a incorporare evidenti influenze folk nella loro musica, in particolare nella canzone \"I'm a Loser\" dal loro album \"Beatles for Sale\". I Beatles e altre band di British Invasion, a loro volta, hanno influenzato la band californiana The Byrds, di cui alcuni loro elementi provenivano dal folk ed iniziarono a suonare con strumenti rock. La registrazione dei Byrds di \"Mr. Tambourine Man\" di Dylan \u00e8 stata pubblicata nell'aprile 1965 e ha raggiunto il primo posto nelle classifiche dei singoli negli Stati Uniti e nel Regno Unito, dando il via al movimento folk rock della met\u00e0 degli anni '60. L'album della fine del 1965 dei Beatles, \"Rubber Soul\", conteneva una serie di canzoni influenzate dal boom del folk rock americano, come \"Nowhere Man\" e \"If I Needed Someone\". Durante questo periodo, un certo numero di gruppi elettrici iniziarono a suonare versioni rock di canzoni folk e musicisti folk usarono strumenti musicali elettrici per suonare le proprie canzoni, incluso Dylan al Newport Folk Festival nell'estate del 1965.\nIl folk rock divenne un genere importante tra le nuove band inglesi, in particolare quelle della scena dei club londinesi verso la fine degli anni '60. L'affermazione del movimento skiffle, a cui molti musicisti inglesi, inclusi i Beatles, devono le loro origini come artisti, aveva gi\u00e0 fatto familiarizzare queste band con la musica folk americana, e siccome emulavano le band con la classica formazione chitarra e batteria che era divenuta la norma per la musica pop/rock, questi gruppi si sono spesso rivolti al folk americano e al folk rock come fulcro del loro suono e ispirazione. Tra questi gruppi del 1967 c'erano i Fairport Convention, che avevano goduto di un modesto successo mainstream con tre album in stile americano, prima di un radicale cambio di direzione nel 1969 con il loro album \"Liege &amp; Lief\", uscito dal incontro tra il folk rock di ispirazione americana e i prodotti del folk revival britannico\nIl primo revival della musica folk inglese aveva investito enormi sforzi per registrare e archiviare la musica tradizionale inglese con personaggi come Cecil Sharp e Vaughan Williams tra la fine del XIX e l'inizio del XX secolo. Il secondo revival nel periodo successivo alla seconda guerra mondiale, si fond\u00f2 su questo lavoro, seguendo anche le orme di un movimento simile in America, con il quale aveva relazioni grazie a persone come Alan Lomax, fuggito in Inghilterra nell'era del maccartismo. Come il revival americano, anche il secondo revival britannico era spesso apertamente di sinistra, ma guidato da figure come Ewan MacColl e AL Lloyd dei primi anni '50, tent\u00f2 anche di produrre una musica tipicamente inglese che fosse un'alternativa al dominio americano nella cultura popolare, che, secondo loro, stava soppiantando la musica tradizionale di una classe operaia sempre pi\u00f9 urbanizzata e industrializzata. Un importante strumento furono i folk club che si diffusero nelle principali citt\u00e0, a cominciare da Londra, dove MacColl fond\u00f2 il Ballads and Blues Club nel 1953. Questi club erano solitamente situati in aree urbane, ma le canzoni in essi cantate spesso rimandavano a un passato rurale preindustriale. Per molti versi questa fu l'adozione da parte della classe media della musica popolare abbandonata. A met\u00e0 degli anni '60 c'erano probabilmente pi\u00f9 di 300 folk club in Gran Bretagna, che fornivano un importante circuito per gli artisti che eseguivano canzoni e melodie tradizionali in acustica, dove potevano sostentarsi suonando per un pubblico piccolo ma impegnato. Ci\u00f2 significava che c'era, verso la fine degli anni '60, un gruppo di artisti con abilit\u00e0 musicali e conoscenza di un'ampia variet\u00e0 di canzoni e melodie tradizionali.\nUn certo numero di gruppi che facevano parte del folk revival sperimentarono l'elettrificazione gi\u00e0 a met\u00e0 degli anni '60. Ne sono esempio gli esperimenti non registrati degli irlandese Sweeney's Men, il gruppo jazz folk Pentangle, che pass\u00f2 dall'acustico all'elettrico, gli Eclection, che pubblicarono un album nel 1968, e gli Strawbs che evolsero da una band bluegrass in un band \"progressive Byrds\" nel 1967. Tuttavia, nessuno di questi divenne seminale, generando vaste emulazioni. Anche gli autori del circuito dei folk club furono Sandy Denny che si un\u00ec ai Fairport Convention come cantante nel 1967 e Dave Swarbrick, un violinista e musicista di sessione che reag\u00ec positivamente alla musica elettrica che incontr\u00f2 mentre lavorava con Fairport nel 1969. Il risultato \u00e8 stata un'interpretazione estesa della canzone \"A Sailor's Life\", che \u00e8 stata pubblicata nel loro album \"Unhalfbricking\". Questo incontro ha suscitato l'interesse di Ashley Hutchings che ha iniziato una ricerca nella biblioteca della English Folk Dance and Song Society; il risultato fu il seminale \"Liege &amp; Lief\" (1969) della band che combinava canzoni e brani tradizionali con alcuni scritti dalla band in uno stile simile, tutti suonati su una combinazione di strumenti elettrici con il violino acustico di Swarbrick, stabilendo il modello per il folk rock britannico.\n1969\u20131976: Nascita e sviluppo.\nLa rapida espansione del folk rock britannico che segu\u00ec la scia di \"Liegi &amp; Lief\" negli anni '70 proveniva principalmente da tre fonti. Prima c'erano artisti folk esistenti che ora si \"elettrizzavano\", incluso Mr. Fox, formato attorno al duo acustico Bob e Carole Pegg, e poi i Pentangle, che avendo precedentemente registrato quasi senza elettrificazione, produssero nel 1970 un quarto album di puro folk rock britannico intitolato \"Cruel Sister\". Allo stesso modo, l'ex compagno di suonate di Swarbrick, Martin Carthy, si un\u00ec agli Steeleye Span nel 1971 tra le proteste del mondo della musica folk pi\u00f9 radicale. I Five Hand Reel una band formata dai membri restanti degli Spencer's Feat si \u00e8 rivelata una delle band folk rock pi\u00f9 influenti e di maggior successo. Con i loro quattro album con Topic/RCA divennero popolari in Europa, dove hanno fatto la maggior parte dei loro concerti.\nPii c'erano i raggruppamenti creati direttamente dai membri o ex membri di Fairport, che possono essere visti come il nesso da cui \u00e8 sorta una famiglia di organizzazioni o artisti. Il progetto di breve durata Fotheringay di Sandy Denny era uno di questi e Steeleye Span ne era un altro, formato come progetto pi\u00f9 diretto al folk tradizionale, ma ancora parzialmente elettrico da Ashley Hutchings dopo la sua separazione dai Fairport nel 1969. Ancora la The Albion Country Band, in seguito l'Albion Band, che si \u00e8 sciolta nel 2002. La Albion Band a sua volta ha dato vita a uno dei gruppi folk rock britannici pi\u00f9 talentuosi degli anni '80 Home Service, il cui terzo album \"All Right Jack\" (1985) \u00e8 spesso visto come un altro punto culminante artistico per il genere.\nUn gruppo molto pi\u00f9 piccolo di band inglesi si \u00e8 formato sulla scia dei gruppi folk rock esistenti. Molto spesso il modello sembra essere stato Steeleye Span, come \u00e8 stato per il gruppo di Cambridge Spriguns of Tolgus, la band della Northumbria Hedgehog Pie e la Oyster Band, che ha iniziato come l'implacabile Fiddler's Dram nel 1978. I Fiddler's Dram sono stati spesso liquidati come \"one hit wonder\" per il loro singolo \"Day Trip to Bangor\", che ha raggiunto la posizione numero 3 nel Regno Unito e per il loro chiaro status di \"Steeleye Span soundalikes\". La cosa notevole \u00e8 che hanno dimostrato di avere una cantautrice di autentico talento in Cathy Lesurf, e dopo che lei aveva lasciato la band per la Albion Band nel 1980 sono diventati l'Oyster Band (a volte l'Oysterband), una band folk rock sempre pi\u00f9 pesante e politicamente consapevole che ha prodotto alcuni dei migliori lavori del genere negli anni '80 e '90, fondendosi con lo sviluppo del folk punk e delle scene indipendenti.\n1977\u20131985: declino e sopravvivenza.\nPer un certo periodo il folk elettrico sembrava potesse sfondare nel mainstream, raggiungendo il picco nella prima met\u00e0 degli anni '70 quando gli Steeleye Span sono riusciti a ottenere un singolo nella top 20 nel 1972 e un altro nella top 5 nel 1975 per \"All Around My Hat\" e l'album omonimo che \u00e8 stato il loro maggior successo, raggiungendo la 5\u00aa posizione nelle classifiche degli album del Regno Unito nello stesso anno. I singoli dei Fairport Convention hanno avuto un impatto minimo sulle classifiche britanniche, gli album hanno venduto bene nei primi anni '70, ma non hanno superato la loro 17\u00aa posizione di \"Liege &amp; Lief\" del 1969 fino al loro unico album nella top 10, \"Angel Delight\" del 1971. La maggior parte della loro carriera, da quel momento fino allo scioglimento nel 1979, \u00e8 stata caratterizzata da un declino delle vendite.\nLo stesso era generalmente vero per altri abiti del folk elettrico. La fine degli anni '70 e l'inizio degli anni '80 costrinsero a scegliere tra l'abbandonare il genere o combattere una lotta persa per la sopravvivenza. Si dice spesso che il motivo sia il punk rock, che raggiunse l'apice nel 1976-77. Il punk rock cambi\u00f2 l'etica della popular music, ribaltando le certezze sulla musicalit\u00e0 e sulla composizione e non aveva un target pi\u00f9 grande dei musicisti folk vecchio stile della generazione precedente. Tutte le tendenze della musica popolare hanno un problema generazionale man mano che il loro pubblico cresce e potrebbe non essere sostituito, ma per il folk rock la discontinuit\u00e0 era molto acuta. Un risultato fu un'ulteriore ibridazione con lo sviluppo del folk punk alla fine degli anni '70, con band come the Pogues e The Levellers, che ottennero un certo successo mainstream. I primi anni '80 furono il punto pi\u00f9 basso per il folk elettrico, quando, a differenza della met\u00e0 degli anni '70, solo la Albion Band (con l'associato Home Service) e gli Oysterband rimasero come maggiori esponenti del genere e questo fu forse il loro periodo meno produttivo.\n1985\u2013in poi: la rinascita.\nAlla fine degli anni '80, le cose iniziarono a girare molto pi\u00f9 positive per il genere. Dopo lo scioglimento, il Cropredy Festival di Fairport \u00e8 andato sempre pi\u00f9 rafforzandosi fino a raggiungere i 20.000 fan regolari all'anno, e quando si sono riformati nel 1985 sono stati in grado di intraprendere tour sempre pi\u00f9 di successo e produrre una serie di album molto apprezzati. La ragione di questo revival discografico era in parte dovuto al fatto che abbandonarono l'attivit\u00e0 discografica mainstream, concentrandosi invece sulla crescita del proprio pubblico e sulla produzione di dischi attraverso le proprie etichette (Woodworm e Matty Grooves).\nGli Albion Band sopravvisse impegnandosi in produzioni teatrali e, dal 1993, passando a un piccolo gruppo acustico che potesse suonare nell'ancora ampia rete dei folk club. Questa mossa fu anche significativa nell'indicare il modo in cui il pubblico del folk elettrico era stato assimilato nel folk revival. \u00c8 degno di nota il fatto che quasi tutti i membri dei Fairport Convention abbiano girato il circuito dei folk club da soli o in unit\u00e0 pi\u00f9 piccole e che la formazione di Cropredy includa tanti gruppi acustici quanti quelli elettrici.\nNel 1980, Sails of Silver degli Steeleye Span prese un deciso allontanamento dalle canzoni tradizionali. Il loro ultimo album fu un fallimento commerciale e per i sei anni successivi divennero una band itinerante part-time. Tuttavia, nel 1986 hanno prodotto \"Back in Line\" e da allora, nonostante diversi cambi di band, hanno continuato a esibirsi e hanno registrato altri otto album.\nGli anni '90 iniziarono anche a vedere il formarsi di nuovi gruppi folk elettrici con band come Broadside Electric nel 1990 e il gruppo svedese Electric Folk del 1996. Alcune band come Stone Angel e Jack the Lad, che si erano sciolte negli anni '70, ora si riformavano e riprendevano la carriera discografica o in tourn\u00e9e.\nQuesta rinascita non era minimamente paragonabile ai giorni inebrianti degli anni '70. Il numero, e il riconoscimento mainstream, dei gruppi folk elettrici \u00e8 inferiore nel XXI secolo rispetto alla fine del XX. Tuttavia, il genere \u00e8 stato influente sia sul rock che sulla musica folk, grazie alla notevole longevit\u00e0 dei gruppi pi\u00f9 importanti ed alla produttivit\u00e0 dei membri, e grazie al rinnovato interesse delle generazioni successive, il folk elettrico continua a sopravvivere e prosperare artisticamente.\nMovimenti collegati.\nMedieval folk rock.\nDal 1970 circa un certo numero di artisti ispirati al folk elettrico, in particolare in Inghilterra, Germania e Bretagna, adottarono la musica medievale e rinascimentale come base per le loro composizioni, in contrasto con la ballata popolare della prima et\u00e0 moderna e del XIX secolo che dominava la produzione dei Fairport Convention.Questo modo di fare era invece in affinit\u00e0 con le tendenze di ricerca dei Steeleye Span, ben esemplificate dal loro album del 1972 \"Below the Salt\". Gli artisti in quest'area includevano i Gryphon, Gentle Giant e Third Ear Band. In Germania, gli Ougenweide, formati originariamente nel 1970 come gruppo folk acustico, con il passaggio all' elettrico scelsero di attingere esclusivamente dalla musica medievale altotedesca stabilendo l'agenda per il futuro folk rock tedesco. In Bretagna, come parte del movimento rock celtico, la musica medievale era focalizzata su band come Ripaille del 1977 e Saga de Ragnar Lodbrock del 1979. Tuttavia, alla fine degli anni '70 quasi tutti questi artisti si erano sciolti o si erano trasferiti, come i Gentle Giant e i Gryphon, nell'area in via di sviluppo del rock progressivo. Un rimanente ma notevole esponente del folk rock medievale \u00e8 Ritchie Blackmore con i Blackmore's Night.\nRock celtico.\nInizialmente il rock celtico replicava le intuizioni del il folk rock sostituendo l'elemento della musica tradizionale inglese con la propria musica folk. In tutte le aree delle nazioni e le regioni celtiche che circondano l'Inghilterra (sia Goideliche (Irlanda, Scozia, Isola di Man) che brittoniche (Galles, Cornovaglia e Bretagna), si adott\u00f2 ed adatt\u00f2 il modello del folk elettrico. Per almeno la prima met\u00e0 degli anni '70 il folk celtico pu\u00f2 essere considerato parte del movimento folk rock, in quanto pur essendosi mantenuto vicino alle radici folk, con un repertorio che attingeva fortemente ai tradizionali brani celtici di violino e arpa e persino agli stili vocali tradizionali, facevano uso di livelli di amplificazione e percussioni da rock band. Tuttavia, man mano che si sviluppava in nuovi derivati e ibridi, tra cui pi\u00f9 punk celtico, il metal celtico e altri tipi di Celtic fusion, il modello folk elettrico iniziale inizi\u00f2 a dissiparsi."}
{"id": "9131499", "revid": "64860", "url": "https://it.wikipedia.org/wiki?curid=9131499", "title": "Cannaricoli", "text": ""}
{"id": "9131500", "revid": "1261231", "url": "https://it.wikipedia.org/wiki?curid=9131500", "title": "Campionati del mondo di ciclismo su strada 2021 - Gara in linea maschile Junior", "text": "La quarantaseiesima edizione della gara in linea maschile Junior dei campionati del mondo di ciclismo su strada si \u00e8 svolta il 24 settembre 2021 nelle Fiandre, in Belgio, con partenza ed arrivo a Lovanio, su un percorso di 121,8\u00a0km. Il norvegese Per Strand Hagenes ha vinto la gara con il tempo di 2h43'48\" alla media di 44,615\u00a0km/h, argento al francese Romain Gr\u00e9goire e a completare il podio l'estone Madis Mihkels.\nDei 173 ciclisti iscritti alla partenza, si presentano 171 ciclisti, dei quali 90 hanno completato la gara."}
{"id": "9131517", "revid": "1632387", "url": "https://it.wikipedia.org/wiki?curid=9131517", "title": "Pernell Roberts", "text": "Apparso in oltre 60 serie televisive, \u00e8 meglio conosciuto per i ruoli di Adam Cartwright, il figlio maggiore di Ben Cartwright nella serie televisiva \"Bonanza\" (1959-1965), e del capo chirurgo John McIntyre, il personaggio che d\u00e0 il titolo alla serie \"Trapper John\" (1979-1986).\nNoto anche per il suo attivismo, Roberts partecip\u00f2 alle marce da Selma a Montgomery nel 1965 e fece pressioni sulla NBC per scoraggiare il ricorso ad attori bianchi per interpretare personaggi di minoranze etniche.\nPrimi anni.\nRoberts nacque nel 1928 a Waycross, in Georgia, l'unico figlio di Pernell Elven Roberts Sr., un venditore di Dr Pepper, e Minnie (Betty) Myrtle Morgan Roberts. Durante gli anni del liceo, suon\u00f2 il corno, recit\u00f2 in rappresentazioni scolastiche e in chiesa e cant\u00f2 in spettacoli locali. Frequent\u00f2 la Georgia Tech senza laurearsi. Arruolatosi nel 1946, prest\u00f2 servizio per due anni nel Corpo dei Marines degli Stati Uniti. Suonava la tuba e il corno nella banda della Marina, ed era anche abile nel suonare il sousafono e le percussioni. In seguito frequent\u00f2, ancora una volta senza laurearsi, l'Universit\u00e0 del Maryland, dove ebbe la sua prima esperienza di recitazione nel teatro classico. Apparve in quattro produzioni mentre era studente, tra cui \"Otello\" e \"Antigone\", ma lasci\u00f2 la scuola per recitare nel teatro estivo.\nNel 1949 fece il suo debutto sul palcoscenico come attore professionista con Moss Hart e Kitty Carlisle in \"The Man Who Came to Dinner\" all'Olney Theatre di Olney, nel Maryland. In seguito, trascorse otto settimane al Bryn Mawr College Theatre di Filadelfia, interpretando Dan in \"Night Must Fall\" di Emlyn Williams e Alfred Doolittle in \"Pigmalione\" di George Bernard Shaw.\nNel 1952 si trasfer\u00ec a New York, dove apparve per la prima volta nel circuito off-Broadway in opere e balletti in un atto con il North American Lyric Theatre, con gli Shakespearewrights, all'Equity Library Theatre, e successivamente a Broadway con spettacoli come \"Tonight in Samarcanda\" (anche a Washington, DC), \"The Lovers\" con Joanne Woodward e \"A Clearing in the Woods\" con Robert Culp e Kim Stanley. Nel 1955 vinse un Drama Desk Award per la sua interpretazione off-Broadway di Macbeth, seguita dal ruolo di Mercuzio in \"Romeo e Giulietta\". Si esib\u00ec in \"La dodicesima notte\", \"Il mercante di Venezia\", \"Il dottor Faustus\" e \"La bisbetica domata\" all'American Shakespeare Festival, e successivamente a Broadway. Si esib\u00ec in \"St. Joan\" (1954, Cleveland), \"Down in the Valley\" (al Provincetown Playhouse ), \"La duchessa di Amalfi\", \"Misura per misura\" e \"Re Giovanni\".\nNel 1956 torn\u00f2 all'Olney Theatre, recitando al fianco di Jan Farrand in \"Molto rumore per nulla\" con il gruppo Players, Inc.. Lo stesso anno fece il suo debutto televisivo nell'episodio \"Shadow of Suspicion\" della serie antologica \"Kraft Television Theatre\", seguito da ruoli da guest star in \"Avventure in elicottero\", \"Gunsmoke\", \"Cimarron City\", \"Buckskin\", \"Sugarfoot\" e \"Cheyenne\".\nNel 1957 firm\u00f2 un contratto con la Columbia Pictures e fece il suo debutto cinematografico nel ruolo di uno dei figli controversi di Burl Ives in \"Desiderio sotto gli olmi\" (1958), film che fu candidato all'Oscar per la miglior fotografia. Ottenne un ruolo da protagonista in \"La legge del pi\u00f9 forte\" (1958), al fianco di Glenn Ford e Shirley MacLaine, e continu\u00f2 a recitare in spettacoli televisivi come \"Shirley Temple Storybook Theatre\" (episodi \"I vestiti nuovi dell'imperatore\", \"Tremotino\", \"La bella addormentata nel bosco\", e \"Hiawatha\"), il live broadcast \"Matinee Theatre\", in cui recit\u00f2 di nuovo in \"Molto rumore per nulla\" di Shakespeare e in \"Il desiderio del cuore\", oltre ad apparizioni in \"Trackdown\" e in alcuni episodi de \"I racconti del West\". Interpret\u00f2 il ruolo del capitano Jacques Chavez nella serie di avventure della NBC \"Northwest Passage\" (1958), apparve con Fay Spain nell'episodio \"Pick Up the Gun\" di \"Tombstone Territory\" e interpret\u00f2 il cattivo principale nel 31\u00ba episodio di \"Have Gun - Will Travel\", interpretando un boss killer, sfruttatore di operai coolie cinesi.\nNel 1959 recit\u00f2 in episodi di \"General Electric Theatre\", \"Cimarron City\", \"Sugarfoot\", \"Lawman\", \"\", \"Bronco\", \"Indirizzo permanente\", \"I detectives\" e \"House Call\". Sempre nel 1959 recit\u00f2 nel film western \"L'albero della vendetta\". \"Se Roberts si \u00e8 sentito tipico dei western, hanno anche fornito il suo ruolo migliore in questo film, probabilmente il pi\u00f9 grande dei film di serie B con Randolph Scott e diretto da Budd Boetticher. Roberts ha riconosciuto la struttura classica del film; il suo avvincente fuorilegge, Sam Boone, fa da contrappunto alla brigata Ben dalla faccia granitica di Scott, mantenendo la tensione sul fatto che lavoreranno insieme o si scontreranno. Allo stesso modo ha interpretato James Coburn, che stava facendo il suo debutto cinematografico come il tranquillo aiutante di Boone, Whit.\" Lo stesso anno venne scelto per \"Bonanza\".\nBonanza.\nRoberts interpret\u00f2 Adam, il figlio maggiore di Ben Cartwright, nella serie televisiva \"Bonanza\". A differenza dei suoi fratelli, Adam era un ingegnere architettonico laureato.\nRoberts, essendo stato in gran parte \"un attore di teatro, abituato com'era a una dieta rigorosa dei classici\" e a muoversi liberamente da una parte all'altra, trov\u00f2 la \"transizione a una serie televisiva\", interpretando lo stesso personaggio, \"senza cambi d'abito\", difficile. \"Forse non \u00e8 stato sorprendente che, nonostante l'enorme successo, abbia lasciato Bonanza dopo la stagione 1964-1965, criticando il contenuto ingenuo dello spettacolo e la mancanza di attori di una qualche minoranza etnica...\". Lo ha particolarmente angosciato il fatto che il suo personaggio, un uomo sulla trentina, abbia dovuto sottostare continuamente ai desideri del padre vedovo, e secondo quanto riferito non gli piaceva la serie stessa, definendola televisione \"spazzatura\" e accusando la NBC di \"perpetuando banalit\u00e0 e contribuendo alla disumanizzazione dell'industria\". L'altrettanto autocritico Roberts (\"Credo che non sar\u00f2 mai soddisfatto del mio lavoro\" ), \"aveva a lungo disdegnato la commercializzazione della sua arte e la mentalit\u00e0 di produzione di massa e catena di montaggio\". Frustrato da Bonanza e arrabbiato, nel 1965 disse a un giornalista: \"Mi sento un aristocratico nel mio campo di attivit\u00e0. Il mio far parte di Bonanza \u00e8 stato come Isaac Stern seduto con Lawrence Welk\".\nIn interviste successive, Roberts neg\u00f2 le dichiarazioni su Bonanza a lui attribuite. \"Non mi piaceva pi\u00f9 Bonanza ... ma non ho mai detto quelle cose che la gente mi ha attribuito\". Era, tuttavia, \"troppo intelligente per non riconoscere le sue debolezze\". In un'intervista del 1963, chiese a un giornalista: \"Non \u00e8 un po' sciocco per tre maschi adulti dover chiedere il permesso del padre per tutto ci\u00f2 che fanno?\" \"Mi dissero che i quattro personaggi (Lorne Greene, il patriarca Ben, Dan Blocker e Michael Landon come i suoi fratelli) sarebbero stati accuratamente definiti e le sceneggiature preparate con cura; niente di tutto questo \u00e8 mai successo\", si lament\u00f2 all'Associated Press nel 1964. Obiett\u00f2 come Bonanza ritraesse il rapporto tra il \"padre\" ed i \"figli\" adulti, descrivendolo come \"adolescenziale\". \nRoberts ha riconosciuto le ragioni dell'appello di Bonanza, ma ha sottolineato il suo bisogno personale di trame con maggiore rilevanza sociale, temi per adulti e dialoghi. Voleva che Bonanza fosse \"un po' pi\u00f9 adulto\" (Mike Douglas Show, 1966). Ha anche notato che non era adatto all'\"aspetto procedurale\" e \"confinante\" della serie televisiva, un altro motivo della sua insoddisfazione, mentre era nello show. (Mike Douglas Show, 1966)\nRoberts nutriva grandi speranze per ci\u00f2 che avrebbe potuto contribuire a Bonanza ed \u00e8 rimasto deluso dalla direzione dello spettacolo e dai limiti imposti al suo personaggio Bonanza e alla sua gamma di recitazione. In un'intervista a un giornale, ha detto: \"Non sono cresciuto affatto dall'inizio della serie... Ho un ruolo impotente. Ovunque mi giri c'\u00e8 l'immagine del padre.\"\nAlla fine, dopo disaccordi con scrittori e produttori sulla qualit\u00e0 delle sceneggiature, della caratterizzazione e il rifiuto di Bonanza di permettergli di esibirsi altrove mentre era sotto contratto, Roberts \"ha voltato le spalle alla saggezza di Hollywood e ai consigli ben intenzionati\" e se ne \u00e8 andato, in gran parte per tornare al teatro legittimo.\nRoberts ha rispettato, ma non ha prolungato il suo contratto di sei anni per Bonanza, e quando ha lasciato la serie, il suo personaggio \u00e8 stato eliminato con la spiegazione che Adam si era \"trasferito\". Episodi successivi hanno suggerito in vario modo che Adam fosse \"in mare\", si fosse trasferito in Europa, o fosse sulla costa orientale, a gestire quella parte dell'attivit\u00e0 di famiglia. L'ultimo episodio su cui Pernell Roberts ha lavorato \u00e8 stato \"Dead and Gone\", andato in onda il 4 aprile 1965. \u00c8 apparso nei successivi due, che sono stati girati prima di \"Dead and Gone\" - \"A Good Night's Rest\", dell'11 aprile 1965, e \"To Own The World\", del 18 aprile 1965. Adam Cartwright \u00e8 stato menzionato in alcune occasioni nella serie (incluso un episodio del 1967 andato in onda solo il 4 aprile 1971 (\"Kingdom of Fear\"). Nelle interviste televisive, Roberts ha detto che sarebbe rimasto con Bonanza, se gli fosse stato permesso di farlo a tempo parziale per consentirgli di tornare a teatro. Il produttore di Bonanza David Dortort ha descritto Roberts come \"ribelle, schietto... e distaccato\", ma come uno che \"potrebbe fare qualsiasi scena in cui si trovava meglio...\" . In una successiva intervista all'archivio, si \u00e8 pentito di non aver insistito su un \"matrimonio per Adam\". Ha aggiunto: \"Devo confessare... Sono stato troppo duro con lui. Non lo apprezzavo. Sapevo che era bravo, ma non mi rendevo conto che fosse cos\u00ec bravo... niente di meglio.\" Negli ultimi due film di Bonanza, andati in onda sulla NBC nei primi anni '90, la trama affermava che Adam, ora in Australia, aveva eguagliato il successo di suo padre, dominando il settore dell'ingegneria e delle costruzioni.\nRoberts era l'unico cantante affermato del cast originale, sebbene David Canary, che si un\u00ec a Bonanza nel 1967, avesse un background nella voce e si esibisse a Broadway. Durante gli anni di Bonanza di Roberts, ha registrato Come All Ye Fair and Tender Ladies, un album di musica folk, che AllMusic definisce \"...il lato pi\u00f9 morbido e lirico della musica folk - piacevole e non impegnativo, ma piuttosto gratificante nel suo modo senza pretese.\" L'album, pubblicato da RCA Records e arrangiato da Dick Rosmini, \u00e8 disponibile su CD solo come parte del quarto disco del cofanetto di 4 CD Bonanza su Bear Family Records.\nNegli album del cofanetto Bonanza, Roberts canta anche \"Early One Morning\", \"In the Pines\", \"The New Born King\", \"The Bold Soldier\", \"Mary Ann\", \" They Call the Wind Maria \", \" Sylvie\", \"Lily of the West\", \"The Water is Wide\", \"Rake and a Ramblin' Boy\", \"A Quiet Girl\", \"Shady Grove\", \"Alberta\" e \"Empty Pocket Blues\".\nDopo Bonanza.\nDopo \"Bonanza\", Roberts recit\u00f2 in rappresentazioni teatrali estive, nei teatri regionali e in serie TV a episodi, che gli diedero l'opportunit\u00e0 di interpretare un'ampia variet\u00e0 di ruoli. Intraprese tourn\u00e9e con musical come \"The King and I\", \"Kiss Me, Kate\", \"Camelot\" e \"The Music Man\", e drammi come \"Piccola Alice\". Interpret\u00f2 Jigger in una rappresentazione televisiva della ABC di \"Carousel\" e apparve in una produzione della CBS Playhouse, \"Dear Friends\".\nNel 1967, Roberts recit\u00f2 nella sontuosa, ma di breve durata, produzione di David Merrick di \"Mata Hari\", diretta da Vincente Minnelli. Lo spettacolo ebbe un'anteprima tormentata e molto pubblicizzata a causa di problemi tecnici derivanti dalla mancanza di tempo per le prove al National Theatre di Washington, DC. \"Ci\u00f2 che \u00e8 stato offerto alla gente di Washington \u00e8 stata una prova generale. David Merrick ha parlato al pubblico in anticipo avvertendoli in tal senso.\" I problemi sono stati corretti dalla serata di apertura ufficiale, quando lo spettacolo ha ricevuto buone recensioni per Roberts, colonna sonora e testi, scenografia e costumi, ma scarse recensioni per il suo co-protagonista e altri aspetti della produzione. Tuttavia, si pensava che lo spettacolo avesse il potenziale per continuare a Broadway. \" Mata Hari \u00e8 stato uno spettacolo con una grande storia, due personaggi affascinanti e qualche disordine aggiunto che avrebbe potuto essere facilmente sistemato da chiunque tranne Vincente Minnelli\". Ma Merrick, \"invece di portare qualcuno a fare le pulizie ha chiuso la produzione\".\nNel 1972, Roberts torn\u00f2 a Broadway e and\u00f2 in tourn\u00e9e con Ingrid Bergman in \"Conversione di Captain Brassbound\", in cui interpret\u00f2 il ruolo del protagonista. \"Particolarmente utile \u00e8 Pernell Roberts nel ruolo del protagonista... Questo attore \u00e8 un protagonista robusto e non poco divertente e possa la sua apparizione come co-protagonista di Bergman essere ricompensata oltre Bonanza .\"\nNel 1973 fu candidato per un Joseph Jefferson Award per la sua interpretazione in \"Welcome Home\" all'Ivanhoe Theatre di Chicago. Lo stesso anno recit\u00f2 nel ruolo di Rhett Butler al fianco di Lesley Ann Warren, in un'altra produzione importante, \"Via col vento\", al Chandler Pavilion di Los Angeles, ottenendo ancora una volta buone recensioni personali, in uno spettacolo che per il resto ebbe pochi consensi.\nNel 1963, mentre faceva ancora parte del cast di \"Bonanza\", recit\u00f2 ne \"La notte dell'iguana\". I suoi crediti teatrali aggiuntivi dopo \"Bonanza\" includono \"La ragazza del quartiere\", \"L'incredibile Murray - L'uomo che disse no\", \"Qualcuno vol\u00f2 sul nido del cuculo\", \"Tutti i mercoled\u00ec\" e \"The Sound of Music\", nel ruolo del capitano von Trapp.\nNel 1979, Roberts raggiunse nuovamente lo status di \"superstar\" come protagonista della serie \"Trapper John\" (1979-1986), ottenendo una candidatura agli Emmy nel 1981. Roberts dichiar\u00f2 a TV Guide nel 1979 che scelse di tornare alla televisione dopo aver visto l'et\u00e0 di suo padre e rendendosi conto che era un momento vulnerabile per restare senza sicurezza finanziaria. \"Lo spettacolo ha permesso a Roberts di utilizzare la sua gamma drammatica e di affrontare determinati problemi\", scrisse The Independent.\nDel periodo tra le serie, Roberts disse che gli piaceva muoversi e interpretare personaggi diversi. Durante quel periodo, condusse gir\u00f2 seminari sulla produzione teatrale, la recitazione e la poesia, in vari campus universitari.\nNel 1980 si riun\u00ec con l'ex co-protagonista di \"Bonanza\", Lorne Greene, per due episodi di \"Vega$\". Nel 1988 recit\u00f2 insieme a Milla Jovovich nel film TV \"L'ultimo treno per Kathmandu\". Interpret\u00f2 il ruolo di Hezekiah Horn nell'episodio di \"I ragazzi della prateria\", \"Requiem for a Hero\", per il quale vinse un Western Heritage Award nel 1991.\nNelle interviste, Roberts aveva descritto la televisione come un \"mezzo per registi e tagliatori di film\", ma lui stesso era stato descritto come un \"attore televisivo nato... basso\".\nNegli anni '80 e '90, interpretando il personaggio di Trapper John, Roberts ag\u00ec come portavoce televisivo per Ecotrin, una marca di compresse analgesiche. I suoi ruoli da allora inclusero \"Donor\" (1990) con Melissa Gilbert e \"Checkered Flag\" (1990). Apparve come capitano delle squadre della CBS per \"Battle of the Network Stars\" 11 e 12.\nFu narratore di documentari, tra cui l'episodio del National Geographic, \"Alaska, The Great Land\" nel 1965, \"In the Realm of the Alligator\" nel 1986, lo speciale televisivo Code One sul lavoro dei paramedici nel 1989 e \"The Mountain Men\" puntata di History Channel, 1999\nDal 1991 al 1993 prest\u00f2 la sua voce per ospitare e narrare la serie antologica televisiva, \"FBI: The Untold Stories\". Fece la sua ultima apparizione televisiva nel 1997 in un episodio di \"Detective in corsia\", riproponendo un personaggio di \"Mannix\" che aveva interpretato decenni prima.\nDopo la morte di tutti i suoi ex co-protagonisti di \"Bonanza\", Roberts si defin\u00ec scherzosamente \"Pernell, \"l'ultimo\", Roberts.\" Leggeva \"Bonanza Gold Magazine\", che, a detta sua, era come guardare un vecchio album di famiglia, e dichiar\u00f2 di guardare le repliche di \"Bonanza\" quando voleva vedere vecchi amici.\nVita privata e morte.\nRoberts si spos\u00f2 quattro volte, prima nel 1951 con Vera Mowry \u2014 professoressa di storia del teatro alla Washington State University e successivamente all'Hunter College, nonch\u00e9 professoressa emerita del programma di dottorato in teatro all'Universit\u00e0 della Citt\u00e0 di New York \u2014 dalla quale ebbe il suo unico figlio, Jonathan Christopher \"Chris\" Roberts. Roberts e la sua prima moglie in seguito divorziarono. Chris Roberts frequent\u00f2 il Franconia College. Mor\u00ec in un incidente motociclistico nel 1989.\nNel 1962 spos\u00f2 Judith Anna LeBrecque il 15 ottobre 1962, da cui divorzi\u00f2 nel 1971. Successivamente spos\u00f2 Kara Knack nel 1972, divorziando nel 1996.\nAl momento della sua morte per tumore al pancreas il 24 gennaio 2010, Roberts era sposato con Eleanor Criswell."}
{"id": "9131521", "revid": "123149633", "url": "https://it.wikipedia.org/wiki?curid=9131521", "title": "S. Muthiah", "text": "Storico dilettante e attivista del patrimonio, \u00e8 noto per i suoi scritti sulla storia politica e culturale della citt\u00e0 di Chennai. \u00c8 stato il fondatore del quindicinale \"Madras Musings\" e del Madras Book Club e il principale organizzatore dell'annuale Madras Day. \nBiografia.\nPrimi anni ed educazione.\nMuthiah nacque a Pallathur in the Distretto di Ramanathapuram della Presidenza di Madras, nell'India britannica, in una famiglia Nagarathar il 13 aprile 1930. Si form\u00f2 presso il Ladies' College, S. Thomas' Preparatory School e Royal College di Colombo e complet\u00f2 la sua matricolazione in India nel 1946. Tra il 1946 e il 1951, studi\u00f2 arte e ingegneria negli Stati Uniti d'America e ritorn\u00f2 a Ceylon dopo aver conseguito la laurea magistrale in Relazioni Internazionali nel 1951.\nCon il \"The Times of Ceylon\".\nA Ceylon, Muthiah venne assunto dal \"The Times of Ceylon\" e lo serv\u00ec per 17 anni, raggiungendo la seconda posizione nella gerarchia del periodico e dirigendo l'edizione settimanale della domenica.. Quando le leggi sulla cittadinanza del paese furono modificate nel 1968, Muthiah, che non era ancora cittadino di Ceylon, perse il lavoro e dovette trasferirsi in India.\nIn India.\nMuthiah si stabil\u00ec nella citt\u00e0 di Madras e inizi\u00f2 a lavorare con la T. T. K. Maps, una recente divisione cartografica di T. T. K. Healthcare Ltd, dove aveva il compito di preparare guide turistiche e libri sul sud dell'India. Nel 1981, Muthiah scrisse il suo primo libro, \"Madras Discovered\", basato sulle sue ricerche. Lo seguirono altri due saggi sulla citt\u00e0, su Parry's e Simpson's Ltd.\nDopo il ritiro.\nRitirandosi nel 1990 dalla T. T. K. Maps, Muthiah decise di dedicarsi totalmente alla scrittura e fond\u00f2 il giornale \"Madras Musings\". Fu coinvolto direttamente in ricerche legate all'eredit\u00e0 culturale a Madras e scrisse regolarmente colonne editoriali per periodici come \"The Hindu\". Nel 1999, co-fond\u00f2 il Chennai Heritage, una fondazione per la conservazione del patrimonio a Chennai. Muthiah fu anche una delle menti dietro le celebrazioni annuali del Madras Day tenute nella citt\u00e0 in occasione dell'anniversario della fondazione dell'insediamento di Fort St. George da Andrew Cogan e Francis Day il 22 agosto 1639.\nNel 2011, Muthiah pubblic\u00f2 il libro \"Madras Miscellany\", una raccolta di articoli dalle colonne settimanali con lo stesso nome che aveva scritto per \"The Hindu\" dal novembre 1999. Si offr\u00ec pure volontario per modificare il diario su Chennai che era stato commissionato dal British Council attraverso l'Association of British Scholars, India Chapter. Il primo volume del dizionario geografico in 3 volumi intitolato \"Madras, Chennai: A 400 year record of the first city of Modern India\" su \"Il territorio, le persone e il governo\" e il secondo volume su \"Servizi, istruzione ed economia\" uscirono rispettivamente nel 2008 e nel 2014, mentre il terzo, \"Informazione, Cultura e Spettacolo\", nel 2019.\nOnorificenze.\nIl 7 marzo 2002, Muthiah divenne Membro Onorario della Divisione Civile dell'Eccellentissimo Ordine dell'Impero Britannico. Il premio gli venne consegnato da Michael Herrige, Alto Commissario britannico in India in una funzione a Chennai per aver \u00abperseguito ideali che la Gran Bretagna apprezza e condivide\u00bb."}
{"id": "9131524", "revid": "1571097", "url": "https://it.wikipedia.org/wiki?curid=9131524", "title": "Non esiste amore a Napoli", "text": "Non esiste amore a Napoli \u00e8 il primo album in studio di Tropico, pubblicato il 24 settembre 2021 dalla Island Records.\nDescrizione.\nL'album \u00e8 stato descritto come \u00abun prezioso mosaico composto da 14 tracce, tasselli tutti diversi stretti dal fil rouge che lega storie d\u2019amore finite a fuochi mai spenti di innamorati costretti alla lontananza\u00bb.\nPromozione.\nLa promozione dell'album \u00e8 iniziata a luglio 2021 con l'uscita del singolo \"Piazza Garibaldi\". In precedenza sono stati pubblicati altri due brani contenuti nell'album ossia il singolo omonimo del 2019 e \"Carlito's Way\" a maggio 2021.\nIl 24 settembre 2021, in concomitanza con l'uscita dell'album, \u00e8 stato pubblicato il singolo \"Geniale\"."}
{"id": "9131525", "revid": "1310927", "url": "https://it.wikipedia.org/wiki?curid=9131525", "title": "Arouna Bissene", "text": "Carriera.\nHa giocato nella massima serie algerina, in quella slovena ed in quella angolana. Inoltre, in carriera ha disputato anche 3 presenze nella fase a gironi della CAF Champions League.\nStatistiche.\nPresenze e reti nei club.\n\"Statistiche aggiornate al 24 settembre 2021.\""}
{"id": "9131530", "revid": "123465683", "url": "https://it.wikipedia.org/wiki?curid=9131530", "title": "Kawasaki Z800", "text": "La Kawasaki Z800 \u00e8 una motocicletta prodotta dalla casa motociclistica giapponese Kawasaki dal 2013 al 2016.\nProfilo e contesto.\nPresentata in anteprima all'EICMA di Milano, la moto, che utilizza la nomenclatura della serie Z di Kawasaki introdotta nel 1972, va a sostituire la Z750 che a sua volta era stata introdotta sul mercato nel 2004 come erede della ZR-7. La Z800 \u00e8 stata sostituita dalla Z900 nel 2017.\nA spingere la moto c'\u00e8 un inedito motore a quattro cilindri in linea frontemarcia dalla cilindrata totale di 806 cm\u00b3 (con l'alesaggio da 71 mm e la corsa da 50,9), che eroga 113 CV e sviluppa 8,5 kgm di coppia. Il propulsore, che \u00e8 parzialmente derivato da quello della precedente Z750, presenta corpi farfallati di maggiori dimensioni (da 32 a 34 mm) e una rapportatura finale del cambio pi\u00f9 corta. All'avantreno trova posto un forcellone in acciaio della Kayaba da 41 mm che \u00e8 regolabile nel precarico e nel ritorno."}
{"id": "9131533", "revid": "1392130", "url": "https://it.wikipedia.org/wiki?curid=9131533", "title": "Conferenza episcopale siciliana", "text": ""}
{"id": "9131534", "revid": "1442080", "url": "https://it.wikipedia.org/wiki?curid=9131534", "title": "Yves Djidda", "text": "Carriera.\nInizia la sua carriera in patria nell'. Nel 2007 si trasferisce al , nella seconda divisione israeliana. Nel 2008 viene acquistato dall', dove gioca una mezza stagione nella massima serie israeliana. All'inizio del 2009 passa al , nella seconda divisione israeliana, con il quale al termine della stagione ottiene la promozione in massima serie. La sua seconda esperienza nella massima serie israeliana si chiude con una retrocessione nei cadetti. Gioca ancora un'altra stagione nei cadetti, prima di essere svincolato al termine della stagione. Rimasto svincolato per quasi 9 anni, nel 2019 si trasferisce al , nella quarta divisione svizzera. Nello stesso va a giocare al , nelle serie dilettantistiche svizzere.\nStatistiche.\nPresenze e reti nei club.\n\"Statistiche aggiornate al 24 settembre 2021.\""}
{"id": "9131535", "revid": "1392130", "url": "https://it.wikipedia.org/wiki?curid=9131535", "title": "Conferenza Episcopale Siciliana", "text": ""}
{"id": "9131536", "revid": "1602064", "url": "https://it.wikipedia.org/wiki?curid=9131536", "title": "Vasilij Luki\u010d Dolgorukov", "text": "Fu membro del Consiglio Privato Supremo (dal 1727 al 1730), prese parte alla \"cospirazione dei capi\" e fu dapprima esilato nel monastero di Solovetsky nel 1730, e successivamente decapitato nel 1739.\nBiografia.\nFiglio del governatore imperiale Luka Fedorovi\u010d Dolgorukov, nel 1687 ottenne il primo incarico presso l'ambasciata di Parigi dove suo zio Iakov Fedorovich Dolgorukov era ministro plenipotenziario. Quando quest'ultimo dovette recarsi in Spagna come ambasciatore, Vasilij scelse invece di rimanere in Francia per migliorare la propria educazione per poi portarsi a Sevsk, in Russia, dove rimase dal 1698 al 1700. Accompagn\u00f2 un altro suo zio, il principe Grigorij Fedorovi\u010d Dolgorukov, quando questi ottenne l'ambasciata presso il regno di Polonia nel 1700 e rimase con lui sino al 1706, sostituendolo per ordine dello zar nella carica di ambasciatore a Varsavia nel marzo del 1706.\nDal settembre del 1707 e sino al 1720, fu ambasciatore in Danimarca, ottenendo nel contempo il governatorato della citt\u00e0 di Belozersk. Dopo la battaglia di Poltava, nonostante l'opposizione dell'Inghilterra e dei Paesi Bassi, Dolgorukov riusc\u00ec a ristabilire una stabile alleanza tra Russia e Danimarca (1709). Durante il suo periodo come ministro plenipotenziario straordinario in Danimarca, ricevette l'Ordine dell'Elefante (1713) ed il grado di consigliere privato dal sovrano locale (1715) a dimostrazione della grande importanza che la sua figura aveva rappresentato anche alla corte danese. Lasci\u00f2 Copenaghen il 7 dicembre 1720 per portarsi ancora una volta a Parigi, questa volta come ambasciatore (1721-1722). Il 14 ottobre 1721 presenzi\u00f2 all'incoronazione di Luigi XV di Francia in rappresentanza dello zar, ma il 18 ottobre lasci\u00f2 la capitale francese per fare ritorno in Russia al termine del suo periodo di incarico.\nIn Russia si preoccup\u00f2 di organizzare l'ingresso trionfale dello zar Pietro I a Mosca, ottenendo nel contempo il rango di senatore. Inviato come ministro plenipotenziario a Varsavia (1724), con l'incarico di \"proteggere gli interessi degli ortodossi in Polonia\" e chiedere che il governo polacco riconoscesse Pietro I come zar di Russia (cosa che non gli riusc\u00ec di ottenere), la morte improvvisa di Pietro I lo costrinse a fare ritorno a Mosca. Il 21 maggio 1725 la zarina Caterina I lo incluse nel novero dei propri consiglieri segreti e, ancora una volta, lo invi\u00f2 ambasciatore a Varsavia, missione dalla quale dovette fare ancora una volta ritorno in patria per la morte della zarina.\nInviato come ambasciatore in Svezia (1726), ebbe il delicato compito di provvedere affinch\u00e9 la potenza del nord non si alleasse con l'Inghilterra attraverso l'ingresso della Svezia nell'Unione di Hannover, ma anche questo incarico si rivel\u00f2 un fallimento. Nel febbraio del 1727 ricevette da re Federico I di Prussia la promessa di un anticipo per la somma di 2.000.000 di ducati che la Russia si era impegnata a pagare alla Svezia sulla base dei termini della pace di Nystad.\nDurante il regno di Pietro II di Russia, il principe Vasily Dolgorukov fece ritorno in Russia (1727), dove divenne membro del Consiglio Privato Supremo (3 febbraio 1728). Al momento della morte dello zar (19 gennaio 1730), ad ogni modo, venne implicato col cugino principe Sergeij Grigorievic Dolgorukov nella redazione di un falso testamento spirituale del giovane sovrano defunto che egli scrisse di suo pugno. Secondo tale documento, il trono sarebbe andato alla zarina Ekaterina Alekseevna Dolgorukova, cugina dei principi Dolgorukov. Il piano fall\u00ec quando gli altri membri del Consiglio Privato Supremo appoggiarono la richiesta del principe Dmitrij Michajlovi\u010d Golicyn di eleggere a nuova sovrana la duchessa di Curlandia, Anna Ivanovna. Dolgorukov, messo con le spalle al muro, venne costretto ad accettare lo status delle cose ma non manc\u00f2 di svolgere parte attiva nella stesura delle \"Clausole restrittive del potere autocratico\" (19 gennaio 1730), documento col quale il Consiglio Privato si assicurava che il potere del sovrano russo non fosse pi\u00f9 illimitato come in passato, bens\u00ec sottoposto a precisi canoni che vennero imposti come obbligatori per l'accettazione del trono anche ad Anna Ivanovna. Fu Dolgorukov ad accompagnare personalmente la nuova zarina a San Pietroburgo.\nLa nuova sovrana, che pure si era presentata come debole sino al momento dell'ottenimento della corona, dopo che ebbe fortificato il proprio potere in Russia il 9 aprile 1730 nomin\u00f2 il principe Vasilij quale nuovo governatore della Siberia, estromettendolo cos\u00ec \"de facto\" dagli affari della corte di San Pietroburgo.\nNel frattempo, il 14 aprile 1730, la stessa zarina emise un decreto che lo privava dei suoi ranghi, delle onorificenze conseguite e che lo obbligava all'esilio nella sua nuova meta, decisione che gli venne notificata da un messo imperiale il 28 aprile di quell'anno, il quale lo raggiunse in strada mentre stava per raggiungere la Siberia. Con un nuovo decreto datato 23 giugno 1730, la sovrana diede l'ordine che Dolgorukov fosse imprigionato nel monastero di Solovetsky e tutti i suoi beni fossero confiscati: la zarina aveva scoperto infatti il falso testamento col quale, prima della sua ascesa, il principe Dolgorukov aveva cercato indebitamente di far ascendere la sua famiglia al trono russo e ne aveva decretato la colpevolezza nel reato di cospirazione ai danni dello stato e del sovrano. Suo cugino, il principe Ivan Alekseevich Dolgorukov, rimasto a corte, aveva nel frattempo confessato il misfatto. Vasilij Dolgorukov venne portato a Novgorod, interrogato, torturato, e l'8 novembre 1739 decapitato infine. Venne sepolto nel cimitero di Novgorod."}
{"id": "9131539", "revid": "125399508", "url": "https://it.wikipedia.org/wiki?curid=9131539", "title": "Derebey", "text": "I derebey () erano i signori locali feudatari di vasti territori in Anatolia e nelle aree pontiche del Lazistan e dell'Agiaria durante il XVIII secolo, con una notevole indipendenza dal governo centrale dell'Impero ottomano.\nI derebey erano tenuti a fornire l'assistenza militare in tempo di guerra, ma in termini pratici governavano e amministravano i propri territori in piena libert\u00e0, e formando spesso dinastie locali. La loro ascesa era spesso innescata dal graduale abbandono del sistema del timar che era amministrato dai feudi militari degli spahi (cavalleria) e, a partire dal XVIII secolo, dalla tendenza del governo centrale a subappaltare le entrate fiscali ricevendo una determinata somma dai derebey e esternalizzando su di loro il compito di riscossione dai contribuenti stessi. Nella terminologia ufficiale, questi intermediari erano spesso indicati come \"\u00e2y\u00e2n\", sebbene per descrivere questa classe fossero anche usati altri termini. Lo status ufficiale, il potere effettivo e l'estensione geografica dell'autorit\u00e0 potevano variare notevolmente da un derebey all'altro e potevano anche evolvere in modo diverso nel corso tempo. Anche le caratteristiche peculiari della loro regione di autorit\u00e0, come lo sviluppo economico o il cambiamento all'interno di contesti di politica internazionale, influenzavano fortemente i destini dei derebey. I derebey non tentavano di rovesciare lo stato ottomano, ma cercavano l'autonomia dall'impero per se stessi e per i loro eredi. Attraverso la riscossione e il controllo delle entrate fiscali nella loro regione e con la fornitura di uomini armati per le guerre del sultano, e beneficiandone gli interessi, i derebey dimostrarono una mancanza dell'autorit\u00e0 centralizzata nello stato ottomano durante il XVIII e l'inizio del XIX secolo.\nLa guerra russo-turca del 1768-1774 vide un aumento del potere e dell'influenza dei derebey, grazie alla dipendenza del governo ottomano della loro assistenza. Alla fine del XVIII secolo, durante il regno del sultano Selim III, la maggior parte dell'Anatolia era governata dai derebey e il loro ruolo negli affari ottomani era di primo piano. Il successore di Selim, Mahmud II (che segu\u00ec il regno di Mustafa IV, durato un anno), supervision\u00f2 il declino dei derebey mentre il governo ottomano diventava sempre pi\u00f9 centralizzato e l'amministrazione veniva condotta da governatori nominati. Nel XIX secolo, il termine venne applicato ai potenti proprietari terrieri ereditari della Turchia meridionale e orientale. Nel 1866 i rimanenti derebey furono soggiogati da una spedizione militare nella regione di \u00c7ukurova.\nI derebey si ottomanizzarono gradualmente, ovvero entrarono a far parte dei meccanismi del governo centrale, con il rafforzamento del potere centrale ottomano nel XIX secolo. Molti membri delle famiglie dei derebey lasciarono i lavori di lunga data al servizio del benessere generale, mentre altri furono anche coinvolti in aspre lotte che diedero origine a rivolte pubbliche, come quella di At\u00e7al\u0131 Kel Mehmet Efe."}
{"id": "9131541", "revid": "827882", "url": "https://it.wikipedia.org/wiki?curid=9131541", "title": "Akiba-pop", "text": ""}
{"id": "9131542", "revid": "827882", "url": "https://it.wikipedia.org/wiki?curid=9131542", "title": "A-pop", "text": ""}
{"id": "9131543", "revid": "827882", "url": "https://it.wikipedia.org/wiki?curid=9131543", "title": "Moe (musica)", "text": ""}
{"id": "9131564", "revid": "1632387", "url": "https://it.wikipedia.org/wiki?curid=9131564", "title": "La Perdita Generacio", "text": "La Perdita Generacio ( IPA: [la per\u02c8dita \u0261enera\u02c8t\u0361si.o] ) chiamata anche LPG, \u00e8 una band svedese di musicisti che eseguono musica in lingua esperanto.\nStoria.\nIl gruppo si \u00e8 formato durante il Congresso Internazionale Giovanile di Esperanto del 2003 (\"Internacia Junulara Kongreso,\" IJK), tenutosi quell'anno a Lesj\u00f6fors, in Svezia. Inizialmente la band comprendeva musicisti che a quel tempo erano in \"Den F\u00f6rlorade Generationen\" (DFG), un eco-band svedese. Il significato dei nomi delle band svedesi ed esperantisti \u00e8 lo stesso: \"La generazione perduta\". Il primo concerto di LPG \u00e8 stato spontaneo e informale, durante l\"'Internacia Vespero\" (\"Serata Internazionale\" del Congresso Giovanile del 2003); il gruppo \u00e8 stato poi invitato a tenere un concerto l'anno successivo durante l'IJK 2004 a Kovrov, in Russia, dove hanno ricevuto il premio \"Plej interesa muzikgrupo\" (\"Band pi\u00f9 interessante\"). Secondo un'intervista con Tomas Frejar\u00f6, fondatore e principale compositore del gruppo, sia l'LPG che il DFG esistevano in quel momento in parallelo e indipendentemente. Note di \"copertina\" per Eksenlime (\"Fuori dai limiti\"), il loro CD-ROM del 2006, affermavano anche che La Perdita Generacio era indipendente dall'altro gruppo.\nLa Perdita Generacio ha tenuto concerti in Svezia, Estonia, Russia, Slovacchia, Cuba, Danimarca e Paesi Bassi, e di nuovo al Congresso della Giovent\u00f9 del 2005 a Zakopane, in Polonia . LPG ha vinto il secondo premio al concorso globale \"Verda Stelo (Stella verde) di\" Internacia Televido nel 2006 e, nel maggio dello stesso anno, si \u00e8 esibito al congresso congiunto delle associazioni nazionali di esperanto svedese e danese a Malm\u00f6. Il gruppo si \u00e8 esibito anche durante altri eventi nord europei come \"Ago-Semajno\" (\"Settimana d'azione\"), un festival polacco di Capodanno; KEF, festival culturale esperantista dell'estate scandinava; e \"Oran\u011da Renkonti\u011do\" (\"Incontro arancione\"), una festa del raccolto svedese che attira esperantisti da diversi paesi vicini.\nDal 2005 GPL ha sede nella citt\u00e0 svedese settentrionale di H\u00e4rn\u00f6sand, dove nel 2007 ha avuto luogo il lancio internazionale ufficiale di \"Eksenlime.\" Durante l\"'Oran\u011da Renkonti\u011do\" nel settembre 2008, gli LPG hanno lanciato il loro secondo album \"Eksplodigos vian domon\" (\"Faremo esplodere la tua casa\") e nel 2013 hanno pubblicato \"\u0108iamen plu\" (\"Sempre di pi\u00f9\").\nLPG ha pubblicato CD attraverso \"Gr\u00e4nsl\u00f6sa Kulturf\u00f6reningen\" (\"Associazione culturale senza frontiere\"), una rete alternativa senza scopo di lucro che pubblica vari artisti esperantisti, e ha partecipato alla compilation del festival del raccolto olandese\", En musikaliska sk\u00f6rdefest\" (2007). Dal 2007 LPG ha collaborato con Vinilkosmo, che ha co-pubblicato l'album \"Eksplodigos vian domon.\" Nel 2015 la canzone \"La 100-a Fojo\" (\"The Hundredth time\"), scritta per onorare la centesima trasmissione del \"podcast Varsovio Vento\" (\"Warsaw wind\"), ha vinto il secondo premio in un concorso musicale \"Kontakto\".\nAppartenenza alla band.\nNel corso degli anni, molte persone diverse provenienti da diversi paesi si sono esibite di volta in volta con la band LPG, tra cui Ana Burenius, Jon Johnson, Karolina Hageg\u00e5rd, Thomas Frejar\u00f6, Jonas Dalmose, Mathias Dalmose, Karin Malin Ekstr\u00f6m, Karin Nordstr\u00f6m, Viktor S\u00f6derkvist, Ksenya Prilepskaya, Robin R\u00f6nnlund, Anna Ekman, Malak Awad, Daniel von Gertten, Camille Delepierre, Andreas Nilsson, Gus Loxbo, Amanda Lind, Anne Hagstr\u00f6m, Hendrik L\u00f6nngren e Magnus Persson. Dal 2009, l'appartenenza alla band si \u00e8 ridotta e spesso si esibiranno solo da due a quattro persone, principalmente persone legate a H\u00e4rn\u00f6sand o Lund.\nGenere.\nA volte \u00e8 difficile accertare il genere di alcune delle canzoni della band, ma la musica \u00e8 spesso caratterizzata come rock alternativo. Poich\u00e9 molte delle loro canzoni prendono posizione su vari temi della societ\u00e0 contemporanea, possono anche essere considerate canzoni di protesta.\nIl recensore russo Andrej Pe\u0109onkin chiama il neologismo esperanto della band \"iamio\" (\"un paese un giorno\"), usata come parte del titolo di una canzone, \"un bel neologismo\" che combina concetti di tempo e spazio per riferirsi a un futuro definito dal presente riscaldamento globale. Tuttavia, contesta l'uso da parte della band della parola creata \"asroni\", che deriva dalla parola persiana \"asrone\u02bfh\" la cui definizione significa: \"una conversazione con gli amici davanti a cibo leggero e/o bevande\".\nIl recensore italiano Giorgio Di Nucci ha scritto:\"Eksenlime\", edito nel 2006, (...) non pu\u00f2 essere collocato in nessun genere specifico. Per quanto gli strumenti utilizzati non siano desueti e le melodie non troppo ricercate, troviamo degli interessanti, e forse anche un po' rischiosi, passaggi di genere, come in \"La Matenrampanto\", che si avvicina al folk, o il tentativo di \"Ekde Gernika\" (\"After Guernica\"), che sa di musica dodecafonica. Per il resto, comunque, \u00e8 un album dalle buone sonorit\u00e0.(...)Il loro pi\u00f9 recente disco, \"\u0108iamen plu\", rilasciato nell'anno 2013, presenta un distacco totale dal genere rock, caratterizzato dall'assenza di chitarra elettriche e batteria; ancor di meno questo album pu\u00f2 essere inquadrato in un genere, presentando esso delle mescolanze e anche una maggiore ricercatezza e innovazione dal punto di vista strumentale. C'\u00e8 da notare che in alcune canzoni come \"Domoarigato\", il cantante stona parecchio.\""}
{"id": "9131567", "revid": "125957356", "url": "https://it.wikipedia.org/wiki?curid=9131567", "title": "Donna Delizia", "text": "Donna Delizia \u00e8 un romanzo di Liala, pubblicato per la prima volta nel 1944 dall'Editore Sonzogno.\nTrama.\nDelizia \u00e8 un'attrice di rivista - nota anche col nome d'arte \"Lily Sibel\" - il che le ha permesso di accumulare una grande fortuna. Vive infatti in una lussuosa villa con la figlia Pervinca, nata da una relazione che ebbe a soli sedici anni, e il maggiordomo. Per tutti questi motivi \u00e8 decisamente poco amata: c'\u00e8 chi la invidia e chi la biasima. Di sicuro lei \u00e8 tutto tranne che una persona frivola: pur non avendo trovato il grande amore, \u00e8 riuscita ad allevare da sola la figlia, che ha anche frequentato un istituto scolastico privato retto da religiose. Qui Pervinca \u00e8 diventata amica di una coetanea, Vanna, appartenente a una famiglia di nobili decaduti che vorrebbero vederla sposata con un cugino. Ma Vanna si ribella e tender\u00e0 ad allontanarsi dai parenti prendendo a frequentare la casa di Pervinca e sua madre, che intanto ha fatto la conoscenza di due giovani ragazzi."}
{"id": "9131568", "revid": "547034", "url": "https://it.wikipedia.org/wiki?curid=9131568", "title": "Dr. Wagner", "text": "\u00c8 il padre del wrestler Dr. Wagner Jr. (Juan Manuel Gonz\u00e1lez Barron)\nGonz\u00e1lez esord\u00ec nel wrestling nel 1961 e lott\u00f2 principalmente nella federazione messicana Empresa Mexicana de Lucha Libre (EMLL). Con l'identit\u00e0 di Dr. Wagner, indossava una maschera che ne celava il volto, ma la perse nel 1985 in un match con El Solitario. Insieme a \u00c1ngel Blanco, Dr. Wagner form\u00f2 il tag team chiamato \"La Ola Blanca\".\nRisultati nelle \"Lucha de Apuestas\".\nRecord: 9-1"}
{"id": "9131569", "revid": "123147598", "url": "https://it.wikipedia.org/wiki?curid=9131569", "title": "Apple CarPlay", "text": ""}
{"id": "9131570", "revid": "371529", "url": "https://it.wikipedia.org/wiki?curid=9131570", "title": "Juan Manuel Gonz\u00e1lez Barron", "text": ""}
{"id": "9131576", "revid": "439868", "url": "https://it.wikipedia.org/wiki?curid=9131576", "title": "Mudaliar", "text": ""}
{"id": "9131580", "revid": "348618", "url": "https://it.wikipedia.org/wiki?curid=9131580", "title": "Pedro B. Clavano", "text": "Biografia.\nNativo di Cebu, studi\u00f2 all'Universit\u00e0 di Santo Tom\u00e1s e infine presso l'Universit\u00e0 di San Carlos, dove si laure\u00f2 in giurisprudenza. Prima del suo ingresso in politica fu impresario teatrale e dirigente d'azienda.\nRaggiunse l'apice della sua carriera politica nel novembre 1955 quando fu designato Sindaco di Cebu dal Presidente Ramon Magsaysay. Il suo breve mandato si distinse per la realizzazione di importanti infrastrutture. L'emendamento dell'Atto del Commonwealth N\u00ba 38, avvenuto alcuni mesi prima, concesse ai cittadini il diritto di voto per l'elezione del primo cittadino e lo rese l'ultimo sindaco di Cebu ad essere nominato dal governo. Le elezioni amministrative si svolsero l'8 novembre 1955: a partire dal 30 dicembre seguente la sua carica fu occupata da Serging Osme\u00f1a, rampollo della famiglia Osme\u00f1a e primo sindaco democraticamente eletto di Cebu.\nNel 1956 fu eletto consigliere comunale di Cebu, vincendo poco dopo il riconoscimento come \"consigliere dell'anno\".\nLa Pedro Clavano Street a Cebu fu rinominata cos\u00ec in suo onore il 3 maggio 1985, dal consiglio comunale della citt\u00e0, su iniziativa di Franklin R. Seno. "}
{"id": "9131582", "revid": "1745361", "url": "https://it.wikipedia.org/wiki?curid=9131582", "title": "Dione (Oceanina)", "text": ""}
{"id": "9131584", "revid": "439868", "url": "https://it.wikipedia.org/wiki?curid=9131584", "title": "Dochturov", "text": ""}
{"id": "9131586", "revid": "125957370", "url": "https://it.wikipedia.org/wiki?curid=9131586", "title": "Belle nubi solitarie", "text": "Belle nubi solitarie \u00e8 un romanzo di Liala, pubblicato per la prima volta nel 1961 .\nTrama.\nGino Alberina ama, riamato, Aralda Vis: sono due persone come tante e probabilmente con tanti anni ancora davanti. Sembrano destinati a condurre insieme una vita normale: non certo agiata, ma comunque felice, ricca di amore. Ma in Aralda improvvisamente avviene un cambiamento: affiora infatti in lei una strana ambizione, forse per\u00f2 da sempre presente. Fatto sta che agli occhi di Gino la donna apparir\u00e0 sempre pi\u00f9 distante e sempre pi\u00f9 cattiva, sotto un cielo che prima era tutto azzurro."}
{"id": "9131588", "revid": "1543377", "url": "https://it.wikipedia.org/wiki?curid=9131588", "title": "Ford Durango", "text": "La Ford Durango \u00e8 un'autovettura di tipo pick up di classe media prodotta dal 1979 al 1982 dalla casa automobilistica statunitense Ford.\nDescrizione.\nSebbene abbia sostituto la Ford Ranchero (la cui produzione \u00e8 terminata nel 1979), la Durango \u00e8 stata progettata come concorrente della Chevrolet El Camino. \nPer produrre la Durango, la Ford si \u00e8 affidata al costruttore californiano \"National Coach Works\", che ha utilizzato come base di partenza oer realizzare la vettura la carrozzeria della Ford Fairmont Futura coup\u00e9 a due porte. Dietro al montante B, il tetto \u00e8 stato rimosso insieme al cofano posteriore e alla zona dei sedili posteriori. Dietro i sedili, sono stati aggiunti un pianale di carico in fibra di vetro con una paratia e un nuovo lunotto dietro i due sedili anteriori. La zona posteriore sopra il paraurti \u00e8 stata riprogettata e dotata di una ribaltina. \nLa Ford Durango era equipaggiata solo con un sei cilindri in linea derivato dalla Fairmont ed era abbinato a un cambio automatico a tre velocit\u00e0."}
{"id": "9131590", "revid": "439868", "url": "https://it.wikipedia.org/wiki?curid=9131590", "title": "Sordillo", "text": ""}
{"id": "9131607", "revid": "439868", "url": "https://it.wikipedia.org/wiki?curid=9131607", "title": "Taber (disambigua)", "text": ""}
{"id": "9131608", "revid": "869733", "url": "https://it.wikipedia.org/wiki?curid=9131608", "title": "Pronto soccorso (disambigua)", "text": ""}
{"id": "9131617", "revid": "6923", "url": "https://it.wikipedia.org/wiki?curid=9131617", "title": "Roberto Latini", "text": "Biografia.\nSi iscrive alla scuola di recitazione \"Il Mulino di Fiora\", diretta da Perla Peragallo, dove si diploma nel 1992. Con i compagni di corso Nicola D'Angelis e Maximilian La Monica fonda l'Associazione Teatro Es. Nel frattempo conclude gli studi presso la facolt\u00e0 di Lettere e Filosofia dell'Universit\u00e0 degli Studi di Roma \"La Sapienza\" con una tesi su Shakespeare.\nNel 1998, con Ilaria Drago (attrice e autrice), Gianluca Misiti (musicista e compositore) e Max Mugnai (disegno luci) fonda Fortebraccio Teatro.\nCon il progetto artistico \"Dell'anima e delle forme\" (\"La ballata del vecchio marinaio\", \"Essere e non - gli spettri in Shakespeare\", \"Caligola\"), basato sulla riscrittura dei testi, nel 1999 Fortebraccio Teatro ottiene il riconoscimento ministeriale.\nNel 2000 porta in scena \"Parole, polvere e vapore\" in collaborazione con gli Acustimantico.\nA partire dall'anno 2000 presenta il progetto artistico \"Radiovisioni\" (\"Buio re - da Edipo a Edipo in radiovisione\", \"Per Ecuba - Amleto, neutro plurale\", \"Ubu incatenato\", \"Le madonne - personaggi shakespeariani in motion capture\", \"Iago - concerto scenico con pretesto occasionalmente shakespeariano per voce dissidente\", \"Radiovisioni\", \"Desdemona e Otello sono morti\"), prosecuzione delle precedenti esperienze radiofoniche con Rai Radio 3, con l'utilizzo in scena dei microfoni e, successivamente, anche del motion capture (\"Ubu incatenato\", 2005).\nNel 2007 assume la direzione del Teatro San Martino di Bologna; esperienza che si conclude nel 2012 per \u00abla mancata attenzione delle istituzioni\u00bb. Nel 2007 presenta \"Nnord\", omaggio a Leo de Berardinis che nel 1974, con Perla Peragallo, aveva portato in scena \"Sudd\". Nel 2009 interpreta Mercuzio in \"Scene da Romeo e Giulietta\" di Federico Tiezzi. Nel 2010, con Sandro Lombardi, porta in scena \"L'uomo dal fiore in bocca\", nel quale i due protagonisti sono vestiti da clown.\nSuccessivamente presenta il progetto \"Noosfera\", una trilogia composta da \"Noosfera Lucignolo\" (2010), \"Noosfera Titanic\" (2011) e \"Noosfera Museum\" (2013), dove il termine noosfera, nella concezione di Pierre Teilhard de Chardin, indica la coscienza collettiva degli esseri umani.\nNel 2013 viene chiamato da Antonio Latella a impersonare Truffaldino nella versione di Ken Ponzio de \"Il servitore di due padroni\", interpretazione che gli vale il Premio Ubu per il miglior attore.\nNel 2014, sul palcoscenico con l'attrice Federica Fracassi, rilegge \"I giganti della montagna\", poi ripreso in versione definitiva per attore solo.\nNel 2016 realizza, con Barbara Weigel, \"Amleto + Die Fortinbrasmaschine\", ispirato a \"Hamletmachine\" di Heiner M\u00fcller che a sua volta rivisitava l\"Amleto\" di Shakespeare. Nel 2017 presenta \"Cantico dei Cantici\", rilettura del testo biblico in forma di trasmissione radiofonica con la voce di Latini mediata dai microfoni; interpretazione che gli vale il Premio Ubu per il miglior attore. Nel 2018 viene incaricato dal Piccolo Teatro di Milano a dirigere \"Il teatro comico\", commedia alla base della riforma goldoniana e che Roberto Latini definisce \u00abcoscienza del teatro\u00bb; in scena con Roberto Latini alcuni ex allievi di Leo de Berardinis: Elena Bucci, Marco Manchisi e Marco Sgrosso.\nNel 2019 la compagnia Fortebraccio Teatro rinuncia al finanziamento ministeriale e avvia una collaborazione con la compagnia Lombardi-Tiezzi.\n\"In Exitu\" di Giovanni Testori, \u00e8 il primo spettacolo prodotto dalla compagnia Lombardi-Triezzi e presentato al Napoli Teatro Festival Italia (Teatro Nuovo di Napoli, 8 giugno 2019); poi invitato (2021) al 49\u00ba Festival internazionale del teatro di Venezia.\nNel 2019, nell'ambito di Matera capitale europea della cultura, presenta \"Mangiafoco\", ispirato al capitolo del \"Gran Teatro dei Burattini\" di \"Pinocchio\", riflessione sull'attore sia burattino che burattinaio nel quale Roberto Latini coinvolge ancora Elena Bucci, Marco Manchisi e Marco Sgrosso dopo l'esperienza del \"Teatro comico\". \"Mangiafoco\" viene riconosciuto \"Miglior spettacolo di prosa\" al Premio Le Maschere del Teatro italiano 2021.\nDal 20 al 24 ottobre 2021 debutta al Teatro Metastasio di Prato \"L'armata Brancaleone\", adattamento teatrale dell'omonimo film, nel quale sono coinvolti anche Elena Bucci, nel ruolo del protagonista, e Marco Sgrosso."}
{"id": "9131621", "revid": "84184", "url": "https://it.wikipedia.org/wiki?curid=9131621", "title": "Rabet", "text": ""}
{"id": "9131622", "revid": "344503", "url": "https://it.wikipedia.org/wiki?curid=9131622", "title": "Great White (film)", "text": ""}
{"id": "9131625", "revid": "869733", "url": "https://it.wikipedia.org/wiki?curid=9131625", "title": "Palcoscenico (disambigua)", "text": ""}
{"id": "9131628", "revid": "1924342", "url": "https://it.wikipedia.org/wiki?curid=9131628", "title": "Love Nwantiti", "text": "Love Nwantiti \u00e8 un singolo del cantante nigeriano CKay, pubblicato il 24 settembre 2021 come primo estratto dal secondo EP \"CKay the First\".\nDescrizione.\nIl brano, sebbene pubblicato nel 2019 come parte del secondo EP dell'artista, ha iniziato a ricevere notoriet\u00e0 soltanto nel 2021 dopo che una serie di remix sono divenuti popolari sulle piattaforme Shazam e TikTok. \u00c8 stato utilizzato anche durante il Met Gala 2021.\nRemix.\nIl 14 febbraio 2020 \u00e8 stato reso disponibile il remix ufficiale del brano, che vede la partecipazione dei cantanti nigeriani Joeboy e Kuami Eugene.\nVideo musicale.\nUn video musicale per la nuova versione, diretto dalla Naya Visuals, \u00e8 stato reso pubblico in simultanea con l'uscita del singolo.\nSuccesso commerciale.\nNegli Stati Uniti il brano ha registrato 27,8 milioni di stream e download digitali entro il 16 settembre 2021, facendo cos\u00ec il proprio debutto nella \"Billboard\" Global 200 alla 30\u00aa posizione. Nei sette giorni consecutivi ha aumentato gli streams del 82% e le copie digitali del 121%, raggiungendo la top ten della Global 200 ed entrando inoltre nella \"Billboard\" Hot 100 all'80\u00ba posto.\nIn Francia il singolo ha raggiunto il primo posto della classifica dei singoli redatta dalla SNEP con oltre 4,2 milioni di riproduzioni in streaming. Stesso risultato eguagliato anche nelle hit parade di India, Norvegia, Paesi Bassi e Svizzera.\nNel Regno Unito \"Love Nwantiti\" \u00e8 entrato nella Official Singles Chart alla 23\u00aa posizione con unit\u00e0 di vendita. Nella sua seconda settimana ha varcato la top ten, posizionandosi 9\u00ba grazie a unit\u00e0. Ha infine trovato la sua posizione massima nella quarta settimana al 3\u00ba posto con unit\u00e0."}
{"id": "9131629", "revid": "110157", "url": "https://it.wikipedia.org/wiki?curid=9131629", "title": "Hindu Tamil Thisai", "text": "Hindu Tamil Thisai (detto nella lingua colloquiale come The Hindu Tamil) \u00e8 un periodico in lingua tamil venduto nel sud dell'India; con sede a Chennai, \u00e8 di propriet\u00e0 del The Hindu Group, che lo pubblica a cadenza giornaliera, e venne fondato nel settembre 2013.\n\u00c8 stampato in sette centri: Chennai, Coimbatore, Madurai, Tiruchirappalli, Thiruvananthapuram, Bengaluru e Tirupathi. Il quotidiano copre notizie relative a affari, istruzione, conoscenza, sport, quiz e intrattenimento. Ha un'ampia copertura di notizie regionali, nazionali e internazionali."}
{"id": "9131631", "revid": "1543377", "url": "https://it.wikipedia.org/wiki?curid=9131631", "title": "Jerry Butler (cantante)", "text": "Era il cantante del gruppo R&amp;B The Impressions, introdotto nella Rock and Roll Hall of Fame nel 1991. Dopo aver lasciato il gruppo nel 1960, Butler ebbe 55 successi come solista nelle classifiche \"Billboard\" Pop e R&amp;B, incluse le celebri \"He Will Break Your Heart\", \"Let It Be Me\" e \"Only the Strong Survive\". Nel 2015 \u00e8 stato ammesso nella National Rhythm &amp; Blues Hall of Fame."}
{"id": "9131634", "revid": "123775868", "url": "https://it.wikipedia.org/wiki?curid=9131634", "title": "Un abisso chiamato amore", "text": "Un abisso chiamato amore \u00e8 un romanzo di Liala, pubblicato per la prima volta a Milano presso l'editore Del Duca nel 1963.\nTrama.\nAltera Widding \u00e8 una ragazza italiana di padre inglese e madre francese: una famiglia molto ricca un tempo, ma dopo la morte dell'uomo non pi\u00f9. La giovane donna vive a Milano in una casa enorme con la sorella Armida, detta Lella, e Videlma, la mamma. Da tempo Altera frequenta un magnate del petrolio, di trent'anni pi\u00f9 vecchio: un orientale cresciuto e allevato nell'Islam sciita, che si \u00e8 trasferito in Italia per amore convertendosi quindi alla religione cattolica. La moglie dell'uomo \u00e8 ora per\u00f2 gravemente malata di tumore e sembra che per lei non ci siano molte speranze. Altera inorridisce all'idea di trascorrere una vita senza agi, dunque quella che le si profila \u00e8 una tentazione allettante, tanto pi\u00f9 che il miliardario la inonda di regali, da lei ogni volta per\u00f2 puntualmente rifiutati: la ragazza infatti sente di non amare quell'uomo cos\u00ec generoso, anche perch\u00e9 egli fisicamente invecchia male. Mentre Lella ronza intorno a un giovane italiano, piuttosto ricco, col preciso proposito di sposarlo. Un giorno Altera rimane in panne con la sua auto nella campagna pavese e viene soccorsa da Luciano Traldi, un ex attore cinematografico che vive nella sua villa poco distante con la fedele governante Antonia: un uomo ancora affascinante..."}
{"id": "9131636", "revid": "869733", "url": "https://it.wikipedia.org/wiki?curid=9131636", "title": "Il bosco dei perch\u00e9", "text": ""}
{"id": "9131638", "revid": "324090", "url": "https://it.wikipedia.org/wiki?curid=9131638", "title": "Suguna Vilasa Sabha", "text": "Suguna Vilasa Sabha (noto anche come SVS club) \u00e8 un club fondato nel 1891 da Pammal Sambandha Mudaliar a Madras, India, assieme ad una banda di uomini di buon senso per la promozione del talento istrionico. \u00c8 una delle compagnie teatrali pi\u00f9 antiche e importanti della citt\u00e0.\nStoria.\nIl Suguna Vilasa Sabha venne fondato a Madras come compagnia teatrale nell'anno 1891, in una casa nel quartiere di Georgetown. Veniva ospitato nella scuola superiore di Vijayanagaram Maharajas a George Town, senza affitto. Nel 1896 affitt\u00f2 un locale in Thambu Chetty Street. Nel 1902, si trasfer\u00ec al Victoria Public Hall dove ampli\u00f2 le sue attivit\u00e0 e forn\u00ec ulteriori servizi ricreativi come tennis, biliardo, ping pong e altri giochi, oltre a mettere in scena molti spettacoli teatrali. Funzion\u00f2 fino al 1936, quando cambi\u00f2 ancora luogo andando a Mount Road. Nel 1945, il Sabha costru\u00ec il proprio teatro, il New Theatre. Quando i drammi teatrali iniziarono a declinare dopo la seconda guerra mondiale, si trasform\u00f2 in un club sociale."}
{"id": "9131642", "revid": "125743253", "url": "https://it.wikipedia.org/wiki?curid=9131642", "title": "AC Petite", "text": "La AC Petite \u00e8 un'autovettura prodotta dal 1953 al 1958 dalla casa automobilistica britannica AC Cars.\nDescrizione.\nLa Petite \u00e8 una vettura a tre ruote caratterizzata da una carrozzeria a tre volumi con ruote carenate, spinta da un motore montato posteriormente da 350 cm\u00b3 monocilindrico a due tempi prodotto dalla Villiers. Internamente ha un'unica seduta a mo' di panca che pu\u00f2 ospitare due passeggeri. La velocit\u00e0 massima \u00e8 di 64 km/h e il consumo di benzina \u00e8 di circa 4,0\u20134,7 l/100 km. La potenza del motore viene trasmessa alle ruote posteriori tramite una trasmissione a 3 velocit\u00e0.\nFurono realizzate due versioni della vettura: dal 1953 al 1955 fu installato un motore \"Villiers 27B\" con cilindrata di 346 cm\u00b3 che erogava una potenza di 8,0 CV (5,9 kW) a 3500 giri/min. L'auto aveva ruote di diverse dimensioni, a raggi da 18\" al posteriore e una ruota a piena da 8\" all'anteriore. Nel 1955 usc\u00ec una versione Mark II, che oltre al motore \"Villiers 28B\" leggermente pi\u00f9 grande (da 353 cm\u00b3 di cilindrata e 8,2 CV/6,0 kW), aveva tre ruote con cerchi pieni dalle stesse dimensioni di 12\u2033 ed una carrozzeria con alcune parti cromate leggermente modificate all'esterno."}
{"id": "9131654", "revid": "344503", "url": "https://it.wikipedia.org/wiki?curid=9131654", "title": "Edge of the World", "text": ""}
{"id": "9131659", "revid": "1993636", "url": "https://it.wikipedia.org/wiki?curid=9131659", "title": "Mirmiran", "text": "Mirmiran () \u00e8 il titolo militare del Pasci\u00e0 ottomano, simile al titolo di Beilerbei, il sovrano di un Eyalet Inizialmente, il titolo era assegnato a due pasci\u00e0: il sovrano di Kyustendil - Mirmiran di Rumelia; al sovrano di Erzurum - Mirmiran d'Anatolia; tuttavia, il numero dei titolari di titoli sument\u00f2 a 20. La stessa parola \"mir-mir-an\" significa \"comandante sui comandanti\".\nIl titolo militare ha l'etimologia persiana ed \u00e8 analogo a Shahanshah (sci\u00e0).\nLe attivit\u00e0 del Mirmiran erano assicurate dall'Hass (propriet\u00e0 con entrate), portando al titolare, a seconda della localit\u00e0, da 650.000 (Eyalet di Bosnia) a 1.100.000 ak\u00e7e (Eyalet di Rumelia) all'anno. Al Mirmiran era permesso l'uso di un bundleuk (simbolo) con due code di cavallo."}
{"id": "9131664", "revid": "380453", "url": "https://it.wikipedia.org/wiki?curid=9131664", "title": "Guerreras Volleyball Club 2018", "text": "Questa voce raccoglie le informazioni riguardanti il Guerreras Volleyball Club nella stagione 2018.\nStagione.\nIl Guerreras Volleyball Club debutta in Liga de Voleibol Superior, partecipando alla prima edizione del torneo e classificandosi al terzo posto, eliminato dal durante le semifinali dei play-off scudetto.\nOrganigramma societario.\nArea direttiva\nArea tecnica"}
{"id": "9131691", "revid": "123961984", "url": "https://it.wikipedia.org/wiki?curid=9131691", "title": "Il pianoro delle ginestre", "text": "Il pianoro delle ginestre \u00e8 un romanzo di Liala, scritto nel 1944.\nTrama.\nPietro Battaglia, nonostante le umili origini, \u00e8 riuscito a realizzare il suo sogno dell'adolescenza, quello di entrare nell'aviazione militare; diventer\u00e0 anche ufficiale pilota, prendendo parte tra l'altro alla prima guerra mondiale. Egli fa la conoscenza di tre donne, Bianca, Grazia ed Elgisa, molto differenti tra loro: ognuna di esse possiede per\u00f2 qualit\u00e0 in grado di farne la compagna di Pietro. Il ricordo di un pianoro di ginestre permetter\u00e0 al giovane di capire quale pu\u00f2 essere per lui la scelta migliore."}
{"id": "9131694", "revid": "1993636", "url": "https://it.wikipedia.org/wiki?curid=9131694", "title": "Hass (Impero ottomano)", "text": "Nella classificazione amministrativa-militare ottomana delle terre, un h\u00e2ss era una propriet\u00e0 con entrate. Un feudo superiore a centomila ak\u00e7e prendeva il nome di hass ed era appannaggio dei governatori provinciali e distrettuali. Era ulteriormente suddiviso in classi."}
{"id": "9131702", "revid": "125130697", "url": "https://it.wikipedia.org/wiki?curid=9131702", "title": "Comitato di supervisione costituzionale dell'URSS", "text": "Il Comitato di supervisione costituzionale dell'URSS () \u00e8 stato un organo statale dell'Unione Sovietica istituito nel 1989 dal Soviet Supremo dell'URSS.\nIl Comitato aveva il compito di verificare il rispetto della Costituzione sovietica da parte dei disegni di legge pansovietici e atti gi\u00e0 in vigore adottati dal Congresso dei deputati del popolo dell'URSS e dalle forze armate dell'URSS, degli atti del procuratore generale e del capo arbitro statale dell'URSS e dei regolamenti di altri organi statali e organizzazioni pubbliche. Poteva intervenire nei disaccordi tra l'URSS e le repubbliche sovietiche, nonch\u00e9 tra le stesse repubbliche e altre entit\u00e0 nazionali-territoriali su iniziativa di una delle parti in causa.\nOltre al Comitato a livello pansovietico, ogni repubblica sovietica costituente e autonoma possedeva un proprio comitato di supervisione costituzionale.\nStoria.\nLa decisione di creare una corte costituzionale per l'Unione Sovietica fu presa dal Segretario Generale del Partito Comunista dell'URSS e presidente del Soviet Supremo dell'URSS Michail Gorba\u010d\u00ebv nell'ambito del suo programma di riforma e riorganizzazione del potere statale.\nLa legge dell'URSS del 1 dicembre 1988 n. 9853-XI \"Sugli emendamenti e sulle aggiunte alla Costituzione (legge fondamentale) dell'URSS\" istitu\u00ec il Comitato di supervisione costituzionale dell'URSS con 21 membri, aumentati poi a 25 con la legge dell'URSS del 23 dicembre 1989 n. 974-I \"Sugli emendamenti e aggiunte all'articolo 125 della Costituzione (legge fondamentale) dell'URSS\". Nello stesso giorno, con decreto del Congresso dei deputati del popolo, il direttore dell'Istituto di filosofia e diritto della sede degli Urali dell'Accademia delle scienze dell'URSS, dottore in giurisprudenza, professor Sergej Sergeevi\u010d Alekseev fu eletto presidente del KKN.\nI poteri e le procedure per le attivit\u00e0 del Comitato furono determinati dalla legge dell'URSS del 23 dicembre 1989 \"Sulla vigilanza costituzionale in URSS\", entrata in vigore il 1 gennaio 1990. \nIl 26 aprile 1990 furono eletti 19 membri del KKN tra le repubbliche sovietiche, ad eccezione delle RSS Lettone, Lituana ed Estone che ritirarono i propri candidati.\nNel corso della sua attivit\u00e0, il Comitato adott\u00f2 pi\u00f9 di 40 atti e su \"Vedomosti Verchovnogo Soveta SSSR\", la gazzetta ufficiale del Soviet supremo, furono pubblicati gli atti finali su 23 questioni esaminate dal Comitato. In 18 casi il Comitato accert\u00f2 l'incoerenza di alcuni atti con la Costituzione, gli atti internazionali e gli obblighi internazionali dell'URSS; in 12 casi dichiar\u00f2 nulli degli atti incostituzionali; in 2 casi sospese la validit\u00e0 degli atti e in 2 casi ordin\u00f2 l'ufficio del pubblico ministero per presentare ricorsi contro atti legali.\nIl 19 agosto 1991, durante il putsch di agosto, cinque membri del Comitato presenti a Mosca si riunirono per discutere della crisi. Poich\u00e9 per prendere una decisione a nome del KKN dovevano esserci almeno undici membri, i cinque avanzarono a titolo personale una richiesta al Soviet Supremo dell'URSS con la quale affermarono che l'introduzione dello stato di emergenza richiedeva il consenso del Soviet Supremo, esprimettero preoccupazione per la situazione in corso e richiesero informazioni sull'incapacit\u00e0 del presidente dell'URSS di esercitare i suoi poteri.\nL'11 dicembre 1991, il Comitato emise una dichiarazione che condannava la firma dell'Accordo di Belave\u017ea sull'istituzione della Comunit\u00e0 degli Stati Indipendenti, affermando che poche repubbliche non erano autorizzate a risolvere questioni relative ai diritti e agli interessi di altre repubbliche. Gli organi di potere dell'URSS avrebbero potuto cessare di esistere soltanto \"dopo una decisione costituzionale sulla questione del destino dell'URSS\".\nIl Comitato termin\u00f2 di propria iniziativa le sue attivit\u00e0 il 26 dicembre 1991 con l'adozione della dichiarazione sulla cessazione dell'esistenza dell'URSS, ma l'organo non venne abrogato formalmente.\nPoteri.\nIl Comitato di supervisione costituzionale dell'URSS operava in base alla \"legalit\u00e0 socialista\", doveva essere indipendente e rispondere solo alla Costituzione dell'URSS. Qualsiasi ingerenza esterna nei lavori del KKN era vietata e punibile.\nLe decisioni prese dal KKN erano vincolanti per tutti gli organi di potere statale pansovietici e di ogni RSS, ma le funzioni di supervisione non si applicavano a sentenze e altre decisioni dei tribunali, alle decisioni di organi investigativi, pubblici ministeri, arbitrati statali in casi civili, penali, amministrativi e arbitrali.\nIl Comitato di supervisione costituzionale dell'URSS aveva anche il diritto di presentare autonomamente pareri sulla conformit\u00e0 con la Costituzione e le leggi dell'URSS degli atti dei pi\u00f9 alti organi del potere statale e dell'amministrazione sovietica o di altri organi formati o eletti dal Congresso dei deputati del popolo dell'URSS e dal Soviet supremo dell'URSS.\nIl Comitato aveva iniziativa legislativa nel caso ritenesse che l'osservanza delle disposizioni della Costituzione fossero ostacolate dall'assenza di un atto legislativo appropriato, presentando quindi un disegno di legge al Congresso dei deputati del popolo dell'URSS o al Soviet supremo dell'URSS.\nCon la legge dell'URSS del 14 marzo 1990 \"Sull'istituzione della carica del presidente dell'URSS e sugli emendamenti e aggiunte alla Costituzione (legge fondamentale) dell'URSS\", fu stabilito che era richiesto il parere del KKN per sollevare dall'incarico il presidente dell'Unione Sovietica in caso di violazione della Costituzione e delle leggi dell'URSS. Il Congresso dei deputati dell'URSS aveva il diritto di respingere le conclusioni del Comitato con almeno i due terzi dei voti.\nMembri.\nI membri venivano eletti dal Congresso dei deputati del popolo dell'URSS per un periodo di dieci anni e furono selezionati tra esperti nel campo della politica e del diritto. Vi era un presidente, un vicepresidente e 25 membri (\"de facto\" 19), tra cui rappresentanti di ciascuna repubblica dell'URSS. I membri erano indipendenti nell'esercizio delle loro funzioni e rispondevano soltanto alla Costituzione sovietica: non potevano far parte contemporaneamente di altri organi statali n\u00e9 ricevere istruzioni esterne. I membri giuravano fedelt\u00e0 alla Costituzione davanti al presidente del Soviet supremo.\nLe proposte sulla composizione del KKN venivano presentate al Congresso dei deputati del popolo dal presidente del Soviet supremo. Un candidato veniva eletto con la maggioranza dei voti dei deputati del popolo dell'URSS. Al fine di garantire la continuit\u00e0 delle attivit\u00e0 del KKN, la sua composizione veniva rinnovata per met\u00e0 ogni cinque anni. I membri neoeletti del comitato entravano in carica dal momento in cui scadeva il mandato di coloro che cessavano di farne parte.\nI poteri di una persona eletta nel Comitato potevano essere revocati anticipatamente su sua richiesta di dimissioni, per motivi di salute che gli impediscono di svolgere le sue funzioni, in caso di violazione del giuramento o in connessione con la condanna di un tribunale. La revoca di un membro veniva proposta dal presidente del Soviet supremo al Congresso dei deputati del popolo.\nUn membro del KKN aveva il diritto di voto decisionale su tutte le questioni esaminate, ma non poteva esprimere pubblicamente la sua opinione sulla conformit\u00e0 o incoerenza con la Costituzione e le leggi dell'URSS degli atti e dei disegni di legge esaminati dal Comitato fino a quando quest'ultimo non avesse adottato un parere su questo problema.\nUna persona eletta nel KKN godeva di immunit\u00e0 e non poteva essere processata senza il consenso del Comitato con scrutinio segreto, e non poteva esser perseguito per le sue opinioni o per il suo voto nell'esame dei casi.\nPresidenza.\nIl presidente del KKN dirigeva i lavori del Comitato, ne convocava le riunioni di propria iniziativa o su proposta di almeno tre membri del Comitato e le presiedeva. Il vicepresidente del comitato di vigilanza costituzionale dell'URSS svolge alcune delle sue funzioni sotto l'autorit\u00e0 del presidente del comitato e sostituisce il presidente in caso di sua assenza o impedimento.\nIn caso di impossibilit\u00e0 per il presidente del Comitato e per chi ne fa le veci di esercitare le proprie funzioni, il Comitato eleggeva tra i suoi membri un presidente supplente fino al rientro del presidente o del suo supplente o fino al successivo Congresso dei deputati del popolo dell'URSS, con l'elezione di un nuovo presidente e vicepresidente.\nMembri.\nI 19 membri eletti del KKN furono eletti con decreto del Soviet supremo dell'URSS.\nProcesso di supervisione costituzionale.\nRichiesta di supervisione costituzionale.\nSu richiesta del Soviet Supremo dell'URSS, delle sue camere, del Presidium del Soviet Supremo dell'URSS o del suo presidente, dei comitati permanenti delle camere e dei comitati del Soviet Supremo dell'URSS, del Consiglio dei ministri dell'URSS, dei pi\u00f9 alti organi del potere statale delle repubbliche sovietiche, del Comitato per il controllo popolare dell'URSS, della Corte Suprema dell'URSS, del procuratore generale dell'URSS, del capo arbitro statale dell'URSS, degli organi di organizzazioni pubbliche di tutta l'URSS e dell'Accademia delle scienze dell'URSS, il Comitato di supervisione costituzionale sollevava la questione sulla conformit\u00e0 costituzionale e legale di atti e decreti di altri organi statali e organizzazioni pubbliche, con la possibilit\u00e0 di respingere singole istruzioni, proposte o ricorsi se non erano di sua competenza. Il KKN poteva iniziare anche autonomamente il processo di revisione costituzionale.\nAl Comitato di supervisione costituzionale dell'URSS potevano essere sottoposti le conclusioni sulla conformit\u00e0 con la costituzione sovietica dei disegni di legge e di altri atti presi in esame dal Congresso dei deputati del popolo dell'URSS su iniziativa di almeno un quinto dei deputati del popolo dell'URSS, del presidente del Soviet supremo dell'URSS o dei pi\u00f9 alti organi del potere statale delle repubbliche sovietiche.\nIl presidente del Comitato di supervisione costituzionale dell'URSS incaricava uno o pi\u00f9 membri del comitato di prepararsi all'esame della questione in una riunione del comitato e fissava un termine per il suo completamento, che non avrebbe dovuto superare i sei mesi. Durante la predisposizione del fascicolo, i membri del Comitato potevano richiedere agli organi statali e alle organizzazioni pubbliche qualsiasi documento e altra informazione relativa al problema esaminato, ascoltare le spiegazioni dei funzionari degli organi statali e delle organizzazioni pubbliche competenti e coinvolgere scienziati e professionisti come consulenti. I funzionari interpellati non potevano rifiutarsi di fornire i documenti e le informazioni richieste, altrimenti avrebbero avuto responsabilit\u00e0 legali.\nRiunione.\nIl presidente del Comitato di supervisione costituzionale dell'URSS sollevava la questione sulla legalit\u00e0 di un atto o disegno di legge in una riunione del Comitato entro un mese dalla fine dei preparativi per l'esame della questione. La bozza della conclusione del KKN e la relativa documentazione dovevano essere inviate ai partecipanti alla riunione entro e non oltre quindici giorni prima della riunione.\nLa riunione era competente se erano presenti almeno i due terzi del Comitato e, se non era necessario preservare il segreto di Stato o altri segreti protetti dalla legge, doveva svolgersi pubblicamente.\nPotevano partecipare alla riunione del KKN un rappresentante dell'organismo che aveva sollevato la questione, un rappresentante dell'organismo che aveva emanato l'atto o presentato la bozza dell'atto, il presidente e i vicepresidenti del Soviet Supremo dell'URSS, i presidenti delle camere del Soviet supremo, i presidenti dei comitati del Soviet supremo e dei comitati permanenti delle sue camere, il presidente del Consiglio dei ministri dell'URSS, il presidente del Comitato di controllo popolare dell'URSS, il presidente della Corte Suprema dell'URSS, il procuratore Generale dell'URSS, il capo arbitro statale dell'URSS e il ministro della giustizia dell'URSS.\nIl presidente del KKN, o per suo conto uno dei membri, esponeva l'essenza della questione in esame. Il rappresentante dell'ente che aveva sollevato la questione e quello dell'ente che aveva emanato l'atto o presentato il progetto dell'atto avevano il diritto di esprimere il proprio parere sulla questione in esame, ed il KKN poteva decidere di ascoltare anche altri soggetti.\nConclusione del KKN.\nLa conclusione del Comitato veniva adottato in una riunione alla quale partecipavano solo i suoi membri. Il testo doveva stabilire con motivazioni la conformit\u00e0 o incoerenza dell'atto o del disegno di legge esaminato e doveva essere approvato a maggioranza semplice (e senza astensioni) dai membri del KKN. In caso di parit\u00e0 di voti, avrebbe prevalso il voto del Presidente del Comitato. Un membro del Comitato che aveva un parere contrario al testo poteva dichiararlo per iscritto e, in questo caso, veniva incluso come parte indipendente nella conclusione del KKN.\nIl testo veniva poi passato all'organo che aveva emanato l'atto discusso, all'organo che aveva richiesto l'esame, al Presidium del Soviet Supremo dell'URSS e al Congresso dei deputati del popolo, che avrebbe discusso la conclusione assieme alla legge o al disegno di legge. Se il tema riguardava gli emendamenti costituzionali o le leggi delle singole RSS, la conclusione del KKN poteva essere trasmessa anche al Soviet supremo. Su proposta di almeno un quinto dei membri del Soviet Supremo dell'URSS, del presidente del Soviet Supremo dell'URSS o degli organi pi\u00f9 alti del potere statale delle repubbliche sovietiche, il KKN sottoponeva al Soviet Supremo dell'URSS le conclusioni sulla legittimit\u00e0 degli atti e dei disegni di legge delle sue camere, le decisioni e i decreti del Consiglio dei ministri dell'URSS rispetto alla Costituzione, alle leggi dell'URSS, ai trattati internazionali firmati dall'URSS e ad altri obblighi dell'URSS e delle repubbliche sovietiche.\nLa conclusione del KKN non sospendeva subito l'applicazione delle leggi dell'URSS e di altri atti adottati dal Congresso dei deputati del popolo dell'URSS, delle costituzioni delle RSS o delle loro disposizioni individuali. La conclusione poteva inoltre essere respinta da una decisione del Congresso adottata dai due terzi del numero totale dei deputati del popolo dell'URSS, per poi essere discussa e votata durante la successiva riunione del Congresso.\nSospensione, eliminazione o revisione dell'atto.\nSe il KKN denunciava l'incostituzionalit\u00e0 o l'illegittimit\u00e0 di un atto o parte di esso, l'atto veniva subito sospeso per intero o in parte fino a quando non veniva corretta l\u2019incongruenza segnalata. La dichiarazione della sospensione era pubblicata e inviata contemporaneamente alla pubblicazione e trasmissione dell'atto.\nL'organo che aveva emesso l'atto doveva eliminare entro tre mesi le discrepanze con la Costituzione o le leggi dell'URSS indicate nelle conclusioni del KKN. La scadenza poteva essere prorogata con una risoluzione del Presidium del Soviet Supremo dell'URSS.\nSe la discrepanza non veniva eliminata entro il periodo stabilito, il KKN doveva presentare al Congresso dei deputati del popolo dell'URSS, al Soviet supremo dell'URSS o al Consiglio dei ministri dell'URSS la richiesta di abolizione dell'atto o delle singole disposizioni non conformi alla Costituzione o alle leggi dell'URSS. \nSe la conclusione del Comitato veniva respinta dal Soviet Supremo dell'URSS, la questione veniva esaminata dal Congresso dei deputati del popolo dell'URSS, la cui decisione era definitiva. La decisione sul respingimento della conclusione del Comitato da parte del Congresso dei deputati del popolo doveva essere adottata a maggioranza dei due terzi del numero totale dei deputati del popolo dell'URSS. Se la proposta di rifiuto del parere del Comitato non riceveva il numero di voti richiesto, l'atto o le sue singole disposizioni diventavano nulli."}
{"id": "9131705", "revid": "2180194", "url": "https://it.wikipedia.org/wiki?curid=9131705", "title": "Principio del danno", "text": "Il principio del danno (in inglese \"harm principle\") \u00e8 un principio che stabilisce la relazione tra autorit\u00e0 e libert\u00e0. John Stuart Mill esporr\u00e0 questo principio nel Saggio sulla libert\u00e0: \nFormulazioni simili.\nNella Dichiarazione dei diritti dell'uomo e del cittadino \u00e8 formulato un principio simile:\nJohn Stuart Mill si ispir\u00f2 al principio della \u00absovranit\u00e0 dell'individuo\u00bb di Josiah Warren, di cui scriver\u00e0:\"...pur essendoci una superficiale somiglianza con alcuni dei progetti dei socialisti, [Josiah Warren] si \u00e8 diametralmente opposto a loro in linea di principio, poich\u00e9 non riconosce alcuna autorit\u00e0 nella societ\u00e0, sull'individuo, se non quella di imporre uguale libert\u00e0 di sviluppo a tutti gli individui.\""}
{"id": "9131710", "revid": "123149310", "url": "https://it.wikipedia.org/wiki?curid=9131710", "title": "Harm principle", "text": ""}
{"id": "9131718", "revid": "110157", "url": "https://it.wikipedia.org/wiki?curid=9131718", "title": "Pandemia di COVID-19 in Bahrein", "text": "Il primo caso della pandemia di COVID-19 in Bahrein \u00e8 stato confermato il 21 febbraio 2020, si trattava di un autista di scuolabus che era tornato dall'Iran via Dubai. Il primo decesso, quello di una 65enne con patologie croniche pregresse, \u00e8 stato confermato il 16 marzo seguente.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una malattia respiratoria in un gruppo di persone nella citt\u00e0 di Wuhan, nella provincia cinese di Hubei, dato che \u00e8 stato riferito all'OMS il 31 dicembre 2019.\nIl tasso di mortalit\u00e0 per COVID-19 \u00e8 stato molto pi\u00f9 basso della SARS del 2003, ma la trasmissione \u00e8 stata significativamente maggiore, portando ad un bilancio totale delle vittime pi\u00f9 alto."}
{"id": "9131719", "revid": "110157", "url": "https://it.wikipedia.org/wiki?curid=9131719", "title": "Pandemia di COVID-19 in Bhutan", "text": "Il primo caso della pandemia di COVID-19 in Bhutan \u00e8 stato confermato il 6 marzo 2020, si trattava di un 76enne turista americano. Il primo decesso \u00e8 stato confermato il 7 gennaio 2021, quello di un 34enne con patologie pregresse, seguito da altri due decessi a luglio ed agosto 2021. Il Paese ha il minor tasso di letalit\u00e0 apparente con COVID-19 al mondo (0.05%). A marzo 2021 il Paese ha vaccinato con la prima dose il 93% della popolazione adulta in meno di due settimane e a luglio 2021 il 90% con la seconda dose in una settimana, senza obblighi vaccinali. Ciononostante, ha raggiunto il picco assoluto di nuovi casi a fine maggio 2021.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una malattia respiratoria in un gruppo di persone nella citt\u00e0 di Wuhan, nella provincia cinese di Hubei, dato che \u00e8 stato riferito all'OMS il 31 dicembre 2019.\nIl tasso di mortalit\u00e0 per COVID-19 \u00e8 stato molto pi\u00f9 basso della SARS del 2003, ma la trasmissione \u00e8 stata significativamente maggiore, portando ad un bilancio totale delle vittime pi\u00f9 alto."}
{"id": "9131724", "revid": "71155", "url": "https://it.wikipedia.org/wiki?curid=9131724", "title": "Start of Something New", "text": ""}
{"id": "9131726", "revid": "6923", "url": "https://it.wikipedia.org/wiki?curid=9131726", "title": "L'esecuzione del maresciallo Ney", "text": "L'esecuzione del maresciallo Ney (\"L'ex\u00e9cution du mar\u00e9chal Ney\") \u00e8 un dipinto ad olio su tela realizzato dall'artista francese Jean-L\u00e9on G\u00e9r\u00f4me nel 1868. Questa tela raffigura gli attimi immediatamente successivi alla morte del maresciallo francese Michel Ney, avvenuta il 7 dicembre 1815. L'opera \u00e8 conservata nella Graves Gallery di Sheffield, in Inghilterra.\nStoria.\nIl dipinto venne presentato al Salon di Parigi del 1868. Anche se erano passati poco pi\u00f9 di cinquant'anni dalla morte del maresciallo Ney, la raffigurazione della sua esecuzione caus\u00f2 alcune controversie, a tal punto che i discendenti di Ney chiesero la rimozione dell'opera. G\u00e9r\u00f4me, alla fine, decise di non rimuovere la propria opera dal Salon.\nLe reazioni dei critici furono varie, anche se molti critici d'arte del Salon si schierarono contro G\u00e9r\u00f4me. Molti accusarono l'artista di fare uso di tecniche letterarie, di commercializzare l'arte e portare le questioni politiche nell'arte. Th\u00e9ophile Gautier si schier\u00f2 a favore di G\u00e9r\u00f4me e scrisse una recensione positiva che evidenziava i dettagli dell'opera e la rappresentazione della morte di Ney secondo l'artista.\nHenri Oulevay realizz\u00f2 una caricatura nella quale G\u00e9r\u00f4me viene raffigurato di fronte al muro mentre al posto del plotone d'esecuzione sono presenti dei critici d'arte che si allontanano (e che tengono in mano delle penne e delle penne d'oca al posto dei fucili). Sul muro \u00e8 presente la scritta \"Vive Manet\" (\"viva Manet\"), poich\u00e9 \u00c9douard Manet in precedenza aveva realizzato una serie di dipinti intitolata \"L'esecuzione dell'imperatore Massimiliano\", che raffigurava la morte per esecuzione dell'imperatore Massimiliano I del Messico, avvenuta nel 1867.\nIl quadro \u00e8 di propriet\u00e0 del \"Sheffield Galleries and Museums Trust\" dal 1931.\nDescrizione.\nIl dipinto raffigura il cadavere del maresciallo Michel Ney negli istanti successivi alla sua morte e il plotone di fucilieri che si allontana dal luogo dell'esecuzione. Dietro il cadavere di Ney \u00e8 presente un muro con delle scritte: una recita \"vive l'empereur\" (\"viva l'imperatore\" in francese) ed \u00e8 sbarrata; un'altra recita \"vive\" ed \u00e8 seguita dai fori causati dai proiettili dei fucilieri. Secondo G\u00e9r\u00f4me questo \u00e8 un riferimento al cambio di alleanza avvenuto nel 1814, dopo la prima abdicazione di Napoleone Bonaparte: infatti, dopo l'esilio di Napoleone nell'isola d'Elba, Michel Ney si alle\u00f2 con la monarchia dei Borboni per poi ritornare nelle file di Bonaparte durante i \"cento giorni\", salvo poi essere accusato di tradimento e condannato a morte dopo la restaurazione della monarchia, nel 1815.\nSullo sfondo si notano degli alberi e l'osservatorio di Parigi, in quanto Michel Ney venne giustiziato nella \"Avenue de l'Observatoire\" (via dell'Osservatorio).\nL'anno precedente, Jean-L\u00e9on G\u00e9r\u00f4me aveva esposto al Salon il dipinto \"La morte di Cesare\", molto simile per certi aspetti all\"'Esecuzione del maresciallo Ney\": in entrambe le tele i cadaveri degli assassinati giacciono in primo piano mentre gli assassini si allontanano e rivolgono le spalle allo spettatore. Inoltre, in questi due dipinti non viene raffigurato l'esatto momento dell'uccisione (come invece avviene nel dipinto di Manet), bens\u00ec le sue conseguenze."}
{"id": "9131731", "revid": "446353", "url": "https://it.wikipedia.org/wiki?curid=9131731", "title": "Nowosady", "text": "Nowosady \u00e8 un villaggio nel distretto amministrativo di Gmina Hajn\u00f3wka, all'interno di Distretto di Hajn\u00f3wka, Voivodato della Podlachia, nel nord-est Polonia, vicino al confine con la Bielorussia. Si trova a circa 7 chilometri nord-est da Hajn\u00f3wka e a sud-est dal capoluogo regionale, Bia\u0142ystok .\nStoria.\nIl villaggio fu fondato all'inizio del XVIII secolo. Nel 1786 vivevano soltanto 93 abitanti, nel 1861 il numero crebbe a 300 abitanti e nel 1911 la popolazione raggiunse i 470 abitanti. "}
{"id": "9131733", "revid": "124484355", "url": "https://it.wikipedia.org/wiki?curid=9131733", "title": "Hotel d'Hane-Steenhuyse", "text": "LHotel d'Hane-Steenhuyse \u00e8 un palazzo del XVIII secolo situato in Veldstraat a Gand, in Belgio. Per un certo periodo fu propriet\u00e0 della famiglia D'Hane de Steenhuyse.\nStoria.\nL'edificio fu costruito nel 1768\u20131773 da Jan Baptist Simoens, che progett\u00f2 e realizz\u00f2 la facciata posteriore e la \"salle \u00e0 l'italienne.\" La facciata anteriore fu probabilmente progettata da David 't Kindt, teoria tuttavia non confermata dalle prove d'archivio. Intorno all'inizio del XIX secolo l'edificio fu utilizzato esclusivamente dalla nobilit\u00e0 e, nel 1815, ospit\u00f2 l'espulso re di Francia, Luigi XVIII, il quale, durante il suo esilio, regnava con la sua corte dall'albergo stesso. In seguito, Luigi XVIII, in segno di ringraziamento, regal\u00f2 all'hotel un servizio da dessert in porcellana attualmente conservato nello STAM.\nNel XX secolo l'albergo cadde in disuso. Nel 1949 ospit\u00f2 il Museo dei Cento Giorni, ma senza riscuotere molto successo.\nNel 1981, l'edificio divenne propriet\u00e0 della citt\u00e0 di Gand, che inizialmente comprendeva un centro informazioni e successivamente il Servizio di gestione dei monumenti. Negli anni '90 sub\u00ec una profonda ristrutturazione ma l'accesso al pubblico rimase molto limitato. Nel 2015 venne aperto il piano terra per consentire attivit\u00e0 commerciali.\nProprietari.\nL'hotel \u00e8 stato costruito da tre membri della famiglia D'Hane de Seenhuyse:\nDopo la fine della discendenza maschile, il palazzo cittadino pass\u00f2 nelle mani di Valerie van Pottelsberghe de la Potterie.\nOspiti famosi.\nSotto Jean-Baptiste, l'edificio ospit\u00f2 tra i personaggi pi\u00f9 importanti d'Europa:\nDescrizione.\nPianta.\nL'edificio fu costruito sui vari residui delle case pi\u00f9 antiche, il che spiega la forma irregolare della facciata. L'obiettivo era quello di massimizzare l'utilizzo dello spazio disponibile, in modo da seguire la fascia di pertinenza. Questo spiega la sporgenza della parte centrale della facciata.\nIntegrando l'edificio tra quelli esistenti, anche la pianta fu modificata. Di solito, gli hotel come questo avevano un ingresso centrale che garantiva l'accesso al vestibolo, il quale era perpendicolare alla facciata. A sinistra e a destra del vestibolo si trovavano le stanze, simmetriche l'una rispetto all'altra.\nNel caso dell'Hotel d'Hane-Steenhuyse, la pianta simmetrica \u00e8 stata abbandonata. L'unico accesso all'edificio \u00e8 costituito da un portone d'ingresso per le carrozze posto all'estremit\u00e0 della facciata (cio\u00e8 direttamente a fianco dell'edificio adiacente). Le stanze sono disposte intorno al vestibolo.\nLe stanze non solo erano accessibili separatamente tramite il vestibolo, ma erano anche collegate da corridoi, formando quindi formavano un'enfilade. Inoltre, c'era un sistema di passaggi nascosti che concedeva al personale di entrare nelle stanze con discrezione.\nInoltre l'immobile dispone di un cortile con terrazza, il quale fu allestito nel 1773, in puro stile Luigi XVI.\nFacciate.\nL'edificio \u00e8 composto da due facciate. Quella principale, in stile Luigi XV, si trova sulla Veldstraat. Essa contiene sia elementi barocchi che rococ\u00f2 e presenta una parte mediana sporgente con semicolonne corinzie e frontone ad arco ribassato.\nLa facciata posteriore \u00e8 in stile neoclassico (Luigi XVI). A differenza della facciata anteriore, quella posteriore \u00e8 composta da tre sezioni orizzontali. Il fondo \u00e8 concepito come un piedistallo. La facciata presenta pilastri e un frontone ed \u00e8 adiacente al cortile.\nStanze.\nGli ambienti del piano terra hanno funzione di rappresentanza. Si tratta di saloni e sale tipici delle classi sociali benestanti dell'epoca. In particolar modo, l'alta sala da ballo \u00e0 l'italienne \u00e8 riccamente decorata con affreschi del soffitto, specchi, un'elegante scalinata e un pavimento in parquet firmato Henri Feylt.\nPer quanto riguarda le stanze, sul piano si potevano trovare: la camere da letto del padrone e della padrona di casa (separate, secondo l'uso dei tempi), una biblioteca, una sala per le collezioni e altre stanze. Le cantine erano adibite a locali di servizio e sono pi\u00f9 vecchie dell'hotel stesso. Durante la costruzione dell'hotel, infatti, le cantine a volta delle case che si trovavano l\u00ec precedentemente furono mantenute e adattate. Il personale viveva in delle mansarde non riscaldate.\nLe stanze erano arredate con molta attenzione alla simmetria e alla gerarchia, mentre sulle pareti erano disposte il pi\u00f9 simmetricamente possibile placche a muro, finestre, carta da parati e porte sia vere che false. La parete col camino era considerata la pi\u00f9 importante. Ogni stanza aveva il suo schema di colori."}
{"id": "9131739", "revid": "1498232", "url": "https://it.wikipedia.org/wiki?curid=9131739", "title": "Corporazione Catalana dei Mezzi Audiovisi", "text": ""}
{"id": "9131754", "revid": "205250", "url": "https://it.wikipedia.org/wiki?curid=9131754", "title": "Giovan Betto", "text": " Specializzato nell'architettura religiosa, Betto lavor\u00f2 perlopi\u00f9 nella regione della Lorena, inizialmente al servizio di vari ordini religiosi, poi dal 1703 in quanto architetto accreditato presso la corte del Ducato di Lorena al servizio del duca Leopoldo il Buono.\nBiografia.\nGiovan Betto nacque in Valsesia, una valle alpina all'epoca appartenente al Ducato di Milano, nel 1642. Figlio di Marco Antonio Betto e di Cristina Grande (o Pietrogrande) proveniva da una famiglia di commercianti e muratori. Ebbe tre fratelli - Michele, Pietro e Francesco - che come lui lavorarono come architetti in Lorena. In particolare, Michele Betto (1645-1702) trascorse buona parte della sua vita a Toul, mentre Pietro Betto (1647-1732) fu impegnato nel rafforzamento delle fortificazioni di Thionville. Non \u00e8 nota la formazione che i fratelli ricevettero durante la loro giovinezza, ma \u00e8 presumibile che furono iniziati al mestiere dal padre o da qualcuno della sua cerchia.\nI fratelli Betto arrivarono in Lorena dopo il 1670 (un atto dell'archivio di Varallo riporta che i fratelli Betto quell'anno erano in citt\u00e0 per ereditare i beni di uno zio), ma mentre Michele si stabil\u00ec quasi subito a Toul e Pietro a Thionville, Giovan Betto non ebbe una dimora fissa, in quanto si spostava di citt\u00e0 in citt\u00e0 ogni volta che i cantieri che gli erano affidati lo richiedevano. Tra i primi cantieri a cui lavor\u00f2, rilevante fu quello della chiesa des Petits-Carmes di Metz, costruita per l'Ordine dei carmelitani scalzi intorno al 1675 (dal 1977 la chiesa \u00e8 parte integrante del Museo de la Cour d'Or). Tra il 1676 ed il 1682 Betto si dedic\u00f2 alla costruzione della certosa di Bosserville per l'Ordine certosino.\nNel 1699 Betto \u00e8 incaricato della sua opera pi\u00f9 importante, la cattedrale di Nancy. Per il suo progetto l'architetto si ispir\u00f2 alla Basilica di Sant'Andrea della Valle, ma in un secondo momento i suoi piani furono modificati dal collega Jules Hardouin-Mansart. Ad ogni modo, Betto mantenne il ruolo di responsabile dei lavori fino alla sua morte.\nTra il 1711 ed il 1714 Betto realizz\u00f2 la facciata della Cattedrale di Saint-Di\u00e9 a Saint-Di\u00e9-des-Vosges, ispirata a quella della Basilica di San Giorgio Maggiore di Venezia, mentre nel 1713 edific\u00f2 la chiesa abbaziale di San Giuseppe dei premostratensi, oggi Tempio protestante di Nancy.\nProprio a Nancy Betto trascorse gli ultimi anni della sua vita, ospite del convento dei piccoli carmelitani, dove mor\u00ec ad 80 anni, il 9 giugno 1722."}
{"id": "9131757", "revid": "1318658", "url": "https://it.wikipedia.org/wiki?curid=9131757", "title": "Astana Open 2021", "text": "L'Astana Open \u00e8 un torneo di tennis giocato nei campi in cemento al coperto. \u00c8 stata la seconda edizione del torneo, facente parte della categoria ATP Tour 250 nell'ambito dell'ATP Tour 2021, e la prima edizione WTA dell'evento facente parte della categoria WTA Tour 250 nell'ambito del WTA Tour 2021. Il torneo si \u00e8 disputato al National Tennis Centre di Nur-Sultan, in Kazakistan, dal 20 al 26 settembre 2021 per la categoria maschile e dal 27 settembre al 3 ottobre nel femminile.\nPartecipanti al singolare maschile.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni:\nPartecipanti al doppio maschile.\nAltri partecipanti.\nLe seguenti coppie hanno ricevuto una wild card per il tabellone principale:\nPartecipanti al singolare femminile.\nAltri partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono entrate con il ranking protetto\nLe seguenti giocatrici sono passate dalle qualificazioni:\nCampioni.\nSingolare maschile.\n Kwon Soon-woo ha sconfitto in finale James Duckworth con il punteggio di 7-6(6), 6-3.\nSingolare femminile.\n Alison Van Uytvanck ha sconfitto in finale Julija Putinceva con il punteggio di 1-6, 6-4, 6-3.\nDoppio maschile.\n Santiago Gonz\u00e1lez / Andr\u00e9s Molteni hanno sconfitto in finale Jonathan Erlich / Andr\u0117j Vasile\u016dski con il punteggio di 6-1, 6-2.\nDoppio femminile.\n Anna-Lena Friedsam / Monica Niculescu hanno sconfitto in finale Angelina Gabueva / Anastasija Zakharova con il punteggio di 6-2, 4-6, [10-5]"}
{"id": "9131758", "revid": "104458", "url": "https://it.wikipedia.org/wiki?curid=9131758", "title": "Assedio di Pavia (569- 572)", "text": "L'assedio di Pavia del 569- 572 per opera di Alboino ci \u00e8 noto solo attraverso il racconto di Paolo Diacono, tuttavia rimane aperto il dibattito tra gli storici se esso realmente avvenne o se ci troviamo davanti a un espediente letterario ideato dal cronista per esaltare il valore della citt\u00e0 che fu capitale del Regno longobardo.\nAntefatti.\nNel 569 i Longobardi, guidati da Alboino, giunsero nell'Italia settentrionale. Tradizionalmente, l'arrivo dei Longobardi in Italia \u00e8 sempre stato interpretato come l'invasione violenta di un popolo germanico etnicamente omogeneo; in realt\u00e0, come la recente storiografia ha evidenziato e come riportato dalle fonti contemporanee del VI secolo, si tratt\u00f2 probabilmente dello stanziamento nella Pianura Padana di un esercito, formato, oltre che da Longobardi anche da Gepidi, Sassoni e altre genti, tutti accompagnati, come era in uso negli eserciti tardo antichi, dalle famiglie dei combattenti. Divide ancora il dibattito storiografico la questione se Alboino giunse in Italia di sua spontanea iniziativa (ipotesi accolta dalla maggioranza degli storici) o se, come recentemente riproposto da uno dei massimi studiosi a livello europeo delle popolazioni barbariche: Walter Pohl, esso fu chiamato, forse da Narsete, per difendere il confine alpino dai Franchi.\nL'assedio triennale: realt\u00e0 o invenzione letteraria?\nSecondo il racconto di Paolo Diacono, Pavia resistette ai Longobardi (diversamente dalle altre citt\u00e0 della regione) per ben tre anni e alcuni mesi, dal 569 al 572. Quando, sempre secondo Paolo Diacono, la citt\u00e0 si arrese ad Alboino, il sovrano, che nel frattempo aveva deciso di punire la citt\u00e0 e di massacrare i suoi abitanti, mentre stava facendo il suo ingresso a Pavia attraverso una delle porte orientali della citt\u00e0, porta San Giovanni, fu trascinato a terra dalla caduta del proprio cavallo. L'animale, bench\u00e9 spronato a rialzarsi, stranamente, non si sollev\u00f2. Allora, un anonimo longobardo di avvicin\u00f2 al sovrano, invitandolo, dato che la citt\u00e0 era abitata da \"veri cristiani\" (\u00abvere etenim christianus est populus in hac civitate\u00bb), a risparmiare gli abitanti di Pavia. Alboino allora abbandon\u00f2 i suoi intenti e perdon\u00f2 i cittadini e, dopo che il suo cavallo si rialz\u00f2, pot\u00e9 quindi entrare in citt\u00e0, dove, nel palazzo reale fatto edificare da re Teodorico, ricevette il popolo di Pavia.\nCome dimostrato da Aldo A. Settia, il racconto dell'assedio triennale che ci fornisce Paolo Diacono \u00e8 in realt\u00e0 (come altri episodi presenti nell'\"Historia Langobardorum\") un'invenzione letteraria, dato che il cronista, cambiando i nomi dei luoghi e dei personaggi, ricalc\u00f2 completamente il racconto dell'assedio di Ravenna da parte di Teodorico, da lui stesso narrata nell\"'Historia Romana\", con aggiunte di particolari tratti dall'assedio di Tyana da parte dell'imperatore Aureliano presente nell'Historia Augusta. Il miracolo del cavallo \u00e8 poi presente in molte composizioni agiografiche coeve, mentre l'entrata del re nel palazzo, accolto dal popolo, trova stretti paralleli con i testi di Teodoreto di Cirro e di Giovanni Crisostomo riguardanti a Antiochia, che Teodosio prima minacci\u00f2 di distruggere e poi perdon\u00f2. Probabilmente Paolo Diacono volle conferire rilievo ed enfasi all'assedio per esaltare la citt\u00e0 destinata a diventare la sede del regno, stabilendo un tacito parallelo con un altro assedio, che doveva essere ben vivo nella sua memoria, quello del 773- 774, che pose fine al Regno longobardo in Italia. In ultima analisi non sappiamo quindi se l'assedio realmente ci fu o se sia solo a un espediente letterario di Paolo Diacono, tuttavia, sicuramente,\u00a0se esso mai avvenne non dur\u00f2 certamente tre anni.\nLa tradizione dell'assedio a Pavia.\nDi l\u00e0 dalla verit\u00e0 storica, il racconto sull'assedio di Pavia del 569- 572 tramandato da Paolo Diacono god\u00e9 di particolare fortuna a Pavia durante tutto il Medioevo e l'et\u00e0 moderna, tanto che nel XVI secolo le autorit\u00e0 comunali fecero affiggere su di una casa posta presso l'antica porta San Giovanni (corso Garibaldi n. 27) una piccola epigrafe marmorea in ricordo dell'ingresso di Alboino in citt\u00e0. A poca distanza, nel Medioevo, una delle principali consorterie aristocratiche della citt\u00e0, i Beccaria, cominci\u00f2 a far circolare la leggenda che uno degli immobili di sua propriet\u00e0 fosse stato, in origine, il palazzo di Alboino. In realt\u00e0 il palazzo conosciuto come Casa di Alboino (le cui murature pi\u00f9 antiche risalgono al XII secolo) nulla ha a che vedere n\u00e9 con Alboino, n\u00e9 mai ospit\u00f2 sovrani, dato che il palazzo Reale si trovava in un punto diverso di Pavia."}
{"id": "9131759", "revid": "247222", "url": "https://it.wikipedia.org/wiki?curid=9131759", "title": "Pandemia di COVID-19 in Birmania", "text": "Il primo caso della pandemia di COVID-19 in Birmania \u00e8 stato confermato il 23 marzo 2020. Sebbene il governo abbia implementato rapidamente misure di contenimento e di salute pubblica, il Paese ha registrato uno dei pi\u00f9 gravi focolai di COVID-19 nel sud-est asiatico entro la fine del 2020. L'ONU ha espresso preoccupazione per la vulnerabilit\u00e0 del Myanmar alla pandemia a causa della sua debole infrastruttura sanitaria a seguito degli scarsi investimenti del governo militare, nonch\u00e9 per il conflitto interno in corso.\nLa pandemia ha notevolmente sconvolto l'economia del Paese e il PIL del Myanmar \u00e8 diminuito del 5% nel 2020. Il colpo di Stato del 2021 e le successive proteste e i movimenti di disobbedienza civile, alcuni dei quali guidati da operatori sanitari, hanno causato gravi disagi alla risposta sanitaria pubblica del Paese e ne hanno aggravato la recessione. Si pensa che il sistema di test COVID-19 del Paese e la distribuzione delle vaccinazioni siano crollati nel febbraio 2021.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una malattia respiratoria in un gruppo di persone nella citt\u00e0 di Wuhan, nella privincia cinese di Hubei, dato che \u00e8 stato riferito all'OMS il 31 dicembre 2019.\nIl tasso di mortalit\u00e0 per COVID-19 \u00e8 stato molto pi\u00f9 basso della SARS del 2003, ma la trasmissione \u00e8 stata significativamente maggiore, portando ad un bilancio totale delle vittime pi\u00f9 alto."}
{"id": "9131762", "revid": "767487", "url": "https://it.wikipedia.org/wiki?curid=9131762", "title": "Ulisse non deve morire", "text": "Ulisse non deve morire \u00e8 un film del 1970 diretto da Henri Colpi. \u00c8 stato l'ultimo film interpretato da Fernandel.\nTrama.\nAntonin \u00e8 un anziano contadino e vive vicino ad Arles in un piccolo villaggio della Provenza. Un giorno, il suo capo, il signor Pascal, gli chiede di portare Ulisse, un cavallo da lavoro di 28 anni, ad Arles per consegnarlo a un picador che lo utilizzer\u00e0 nelle corride.\nAntonin \u00e8 disperato, ma nessuno sembra comprendere il suo attaccamento al cavallo. Vorrebbe riscattare il suo vecchio compagno di lavoro per salvarlo da una morte terribile, ma non ha i soldi necessari. Decide cos\u00ec di accompagnare Ulisse in Camargue perch\u00e9 possa terminare l\u00ec la sua vita pacificamente, ma durante il viaggio un incontro imprevisto glielo impedisce.\nGiunto finalmente all'arena, Antonin assiste alla dura realt\u00e0 delle corride, inorridito fugge in Camargue con Ulisse per ridargli l'agognata libert\u00e0."}
{"id": "9131764", "revid": "977683", "url": "https://it.wikipedia.org/wiki?curid=9131764", "title": "Tiliqua scincoides scincoides", "text": "Lo scinco dalla lingua blu orientale (\"Tiliqua scincoides scincoides\") \u00e8 una sottospecie dello scinco dalla lingua blu. Comune in tutta l'Australia orientale, predilige le boscaglie e le aree suburbane dove le condizioni sono adatte alla sua sopravvivenza. Il suo nome deriva dalla colorazione della sua lingua, che pu\u00f2 variare dal blu brillante al blu scuro, che viene usata dall'animale per confondere i predatori, tirandola fuori e sibilando rumorosamente quando si sente minacciato.\nQuesta sottospecie venne descritta per la prima volta come \"Lacerta scincoides\", dal chirurgo e botanico irlandese John White.\nDescrizione.\nLo scinco dalla lingua blu orientale \u00e8 una lucertola robusta e lenta che pu\u00f2 raggiunge una lunghezza di oltre 40 centimetri, per un peso di 700 grammi. Presenta una colorazione grigiastra, caratterizzato da un motivo striato marrone-nero sul dorso e sulla coda. Dietro gli occhi \u00e8 quasi sempre presenta una banda nera che si collega alle striature del resto del corpo. Il ventre \u00e8 generalmente pi\u00f9 pallido. In cattivit\u00e0 esistono diversi morph dalle varie colorazioni.\nBiologia.\nLo scinco dalla lingua blu orientale ha abitudini prettamente diurne ed \u00e8 onnivoro. \n\u00c8 ovoviviparo, e le femmine possono dare alla luce dai sei ai 20 cuccioli vivi per covata. I giovani consumano il sacco delle uova subito dopo la nascita, e alla nascita somigliano gi\u00e0 a una versione pi\u00f9 piccola dei loro genitori. Animale estremamente adattabile, che spesso vive nelle aree urbane e suburbane, comprese le zone residenziali di Sydney, \u00e8 considerato molto utile, poich\u00e9 si nutre di alcuni parassiti da giardino come le lumache. \nSono anche popolari animali da compagnia e tra i rettili pi\u00f9 comuni che si possono trovare in cattivit\u00e0. Essendo una specie australiana, tutti gli esemplari detenuti in cattivit\u00e0 sono esemplari nati in allevamenti specializzati e non prelevati in natura, per via delle restrizioni sul commercio di animali endemici australiani. Questi animali si adattano bene in cattivit\u00e0 e possono vivere fino a 30 anni."}
{"id": "9131766", "revid": "729019", "url": "https://it.wikipedia.org/wiki?curid=9131766", "title": "Ed Don George", "text": "Ex lottatore olimpico, partecip\u00f2 alle Olimpiadi di Amsterdam del 1928 e divenne un professionista poco tempo dopo. Fu due volte AWA World Heavyweight Champion."}
{"id": "9131770", "revid": "729019", "url": "https://it.wikipedia.org/wiki?curid=9131770", "title": "Route nationale 81", "text": "La route nationale 81 (RN 81 o N 81) \u00e8 stata una strada nazionale francese che partiva da Nevers e terminava a Pouilly-en-Auxois.\nPercorso.\nPrima del 1972, aveva inizio a Noir\u00e9table dalla N89 e si dirigeva a nord-est passando per Les Salles, Saint-Just-en-Chevalet (fino a dove venne declassata a D53), Jur\u00e9 (oggi come D1), Cremeaux e Le Puy (comune di Saint-Jean-Saint-Maurice-sur-Loire) (oggi D86), quindi dopo Lentigny raggiungeva Roanne con un tratto declassato a D53, quindi terminava sulla N7.\nLa nuova N81 dopo Nevers riprendeva un troncone della N79 da Saint-\u00c9loi a Decize, risalendo la valle della Loira, quindi continuava a sud dell\u2019Aron e dell\u2019Al\u00e8ne in direzione est, raggiungendo Luzy. Virava allora a nord-est e seguiva la valle dell\u2019Arroux a partire da Laizy, arrivando cos\u00ec ad Autun e ad Arnay-le-Duc. Si concludeva poco dopo, presso Pouilly-en-Auxois, in corrispondenza dell\u2019incrocio con l\u2019autoroute A38. Questa strada fu completamente declassata a D981 nel 2006."}
{"id": "9131772", "revid": "1501558", "url": "https://it.wikipedia.org/wiki?curid=9131772", "title": "Cha Doo-Ri", "text": ""}
{"id": "9131783", "revid": "123150536", "url": "https://it.wikipedia.org/wiki?curid=9131783", "title": "3Fiber", "text": ""}
{"id": "9131784", "revid": "123863582", "url": "https://it.wikipedia.org/wiki?curid=9131784", "title": "Mustafa Selaniki", "text": " Fu un cronista, che scrisse \"Tarih-i Sel\u00e2niki\" che descrisse l'impero ottomano del periodo 1563\u20131599."}
{"id": "9131785", "revid": "300067", "url": "https://it.wikipedia.org/wiki?curid=9131785", "title": "Richard Moore", "text": ""}
{"id": "9131790", "revid": "93556", "url": "https://it.wikipedia.org/wiki?curid=9131790", "title": "Edvin Ryding", "text": " \u00c8 principalmente conosciuto per il ruolo del principe Wilhelm nella serie svedese Young Royals.\nBiografia.\nEdvin Ryding \u00e8 cresciuto a Saltsj\u00f6-Boo e ha tre fratelli. \nHa debuttato come attore all'et\u00e0 di cinque anni nella serie TV \"Mannen under trappan\" (2009), e in seguito \u00e8 apparso in produzioni come \"Fr\u00f6ken Frimans krig, Kronjuvelerna, The Stig-Helmer Story, Nobels testamente\" e molti altri film di Annika Bengtzon prodotti nel 2011. Ha prestato la voce al personaggio principale del film d'animazione svedese-danese \"Resan till Fj\u00e4derkungens rike\". Nel 2013 e nel 2014 ha avuto il ruolo principale nella miniserie \"Lars Diary\" dello Young Radio Theatre. Dal 2015 appare nella serie tv \"G\u00e5smamman\" come il figlio pi\u00f9 giovane Linus Ek e ha interpretato il ruolo di Sylvester Silfverhielm nel programma di Natale di SVT Storm p\u00e5 Lugna gatan nel 2018.\nNel 2021 raggiunge notoriet\u00e0 internazionale grazie alla serie tv \"Young Royals\", prodotta e distribuita da Netflix dove interpreta il ruolo del principe Wilhelm."}
{"id": "9131792", "revid": "938", "url": "https://it.wikipedia.org/wiki?curid=9131792", "title": "Une Seule Nuit", "text": ""}
{"id": "9131795", "revid": "2216802", "url": "https://it.wikipedia.org/wiki?curid=9131795", "title": "Taxi Driver (MTV Unplugged)", "text": "Taxi Driver (MTV Unplugged) \u00e8 il primo album dal vivo del rapper italiano Rkomi, pubblicato il 24 settembre 2021 dall'etichetta discografica Island Records.\nDescrizione.\nLa raccolta contiene i brani dell'album \"Taxi Driver\" con l'aggiunta di pezzi pi\u00f9 datati come \"Apnea\" e \"Mai pi\u00f9\" e la cover di \"Ridere di te\", brano di Vasco Rossi insieme a Visti dall'alto, ed \u00e8 stato registrato il 22 settembre 2021 al teatro Carcano di Milano. In Italia, prima di Rkomi, a partecipare a MTV Unplugged sono stati Giorgia, Alex Britti e i Negrita successivamente."}
{"id": "9131796", "revid": "938", "url": "https://it.wikipedia.org/wiki?curid=9131796", "title": "L'Aube Nouvelle", "text": ""}
{"id": "9131820", "revid": "6923", "url": "https://it.wikipedia.org/wiki?curid=9131820", "title": "M. R. Gurusamy Mudaliar", "text": "Oper\u00f2 a Madras durante la prima met\u00e0 del XX secolo, guadagnando una grande fama nel suo Paese e arrivando ad occupare posti in medicina e chirurgia normalmente riservati ai soli inglesi.\nBiografia.\nGuruswami Mudaliar nacque nel 1880 a Tuluva Vellala dalla famiglia Mudaliar di Nelamangala (ora nel distretto di Bangalore), all'epoca parte del principato di Mysore. Sua madre era la seconda moglie di Ramaswamy Mudaliar, un facoltoso imprenditore edile. Suo nipote era il regista R. Nataraja Mudaliar. Dopo aver completato gli studi a Mysore, si rec\u00f2 al Bangalore Central College per il suo livelloB.A. livello. Rajaji era un suo amico del college.\nCarriera da medico.\nDopo aver conseguito la laurea, Guruswami Mudaliar si iscrisse al Madras Medical College per una laurea in medicina. Usc\u00ec a pieni voti e in seguito lavor\u00f2 all'ospedale governativo di Thanjavur. Dopo alcuni anni, fu messo in servizio come professore al Madras Medical College. Fu il primo indiano ad essere nominato professore di terapia nell'istituto, che era aperto solo a medici britannici esperti e competenti.\nSpecializzazione come dottore.\nGuruswami Mudaliar era un rinomato chirurgo e venne consultato da diversi personaggi famosi come combattenti per la libert\u00e0 e leader politici. Esegu\u00ec il terzo intervento chirurgico di un nodulo canceroso sul braccio di Ramana Maharishi nell'agosto 1949. Cur\u00f2 anche pi\u00f9 volte Periyar E. V. Ramasamy in prigione quando non era in buona salute. Altri quali V.V. Giri, Durgabai Deshmukh e MS Subbulakshmi esaltarono i suoi servizi nelle loro interviste e autobiografie.\nMudaliar era ampiamente noto per essere un maestro nella diagnosi delle percussioni. In un caso, gli venne chiesto di curare una giovane donna con una misteriosa malattia. Le chiese di sdraiarsi a pancia in gi\u00f9 e, tirandole su la camicetta, le tenne la mano sinistra sulla schiena e inizi\u00f2 il suo trattamento a percussione. Improvvisamente si ferm\u00f2 in un punto e, tirando fuori una matita per copiare, disegn\u00f2 un cerchio attorno a quel punto. Quindi convoc\u00f2 gli altri medici e mostr\u00f2 loro che il punto all'interno del cerchio nel suo corpo era la causa della sua malattia. Aveva localizzato un ascesso il cui coagularsi durante il giorno provocava la febbre al paziente. Sebbene nessuno degli altri medici gli credesse inizialmente, il referto dei raggi X conferm\u00f2 che la diagnosi era giusta. Prescrisse compresse di sulfamidici per sciogliere l'ascesso e guar\u00ec con successo la paziente.\nEtica.\nGuruswami Mudaliar non tratt\u00f2 mai nessuno gratuitamente poich\u00e9 credeva che un trattamento gratuito sarebbe stato considerato privo di valore. Fece per\u00f2 pagare solo una piccola tassa da pazienti poveri.\nDurante gli anni '50, quando l'influenza colp\u00ec duramente Madras, il Dr. Mudaliar sugger\u00ec una compressa chiamata Elkosin per curare una delle sue interviste; questa fece scalpore e le vendite del farmaco aumentarono. Tuttavia, molti medici della citt\u00e0 erano molto critici nei confronti di Mudaliar per aver prescritto una compressa di marca come trattamento che ritenevano fortemente contrario all'etica medica. L'uomo afferm\u00f2 di aver posto il benessere del paziente al di sopra dell'etica."}
{"id": "9131822", "revid": "884077", "url": "https://it.wikipedia.org/wiki?curid=9131822", "title": "Tour della Nazionale di rugby a 15 dell'Italia 1974", "text": ""}
{"id": "9131826", "revid": "938", "url": "https://it.wikipedia.org/wiki?curid=9131826", "title": "Hymne Cherifien", "text": ""}
{"id": "9131827", "revid": "729019", "url": "https://it.wikipedia.org/wiki?curid=9131827", "title": "Autoroute A38", "text": "L\u2019autoroute A 38 \u00e8 un'autostrada francese che collega la A 6 (intersezione presso Pouilly-en-Auxois) a Plombi\u00e8res-l\u00e8s-Dijon, dove viene continuata da un raccordo che la collega all'A39 e all'A31."}
{"id": "9131834", "revid": "110157", "url": "https://it.wikipedia.org/wiki?curid=9131834", "title": "Incendio del Beverly Hills Supper Club", "text": "Lincendio del Beverly Hills Supper Club, avvenuto la notte del 28 maggio 1977 a Southgate, nel Kentucky, \u00e8 il terzo incendio di locale notturno per numero di morti nella storia degli Stati Uniti. Le fiamme, propagatesi rapidamente in tutto il locale, hanno causato un totale di 165 morti e pi\u00f9 di 200 feriti.\nIl Beverly Hills Supper Club.\nIl Beverly Hills era una grande attrazione mondana, situata poco fuori da Cincinnati, appena oltre il fiume Ohio a Southgate (Kentucky). Il sito era stato un popolare locale notturno e una casa da gioco illegale gi\u00e0 nel 1926; Dean Martin, originario dell'Ohio, era stato un mazziere di blackjack l\u00ec. Il club aveva riaperto sotto gli allora attuali proprietari e gestione nel 1971 ed era considerato un luogo elegante che attirava talenti di prim'ordine e clientela benestante.\nL'incendio.\nSabato 28 maggio 1977, il Beverly Hills Supper Club era pieno oltre le proprie capacit\u00e0, in gran parte a causa della popolarit\u00e0 dello spettacolo nella \"Cabaret Room\" di quella sera, con il noto cantante e attore di Hollywood John Davidson.\nNelle altre sale del club, i clienti stavano cenando. Stime successive collocarono il numero totale di persone nel Beverly Hills Supper Club il 28 maggio 1977 a circa 3.000, sostanzialmente pi\u00f9 delle 1.500 persone consentite all'epoca per un edificio con il numero di uscite di sicurezza che il locale aveva.\nAlle 21:00 circa, un dipendente sent\u00ec odore di fumo vicino alla \"Zebra Room,\" situata non lontano dall'ingresso del locale, confermando poi visivamente la presenza di fumo una volta aperta la stanza. Sebbene i dipendenti non ne fossero a conoscenza, la loro apertura della porta della Zebra Room consent\u00ec l'ingresso di abbastanza ossigeno da causare un flashover e iniziare a far diffondere rapidamente l'incendio. Divenne subito chiaro che gli estintori erano inutili contro l'incendio in rapida crescita. I vigili del fuoco furono allertati per l'incendio alle 21:01, giungendo sul posto alcuni minuti dopo. Mentre si avvicinavano, i vigili del fuoco sui primi veicoli di emergenza potevano gi\u00e0 vedere il fumo alzarsi dall'edificio.\nPoich\u00e9 il vasto complesso non disponeva di un allarme antincendio sonoro, coloro che si trovavano nelle stanze pi\u00f9 lontane non ebbero modo di sapere che c'era un incendio nel locale fino a quando un dipendente non cammin\u00f2 per tutta la lunghezza dell'edificio avvertendoli. Si \u00e8 stimato che il fuoco impieg\u00f2 solo dai due ai cinque minuti per entrare nella Cabaret Room; di conseguenza, la notizia dell'incendio e il fumo raggiunsero la grande sala quasi contemporaneamente. \nVerso le 21:10 ci fu l'interruzione della corrente nell'edificio con lo spegnimento delle luci. Ne segu\u00ec il panico, e anche quelli che si erano mossi con calma verso le uscite della Cabaret Room iniziarono a spingersi a vicenda. La situazione si rese ancora pi\u00f9 disperata a causa delle sole tre uscite nella sala, due delle quali presto bloccate dal fuoco, lasciando la folla ad incanalarsi attraverso un'unica uscita. Molti di coloro che erano scappati dalla calca che bloccava l'uscita antincendio a nord-est si persero nel tentativo di trovare altre uscite.\nI vigili del fuoco, allertati che la maggior parte degli occupanti dell'edificio si trovava nella Cabaret Room, concentrarono i loro sforzi l\u00ec, ma anche gli sforzi combinati di tutti i vigili del fuoco della contea erano inutili e tardivi di fronte alla dimensione dell'incendio. \nAlle 23:30 il comando locale dei vigili del fuoco, sospettando che il tetto dell'edificio sarebbe presto crollato (cosa poi effettivamente accaduta qualche ora dopo), ordin\u00f2 a tutti i pompieri di evacuare l'edificio. L'entit\u00e0 del rogo \u00e8 stata tale che i vigili del fuoco non ebbero il controllo delle fiamme fino alle due di quella mattina.\nVittime.\nIl bilancio iniziale fu di 162 vittime e oltre 200 feriti. Tutti i morti tranne due vennero trovati dentro e intorno alla Cabaret Room, con 125 raggruppati vicino all'uscita nord della stanza e altri 34 all'uscita sud della stanza. Un piccolo numero di persone mor\u00ec dopo essere stato salvato dalla scena: una il 25 giugno, una il 2 luglio e l'ultima il 1 marzo 1978, quasi un anno dopo l'incendio. Ci\u00f2 port\u00f2 il numero di decessi accertati a 165.\nIndagine.\nL'indagine sull'incendio ha rilevato le seguenti carenze, come evidenziato dal \"Cincinnati Enquirer\":"}
{"id": "9131835", "revid": "300067", "url": "https://it.wikipedia.org/wiki?curid=9131835", "title": "Brandy Southers", "text": ""}
{"id": "9131837", "revid": "123956376", "url": "https://it.wikipedia.org/wiki?curid=9131837", "title": "Lui \u00e8 peggio di me (programma televisivo)", "text": "Lui \u00e8 peggio di me \u00e8 un programma televisivo italiano in onda dall'11 febbraio 2021 su Rai 3 in prima serata con la conduzione di Giorgio Panariello e Marco Giallini."}
{"id": "9131842", "revid": "941725", "url": "https://it.wikipedia.org/wiki?curid=9131842", "title": "Croce viaria", "text": "La croce viaria \u00e8 un arredo architettonico tipico dell'epoca medioevale che caratterizzava sia il paesaggio urbano che quello rurale, generalmente costituita da un alto supporto, spesso ricavato da materiale di reimpiego, colonne come materiale di risulta ricavate da strutture in rovina, al cui vertice era posizionata una croce, in marmo o pietra meno nobile, massiccia e scolpita a rilevo.\nMolte sono le croci viarie sopravvissute al passare dei secoli, alcune, come quella sita in localit\u00e0 San Domenico nel Comune di Carovilli, che funge come segnavia del tratturo che attraversava la regione e facilitava la transumanza sul Monte Ferrante."}
{"id": "9131845", "revid": "478814", "url": "https://it.wikipedia.org/wiki?curid=9131845", "title": "Fernando Romboli", "text": "Ha ottenuto i migliori risultati in doppio, specialit\u00e0 in cui ha vinto un torneo del circuito maggiore al Croatia Open Umag 2021 in coppia con lo spagnolo David Vega Hern\u00e1ndez. Il suo miglior ranking ATP in doppio \u00e8 stato il 92\u00ba posto raggiunto nel marzo 2020. Gioca in prevalenza nei circuiti minori, ha conquistato diversi titoli in doppio e uno in singolare nell'ATP Challenger Tour e diversi altri nel circuito ITF. Tra gli juniores \u00e8 stato il n\u00ba 3 del mondo nel marzo 2007. Ha disputato il suo ultimo incontro in singolare tra i professionisti nel febbraio 2020.\nStatistiche.\n\"Aggiornate al 20 dicembre 2021.\""}
{"id": "9131848", "revid": "400694", "url": "https://it.wikipedia.org/wiki?curid=9131848", "title": "Chiesa ortodossa autocefala albanese", "text": ""}
{"id": "9131849", "revid": "486946", "url": "https://it.wikipedia.org/wiki?curid=9131849", "title": "Patriarcato greco-ortodosso di Alessandria", "text": ""}
{"id": "9131850", "revid": "400694", "url": "https://it.wikipedia.org/wiki?curid=9131850", "title": "Chiesa apostolica autocefala ortodossa georgiana", "text": ""}
{"id": "9131851", "revid": "62748", "url": "https://it.wikipedia.org/wiki?curid=9131851", "title": "Ar\u00e8nes de Lut\u00e8ce", "text": "Le Ar\u00e8nes de Lut\u00e8ce ([a.\u0281\u025bn d\u0259 ly.t\u025bs], \"Arene di Lutezia\") sono tra i pi\u00f9 importanti resti dell'antica Roma a Parigi (conosciuta nell'antichit\u00e0 come Lutezia), insieme alle Terme di Cluny. Costruito nel I secolo, questo anfiteatro un tempo poteva ospitare 15.000 persone ed era utilizzato anche per i combattimenti di gladiatori.\nDescrizione.\nI posti a sedere a gradoni circondavano pi\u00f9 della met\u00e0 della circonferenza dell'arena, pi\u00f9 tipica di un antico teatro greco piuttosto che di uno romano semicircolare.\nL\"'orchestra\" era circondata dal muro di un podio alto 2,5 metri, sormontato da un parapetto. Il palco era lungo 41 metri. Molto probabilmente una serie di nove nicchie veniva utilizzata per le statue. Cinque piccole stanze erano situate sotto le terrazze inferiori, alcune delle quali sembrano essere gabbie per animali che si aprivano direttamente nell'arena.\nSchiavi, poveri e donne erano relegati ai livelli pi\u00f9 alti delle gradinate, mentre i posti a sedere inferiori erano riservati ai cittadini maschi romani. Per comodit\u00e0, una tenda di lino riparava gli spettatori dal sole cocente. Dal suo punto di osservazione, il teatro offriva anche una vista sui fiumi Bi\u00e8vre e Senna.\nStoria.\nQuando Lutezia fu saccheggiata durante le incursioni barbariche del 275, parte delle opere in pietra della struttura furono utilizzate per rafforzare le difese della citt\u00e0 intorno all'\u00cele de la Cit\u00e9. Tuttavia, Chilperico I le fece riparare nel 577 e l'anfitatro venne utilizzato per spettacoli. Successivamente il teatro divenne un cimitero, e fu completamente interrato in seguito alla costruzione della Cinta di Filippo Augusto (circa 1210).\nSecoli dopo, anche se il quartiere circostante aveva mantenuto il nome \"les Ar\u00e8nes\", l'esatta ubicazione and\u00f2 persa. Fu scoperto da Th\u00e9odore Vaquer durante la costruzione di Rue Monge tra il 1860 e il 1869, quando la \"Compagnie G\u00e9n\u00e9rale des Omnibus\" cerc\u00f2 di costruire un deposito di tram sul sito.\nGuidato dall'autore Victor Hugo (1802-1885) e da alcuni altri intellettuali, un comitato di conservazione chiamato la \"Soci\u00e9t\u00e9 des Amis des Ar\u00e8nes\" si impegn\u00f2 a salvare il tesoro archeologico. Dopo la demolizione del Couvent des Filles de J\u00e9sus-Christ, nel 1883, fu scoperto un terzo dell'arena. Il Consiglio Comunale dedic\u00f2 fondi al restauro dell'arena e alla sua sistemazione in piazza pubblica, inaugurata nel 1896.\nDopo che le linee del tram e il deposito furono smantellati nel 1916 e fu costruita la Linea 10 della metropolitana di Parigi, il medico e antropologo Jean-Louis Capitan (1854-1929) continu\u00f2 con ulteriori scavi e restauri dell'arena verso la fine della prima guerra mondiale. Alla sua memoria \u00e8 dedicata la vicina piazza Capitan, costruita sul sito dell'antico bacino idrico di Saint-Victor. Tuttavia, una parte dell'arena originale, di fronte al palco, \u00e8 andata persa a causa degli edifici che fiancheggiano rue Monge.\nIn piedi al centro dell'arena si possono ancora osservare significativi resti del palcoscenico e delle sue nove nicchie, cos\u00ec come le gabbie a griglia nel muro. Le terrazze a gradoni non sono originali, ma gli storici ritengono che 41 aperture ad arco punteggiassero la facciata."}
{"id": "9131852", "revid": "400694", "url": "https://it.wikipedia.org/wiki?curid=9131852", "title": "Doujin", "text": ""}
{"id": "9131854", "revid": "2730", "url": "https://it.wikipedia.org/wiki?curid=9131854", "title": "Raghupathi Venkaiah Naidu", "text": "Soprattutto \u00e8 noto per il suo lavoro nell'ambito del cinema telugu, his work in Telugu cinema. Produsse sia film muti che sonori. A partire dal 1909, fu coinvolto in molti aspetti della storia del Cinema indiano e ad esempio viaggi\u00f2 in diverse regioni dell'Asia per promuovere il lavoro cinematografico. Nel 1912 aveva costruito un cinema permanente chiamato Gaiety Theatre, il primo a Madras a proiettare film a tempo pieno.\nIl Raghupati Venkaiah Award \u00e8 un premio annuale incorporato nei Nandi Awards. \u00c8 considerato il pi\u00f9 alto riconoscimento del cinema Telugu per riconoscere le persone per i loro successi nella vita e contributi all'industria cinematografica Telugu."}
{"id": "9131859", "revid": "1468869", "url": "https://it.wikipedia.org/wiki?curid=9131859", "title": "Fabian Ruiz", "text": ""}
{"id": "9131860", "revid": "2167671", "url": "https://it.wikipedia.org/wiki?curid=9131860", "title": "Nicol\u00f2 Massa", "text": ""}
{"id": "9131861", "revid": "400694", "url": "https://it.wikipedia.org/wiki?curid=9131861", "title": "Storia del commercio della Gran Brettagna, 1764", "text": ""}
{"id": "9131862", "revid": "400694", "url": "https://it.wikipedia.org/wiki?curid=9131862", "title": "An essay on the state of England in relation to its trade, its poor, and its taxes, for carrying on the present war against France, 1695", "text": ""}
{"id": "9131863", "revid": "1318658", "url": "https://it.wikipedia.org/wiki?curid=9131863", "title": "Punta Valfredda (Alpi Pennine)", "text": "La Punta Valfredda (2.944 \u00e8 una montagna delle Alpi Pennine che si trova in Valle d'Aosta.\nCaratteristiche.\nLa vetta si trova tra la Val d'Ayas e la Valle del Lys e lungo la cresta che divide le due valli.\nDalla vetta si gode di un ampio panorama che spazia sulle principali vette valdostane.\nSalita alla vetta.\nSi pu\u00f2 salire sulla vetta partendo dal rifugio Arp. Dal rifugio si raggiunge dapprima il colle di Valnera (2.675 m) e poi si risale la facile cresta sud della montagna."}
{"id": "9131865", "revid": "666668", "url": "https://it.wikipedia.org/wiki?curid=9131865", "title": "Finale della Coppa d'Asia 2004", "text": "La finale della Coppa d'Asia 2004 si disput\u00f2 il 7 agosto 2004 allo Stadio dei Lavoratori di Pechino nella capitale cinese di Pechino, tra le nazionali di padrona di casa e . A vincere la finale furono i nipponici, che vinsero 3-1 e ottennero il loro terzo trofeo, e il secondo consecutivo, nella massima competizione tra nazionali maschili asiatiche.\nCammino verso la finale.\nCina.\nIn qualit\u00e0 di organizzatrice del torneo, la Cina fu sorteggiata nel girone A insieme a , e . Nella partita inaugurale del 17 luglio che si tenne allo Stadio dei Lavoratori di Pechino, il Bahrein, primo avversario dei \"Dragoni\", pass\u00f2 in vantaggio al 41' con Mohamed Hubail. Alla ripresa, la Cina ribalt\u00f2 il risultato con un gol di Zheng Zhi al 58' e un rigore di Li Jinyu al 66, ma Hussain Ali Baba segn\u00f2 il gol del pareggio al penultimo minuto. Quattro giorni dopo, nello stesso stadio, segu\u00ec una strepisosa vittoria contro l'Indonesia (vittoriosa contro il Qatar per 2-1), ottenuta grazie alla doppietta di Shao Jiayi e alle reti di Hao Haidong, Li Ming e Li Yi. Il 25 luglio, sempre nello stesso stadio a Pechino, la Cina consolid\u00f2 il suo primato nel girone segnando 1-0 contro il Qatar con la rete di Xu Yunlong al 78'. Nella conseguente classifica finale, il Qatar fin\u00ec ultimo con un solo punto ottenuto nell'1-1 contro il Bahrain, e quest'ultimo scavalc\u00f2 l'Indonesia, che aveva battuto 3-1 proprio nell'ultima giornata.\nAi quarti, la Cina affront\u00f2 l', secondi nel gruppo C, e prevalse facilmente per 3-0 grazie alla rete di Haidong all'ottavo minuto e un duplice rigore di Zheng Zhi al 79' e al secondo di recupero. Le semifinali videro invece i \"Dragoni\" affrontare l'Iran, gi\u00e0 tre volte vincitore della Coppa d'Asia. Shao Jiayi segn\u00f2 il gol del vantaggio al 18\u00b0, ma la partita ritorn\u00f2 in parit\u00e0 20 minuti dopo grazie a Mohammad Alavi. Il punteggio rimase tale anche nei supplementari e si pass\u00f2 dunque ai rigori: la prima coppia vide Zheng Zhi e Ali Daei segnare i loro rispettivi \"penalties\", poi i cinesi sbagliarono per primi con Zhao Junzhe, mentre segn\u00f2 invece Mehdi Mahdavikia; segnarono poi Li Xiaopeng e Javad Nekounam, ma poi, dopo il rigore trasformato di Sun Xiang, segu\u00ec quello fallito di Iman Mobali, e infine, dopo il gol di Shao Jiayi, Yahya Golmohammadi fall\u00ec il tentativo di andare a oltranza, portando i \"Dragoni\" alla loro seconda finale nella Coppa d'Asia della loro storia.\nGiappone.\nIl Giappone, gi\u00e0 due volte campione d'Asia e campione in carica, fu invece sorteggiato nel gruppo D insieme a , e , e inizi\u00f2 il girone contro l'Oman il 20 luglio al Chongqing Olympic Sports Center, vincendo 1-0 con la rete di Shunsuke Nakamura al 33\u00b0. La qualificazione ai quarti per il Giappone fu poi concretizzata con un 4-1 contro la Thailandia quattro giorni dopo: nonostante il gol del siamese Sutee Suksomkit al 12\u00b0, i nipponici reagirono e si fecero valere con la doppietta di Yuji Nakazawa e le reti di Nakamura e Fukunishi. L'ultima giornata serv\u00ec soltanto a confermare le posizioni finali: l'Oman, gi\u00e0 eliminato con la sconfitta contro il Giappone e il 2-2 contro l'Iran, batt\u00e9 la Thailandia gi\u00e0 sconfitta nella prima giornata per 3-0 contro l'Iran, mentre quest'ultimo pareggi\u00f2 a reti inviolate contro il Giappone e fin\u00ec secondo dietro di esso a 5 punti rispetto ai 7 del capolista.\nIl 31 luglio, i nipponici affrontarono la , seconda del gruppo B (un risultato notevole per una squadra che non si era mai qualificata alla Coppa d'Asia), ma la partit\u00e0 si rivel\u00f2 molto pi\u00f9 dura del previsto: i \"Cavalieri\" giordani andarono in vantaggio con un gol di Mahmoud Shelbaieh all'11\u00b0, ma i nipponici pareggiarono 3 minuti dopo con Takayuki Suzuki. Con il risultato che cess\u00f2 di cambiare anche ai supplementari, si pass\u00f2 ai rigori, e Nakamura e Alex fallirono i loro tiri dal dischetto, al contrario di Abu Zema e Al-Awadat, seguiti poi dai gol di Fukunishi e Aqel; la situazione si ribalt\u00f2 per\u00f2 con i rigori trasformati di Nakata e Suzuki e quelli falliti di Al-Shboul e Ibrahim, e infine, dopo la coppia di rigori falliti di Nakazawa e Al-Zboun, Miyamoto trasform\u00f2 il suo rigore, mentre Bani Yaseen fall\u00ec e la Giordania venne eliminata (eliminazione che per\u00f2 non le avrebbe impedito di raggiungere il 37\u00ba posto nel ranking FIFA, il suo miglior piazzamento).\nLa semifinale del 3 agosto contro il Bahrein fu altrettanto impegnativa: i \"Guerrieri di Dilmun\" passarono in vantaggio con A'ala Hubail al 7\u00b0, e il primo tempo fin\u00ec 1-0. La ripresa fu assai pi\u00f9 movimentata, con Nakata che segn\u00f2 a tre minuti dal fischio d'inizio e poi Tamada che segn\u00f2 il gol della ribalta. Il Bahrein a questo punto reag\u00ec e segn\u00f2 di nuovo con Hubail al 71\u00b0 e poi con Duaij Naser all'85\u00b0, ma il gol di Nakazawa all'ultimo minuto tenne vive le speranze dei nipponici. Ai supplementari, fu ancora Tamada a segnare, e fu allora che il risultato cess\u00f2 di cambiare: 3-4, e nipponici in finale dopo una partita al cardiopalma.\nAntefatti.\nPrima della finale, il Giappone e la Cina si erano gi\u00e0 incontrati nove volte, a partire dal 13 giugno 1975 alle qualificazioni alla Coppa d'Asia 1976, finita 2-1 per la seconda: dopo le prime quattro vittorie per i \"Dragoni\" (ossia anche un amichevole dell'11 giugno 1980, una partita delle qualificazioni al Mondiale 1982 e una partita della Dynasty Cup del 1990, tutte e tre partite finite per 1-0), i nipponici avevano poi vinto 2-0 durante la Dynasty Cup 1992, e 2-1 alla Dynasty Cup 1995, per poi perdere 2-0 nella Dynasty Cup 1998. Era dunque seguito un amichevole del 15 marzo 2000 finito a reti inviolate, e poi una vittoria nipponica alla Coppa dell'Asia orientale 2003 per 2-0. In totale erano state conseguite cinque vittorie cinesi, tre vittorie nipponiche e un pareggio, e un totale di nove reti cinesi contro nove gol nipponici.\nDescrizione della partita.\nIl calcio d'inizio fu fischiato subito dopo la fine della cerimonia di chiusura del torneo. I \"Samurai\" aprirono le marcature al 22\u00b0, con Takashi Fukunishi su assist di Takayuki Suzuki; nove minuti dopo, i \"Dragoni\" pareggiarono per\u00f2 con Li Ming su passaggio di Yan Song. Al 65\u00b0 del secondo tempo, i nipponici tornarono in vantaggio con un gol di mano di Koji Nakata (gi\u00e0 ammonito al 41\u00b0), per poi raddoppiare con Keiji Tamada al primo minuto di recupero su assist di Shunsuke Nakamura.\nTabellino.\n&lt;section begin=lineups /&gt;\nDopopartita.\nGi\u00e0 prima della partita, i tifosi cinesi avevano manifestato grande ostilit\u00e0 nei confronti dei nipponici: molti cinesi erano infatti ancora risentiti per l'invasione e l'occupazione giapponese di parte del loro paese tra il 1931 e il 1945, fatto che aveva provocato decine di milioni di morti. Vi erano per\u00f2 anche problemi recenti: oltre alla disputa per la sovranit\u00e0 di una catena di isole nel Mar Cinese Orientale, vi erano anche episodi personali, tra cui un affare sessuale durato tre giorni tra centinaia di turisti giapponesi e prostitute cinesi in un hotel della Cina meridionale.\nGi\u00e0 durante l'ingresso in campo dei giocatori, l'inno nazionale nipponico \u00e8 stato accolto da insulti da parte dei tifosi cinesi, proseguiti con fischi su ogni movimento dei calciatori nipponici, risa beffarde sulle loro cadute e applausi a ogni loro errore; peggiorati poi quando l'arbitro non aveva fischiato subito un gol di mano di Nakata al 68\u00b0, erano infine culminati al fischio finale e alla cerimonia di premiazione della nazionale vincitrice.\nDopo la partita, centinaia di tifosi della nazionale cinese si scontrarono con la polizia antisommossa per diverse ore fuori dallo stadio, colpendoli con bottiglie e oscenit\u00e0 e dando fuoco alle bandiere nipponiche. I facinorosi si radunarono poi fuori dall'albergo dove alloggiavano i nipponici, gridando slogan nazionalisti, per poi precipitarsi sull'autobus della nazionale dei \"Samurai\". Il caos imped\u00ec a circa 2000 tifosi giapponesi, separati da quelli cinesi da file di poliziotti, di lasciare lo stadio per alcune ore, transenn\u00f2 la strada davanti all'ambasciata nipponica e port\u00f2 grande presenza di polizia all'albergo e persino nella residenza dell'ambasciatore giapponese. Questo fatto suscit\u00f2 gravi polemiche da parte di entrambe le nazioni, la cui partita era molto sentita in termini politici."}
{"id": "9131875", "revid": "125670580", "url": "https://it.wikipedia.org/wiki?curid=9131875", "title": "Il gigante annegato", "text": "Il gigante annegato (\"The Terminal Beach\") \u00e8 una raccolta di racconti di fantascienza dello scrittore britannico J. G. Ballard, pubblicata per la prima volta nel 1964 a Londra. Tanto l'edizione originale in lingua inglese, quanto quella in italiano, prendono il nome da due diversi racconti contenuti nella raccolta.\nStoria editoriale.\nL'edizione londinese, pubblicata nel 1964 con il titolo \"The Terminal Beach\", era stata preceduta di pochi mesi dalla pubblicazione della raccolta statunitense intitolata \"Terminal Beach\", che tuttavia ha con l'edizione britannica solo due racconti in comune.\nI racconti comprendono temi ricorrenti per Ballard, successivamente sviluppati in opere di pi\u00f9 ampio respiro: ad esempio la spiaggia, scenario del racconto che d\u00e0 il titolo alla versione italiana della raccolta, \"Il gigante annegato\", \u00e8 un elemento presente in almeno altri venticinque racconti dell'autore, oppure l'ambiente claustrofobico delle citt\u00e0, tema sviluppato nel racconti \"Per piccina che...\" che poi si ritrover\u00e0 quale \"topos narrativo\" dei romanzi \"L'isola di cemento\" e \"Condominium\".\nRacconti.\nLa raccolta comprende dodici racconti, tutti originariamente pubblicati tra il 1961 e il 1964.\n\"L'astronauta scomparso\".\nIl racconto lungo, dal titolo originale \"A Question of Re-Entry\", \u00e8 stato pubblicato per la prima volta nel numero di marzo 1963 della rivista \"Fantastic\". In Italia \u00e8 stato pubblicato per la prima volta nel febbraio 1965 nella raccolta \"Essi ci guardano dalle torri\" nella collana \"Urania\". Nel 2004 il racconto \u00e8 stato incluso nell'antologia di Ballard \"Tutti i racconti 1963 - 1968\" con il titolo \"Un problema di rientro\".\nDopo molti infruttuosi tentativi, il primo raggiunge la Luna con l'astronave Goliath 7. Il rientro nell'atmosfera, tuttavia, avviene con imprecisione e la capsula spaziale e il suo unico occupante, il colonnello pilota Spender, si perdono nella foresta amazzonica. Le ricerche non hanno successo e si protraggono per anni: cinque anni dopo, nel marzo del 1978, il tenente Connolly viene inviato dal \"Dipartimento Spaziele delle Nazioni Unite\" in una zona dell'Orinoco, tra il Lago Maracaibo e Brasilia per l'ennesima missione di ricerca. Si imbarca sul battello comandato da Pereira, impiegato in un progetto di protezione degli indigeni. Il gruppo prende contatto con Ryker, un occidentale che da dodici anni vive con gli indigeni che esclude che la capsula possa essere precipitata in quella zona. L'insistenza di Connelly lo porter\u00e0 a scoprire che la Goliath 7 \u00e8 precipitata l\u00ec cinque anni prima ma che il suo occupante \u00e8 stato ucciso ritualmente dagli indigeni, assoggettati a un culto del cargo professato dallo stesso Ryker che sfrutta la loro credulit\u00e0 per mantenere il potere su di loro.\n\"Il gigante annegato\".\nIl racconto, dal titolo originale \"The Drowned Giant\", 1964 \u00e8 stato pubblicato anche con il titolo \"Souvenir\" nel numero di maggio 1965 di \"Playboy\", candidato al Premio Nebula per il miglior racconto nel 1966. In Italia il racconto \u00e8 stato pubblicato per la prima volta nel febbraio 1968 sulla rivista \"Gamma\" con il titolo \"Morte sulla spiaggia\".\nIl racconto \u00e8 stato trasposto in un episodio della serie televisiva d'animazione \"Love, Death &amp; Robots\" (seconda stagione).\n\"L'ultima mossa\".\nIl racconto, dal titolo originale \"End-game\", \u00e8 stato pubblicato per la prima volta nel numero di giugno 1963 della rivista \"New Worlds\". In Italia \u00e8 stato pubblicato per la prima volta nel 1978 in questa raccolta e ri-pubblicato nel 2004 con il titolo \"Finale di partita\" nell'antologia di Ballard \"Tutti i racconti 1963 - 1968\"\nIn un paese governato da un regime totalitario, Constantin viene arrestato con accuse vaghe e condannato a morte. In attesa dell'esecuzione viene tenuto isolato in un appartamento e posto sotto la sorveglianza del suo carnefice, Malek, un uomo apparentemente di poca cultura. Nell'attesa dell'esecuzione, la cui data \u00e8 stata fissata ma che volutamente viene nascosta a Constantin, i due passano il tempo giocando a scacchi. La bravura di Malek \u00e8 insuperabile e man mano si rivela essere meno sprovveduto di quanto Constantin avesse creduto. Quest'ultimo tenta di convincere con ogni tipo di ragionamento Malek della sua innocenza e quindi di adoperarsi verso le autorit\u00e0 per riesaminare il suo caso. Malek \u00e8 intransigente e d\u00e0 esecuzione alla sentenza di morte.\n\"L'uomo luminoso\".\nIl racconto, dal titolo originale \"The illuminated Man\", \u00e8 stato pubblicato per la prima volta nel numero di maggio 1964 della rivista \"Fantasy and Science Fiction\", successivamente rielaborato e inserito all'interno del romanzo \"Foresta di cristallo\" (\"The Crystal World\", 1966).\nUno strano fenomeno naturale si sta diffondendo nel mondo: a partire dalla vegetazione che si ricopre di concrezioni cristalline. Il fenomeno, denominato \"Effetto Hubble\" in Occidente e \"Sindrome di Lisenko\" in Russia, ha completamente infestato il Madagascar, in Bielorussia e in Florida. Una spedizione di studio \u00e8 stata inviata dal Governo statunitense nelle Everglades per studiare il fenomeno. Catapultato in un ambiente straniante, il protagonista, \"James B.\" si rende conto che tutto il paesaggio e anche le forme viventi si stanno ricoprendo di cristalli in quello che \u00e8 diventato un ambiente alieno e fiabesco. L'ineluttabilit\u00e0 del fenomeno si rende evidente agli occhi del protagonista.\n\"La spiaggia\".\nIl racconto, dal titolo \"The Reptile Enclosure\", \u00e8 stato pubblicato per la prima volta nel numero di marzo 1963 della rivista \"Amazing Stories\", con il titolo originale \"The Sherrington Theory\". In Italia \u00e8 stato pubblicato per la prima volta nel maggio 1968 nella raccolta \"Gli scultori di nuvole\" nella collana \"Urania\" con il titolo \"La spiaggia\". Nel 2004 il racconto \u00e8 stato incluso nell'antologia di Ballard \"Tutti i racconti 1963 - 1968\" con il titolo \"Il rettilario\".\nRoger Pelham \u00e8 uno scienziato universitario e, con la moglie Mildred, sta trascorrendo una giornata al mare, nello stesso giorno in cui \u00e8 previsto il lancio di un nuovo satellite artificiale, l\"Eco XXII\". Da una terrazza scruta la spiaggia in basso, gremita da decina di migliaia di persone, accalcate sotto il sole. Stranamente, nonostante il caldo, nessuno \u00e8 in acqua. Una sensazione di disagio crescente permea l'atmosfera: man mano che il tempo passa, il vociare della folla si trasforma in brusio, fino a cessare del tutto, come se la gente fosse in attesa di qualcosa. Improvvisamente l'attenzione di alcuni gruppi si rivolge verso il mare. La folla inizia ad accalcarsi sul bagnasciuga. Roger, dalla terrazza non capisce cosa stia succedendo, fino a quando non ricorda la teoria del suo collega scienziato Charles Sherrington, ossia che i satelliti sarebbero in grado di rifrangere verso la Terra una particolare frequenza di radiazioni luminose capaci di scatenare nell'uomo reazioni anomale legate a paure ancestrali. La folla inizia a entrare in acqua, allontanandosi sempre pi\u00f9 dalla riva.\n\"Il delta al tramonto\".\nIl racconto, dal titolo originale \"The Delta at Sunset\", \u00e8 stato pubblicato per la prima volta in questa raccolta nel 1964. In Italia \u00e8 stato pubblicato per la prima volta nel maggio 1968 nella raccolta \"Gli scultori di nuvole\" nella collana \"Urania\".\nL'archeologo Charles Gifford \u00e8 impegnato in uno scavo in un insediamento tolteco in Messico quando un banale incidente a un piede lo costringe all'immobilit\u00e0. Nell'attesa che dal pi\u00f9 vicino villaggio, a settanta chilometri di distanza, un medico giunga a curarlo, la ferita si infetta e la febbre lo assale. La malattia acuisce la sua misantropia: Charles tratta con disprezzo tanto la moglie Louise, quanto l'assistente Richard Lowry. Il tempo passa e nell'afa pomeridiana Charles trascorre il tempo febbricitante, osservando con curiosit\u00e0 le centinaia di serpenti che, al tramonto, risalgono dal fiume fin sulla riva. Il tempo passa e ogni interesse di Charles verso gli scavi si affievolisce; l'uomo \u00e8 indifferente anche al tradimento della moglie con Lowry. Quando oramai \u00e8 certo che il medico non arriver\u00e0 pi\u00f9, Louise tenta invano di convincere il marito a intraprendere un viaggio verso il villaggio. Charles rifiuta volendo solo rimanere ad osservare il nugolo di serpenti che ogni sera aumentano sempre di pi\u00f9. Louise e Lowry confessano a Charles che i serpenti non esistono e che sono solo frutto di visioni causate dalla malattia.\n\"Terminal\".\nIl racconto, dal titolo originale \"The Terminal Beach\", \u00e8 stato pubblicato per la prima volta nel numero di marzo 1964 della rivista \"New Worlds\". In Italia il racconto \u00e8 stato pubblicato per la prima volta in questa raccolta con il titolo \"Terminal\", ri-pubblicato nel 2004 nell'antologia di Ballard \"Tutti i racconti 1963 - 1968\" con il titolo \"La spiaggia terminale\".\nDopo la morte della moglie Judith e del figlio David in un incidente d'auto, Traven si allontana dal mondo raggiungendo l'isola di Eniwetok, teatro, cinque anni prima, di test nucleari. L'uomo passa il tempo esplorando l'isola disabitata e le installazioni in cemento armato, erette come bersagli dei test. Si perde pi\u00f9 volte in un labirinto composto da migliaia di cubi di cemento disposti a raggiera e, nutrendosi solo di cibo in scatola, recuperato nelle carcasse di B-29 e nelle casematte, si ammala di beriberi. Viene salvato e curato dallo scienziato Osborne, arrivato sull'isola con un Cessna per proseguire delle ricerche gi\u00e0 iniziate sulle mutazioni causate dalla radioattivit\u00e0 sulle forme di vita dell'isola. Accompagna il biologo la pilota dell'aereo che, venuta a conoscenza della tragedia vissuta da Traven e del fatto che l'uomo ha iniziato ad avere delle visioni del figlio e della moglie che gli appaiono in lontananza, lo aiuta a nascondersi. Osborne, dovendo lasciare l'isola e non riuscendo pi\u00f9 a trovare Traven, chiama via radio i soccorsi che giungono dopo alcuni giorni. Da barca della Marina sbarcano alcuni militari che iniziano, svogliatamente a cercarlo, senza trovarlo. Traven, nascosto tra i manichini abbandonati, che fungevano da bersaglio, assiste alla partenza della squadra di soccorso. Le visioni si ripetono. Traven, febbricitante, trova il corpo di un giapponese giunto anche lui sull'isola, morto da tempo. Le visioni si intensificano e in esse trova posto anche il giapponese. I fantasmi di Judith e di David ritornano sempre pi\u00f9 spesso, avvicinandosi ogni giorno di pi\u00f9 a Traven.\n\"L'ultima pozzanghera\".\nIl racconto, dal titolo originale \"Deep End\", \u00e8 stato pubblicato per la prima volta nel numero di maggio 1961 della rivista \"New Worlds\". In Italia \u00e8 stato pubblicato per la prima volta nel novembre del 1963 nell'antologia di racconti di Arthur C. Clarke e di J. G. Ballard dal titolo \"Otto racconti\", pubblicata nella collana \"Urania\".\nI mutamenti climatici hanno reso la Terra un deserto inabitabile su cui \u00e8 scomparsa ogni forma di vita. I pochi terrestri non ancora emigrati su altri pianeti si sono radunati nelle fosse oceaniche dell'Oceano Atlantico, oramai prosciugato. L'acqua della Terra \u00e8 stata saccheggiata per estrarre ossigeno da inviare alle colonie spaziali mentre l'idrogeno disperso nell'aria dall'elettrolisi dell'acqua ha reso l'atmosfera respirabile solo a bassissima quota. Le molte stazioni spaziali in orbita intorno alla Terra sono state abbandonate e stanno precipitando una ad una. Il ventiduenne Holliday deve decidere se emigrare anche lui, come tutti i giovani hanno oramai fatto o sono in procinto di fare, oppure rimanere sulla Terra con gli anziani residenti, pur sapendo che, tempo dieci anni, rimarrebbe l'unico sopravvissuto su tutto il pianeta. La caduta di una stazione spaziale nell'unico lago paludoso rimasto, nella zona di quelle che erano le Bermuda, mette alla luce uno squalo sopravvissuto. Holliday, giunto sul luogo con un amico, il sessantenne Granger, riesce a salvare l'animale dal soffocamento. Conscio che la vita sulla Terra forse non \u00e8 scomparsa del tutto, il giovane realizza di non essere pronto a emigrare su Marte, sentendo su di s\u00e9 la responsabilit\u00e0 di testimoniare l'Uomo e la sua storia. Quando il giorno dopo ritorna nella pozza d'acqua dove aveva lasciato lo squalo, lo trova moribondo, ucciso senza riguardo da alcuni giovani vandali.\n\"Le danze sul vulcano\".\nIl racconto, dal titolo originale \"The Volcano Dances\", \u00e8 stato pubblicato per la prima volta in questa raccolta nella lingua originale nel 1964 e in Italia nel 1978.\nCharles Vandervell si \u00e8 trasferito, in compagnia della signorina Winston, in una casa in Messico, a circa un chilometro dalla cima del vulcano \"Tlaxihuatl\". L'uomo \u00e8 affascinato dalla vista del vulcano che \u00e8 tornato ad essere attivo e ricopre con cenere e lapilli il vicino villaggio. Da giorni uno sciamano si esibisce in una danza rituale con dei bastoni del diavolo tentando di ritardare l'eruzione. Vandervell si rifiuta di abbandonare la casa, nonostante i continui solleciti delle autorit\u00e0 locali e tenta inutilmente di trovare una guida che lo accompagni sulla bocca del cratere. Un giorno la donna si sveglia dal riposo pomeridiano e si accorge che l'uomo si \u00e8 allontanato verso la cima del vulcano che ha iniziato a eruttare. Anche lo sciamano \u00e8 scomparso. La donna abbandona la casa e con essa anche Vandervell.\n\"Per piccina che...\".\nIl racconto, dal titolo originale \"Billennium\", \u00e8 stato pubblicato per la prima volta nel numero di novembre 1961 della rivista \"New Worlds\".In Italia \u00e8 stato pubblicato per la prima volta nel novembre del 1963 con il titolo \"Per piccina che tu sia...\" nell'antologia di racconti di Arthur C. Clarke e di J. G. Ballard \"Otto racconti\", edita nella collana \"Urania\".Il racconto \u00e8 stato ri-pubblicato nel 1968 con il titolo \"C'\u00e8 posto per tutti\" nella raccolta \"Il Dio del 36\u00ba piano. Storie del futuro prossimo\" edito nella collana \"Oscar Mondadori\". Nel 1978, nella raccolta \"Il gigante annegato\", il titolo del racconto \u00e8 diventato \"Per piccina che...\" per poi prendere, nel 1981 all'interno del VIII volume della \"Grande Enciclopedia della Fantascienza\", il titolo \"Il Duemila\"; sempre nel 1981 \u00e8 stato pubblicato con il titolo \"AAA Affittasi ripostiglio per scope\" nell'antologia \"Immaginatevi\" e, nel 2003, \u00e8 stato tradotto con il titolo \"Billennio\" nella raccolta di opere brevi di Ballard \"Tutti i racconti 1956 - 1962\".\nLa popolazione mondiale cresce al ritmo di ottocentomila persone l'anno e la citt\u00e0 dove John Ward vive e lavora conta trenta milioni di abitanti. Ward risiede in un minuscolo sottoscala ampio circa quattro metri e settantacinque centimetri quadrati, poche decine di centimetri in pi\u00f9 dello standard abitativo. In tutti gli edifici delle citt\u00e0, infatti, sono stati ricavati dei cubicoli che vengono occupati anche da pi\u00f9 persone contemporaneamente. Anche i ripostigli vengono affittati e lo spazio abitativo \u00e8 oramai esaurito, tanto che il Governo sta pensando di ridurre lo spazio standard per singolo abitante a tre metri quadrati e mezzo. Ward viene sfrattato dal proprietario del sottoscala e si trasferisce con un collega, Henry Rossiter, in uno stanzino in un palazzo decadente. Grande \u00e8 la sorpresa dei due quando scoprono, dietro ad un trameszzo, una stanza dimenticata. I due, di nascosto, si trasferiscono nel nuovo locale che trovano incredibilmente ampio. Tuttavia, pochi giorni dopo, venuti a sapere dello sfratto di due loro colleghe di lavoro, Helen e Judith, le invitano ad abitare nella nuova stanza. Il locale viene suddiviso con tramrezzi per alloggiare le due donne. Anche l'anziana zia di Judith viene accettata nell'alloggio segreto. Pochi giorni dopo Helen chiede ai due uomini di poter invitare la madre ammalata a risiedere con loro. I due accettano ma la stanza deve essere ulteriormente suddivisa elimnando alcuni dei mobili che decoravano il locale e che adesso sono un inutile lusso. Anche il padre e la zia di Helen si aggiungono agli inquilini. La stanza oramai \u00e8 troppo stretta per tutti e alcuni traslocano mentre altri subaffittano ulteriormente il loro loculo. Ward pensa con rimpianto allo spazio perso.\n\"La Gioconda del crepuscolo di mezzogiorno\".\nIl racconto, dal titolo originale \"The Gioconda of the Twilight Noon\" \u00e8 stato pubblicato per la prima volta in questa raccolta nel 1964. In Italia \u00e8 stato pubblicato nel 2004 nell'antologia di Ballard \"Tutti i racconti 1963 - 1968\" con il titolo \"La Gioconda del crepuscolo a mezzogiorno\".\nRichard Maitland, dopo un'infezione agli occhi, trascorre la convalesecnza nella casa di campagna della madre, accudito dalla moglie Judith. La cura prevede che eviti la luce per alcune settimane; una benda sugli occhi gli impedisce di vedere. Richard ha affrontato la forzosa cecit\u00e0 senza troppi problemi ma ora, a pochi giorni dalla rimozione della benda, alcune visioni ricorrenti gli fanno credere di trovarsi in un paesaggio sconosciuto, simile agli sfondi dei quadri di Leonardo. L'uomo \u00e8 attratto da tali esperienze e si si muove con curiosit\u00e0 e attrazione in quel mondo misterioso. Richard teme che, riacquistata la vista, le visioni spariranno. Il dottor Phillips, che lo ha in cura, classifica tali esperienze come illusioni ipnagogiche ma, preoccupato per gli strani comportamenti del suo paziente, rimuove le bende con alcuni giorni di anticipo, incurante delle sue proteste. Dopo poche ore Judith ode il marito urlare e, accorsa, lo trova con le mani e gli occhi coperti di sangue. Richard si \u00e8 cavato gli occhi pur di poter continuare a vedere le illusioni.\n\"Il Leonardo scomparso\".\nIl racconto, dal titolo originale \"The Lost Leonard\", \u00e8 stato pubblicato per la prima volta nel numero di marzo 1964 della rivista \"Fantasy and Science Fiction\".. Anche in Italia il racconto \u00e8 stato pubblicato per la prima volta in questa raccolta, \"Il gigante annegato\".\nIl 19 aprile 1965 dal Museo del Louvre viene sottratto il dipinto di Leonardo da Vinci la \"Crocifissione\" da poco restaurata. La polizia brancola nel buio e tutte le ricerche condotte dall'Interpol danno esito negativo. Georg de Stael, mercante d'arte, continua per mesi a indagare per conto proprio sulla scomparsa del \"Leonardo\" e su quello che tutti definiscono come \"furto impossibile\". L'uomo associa il furto con altre analoghe sottrazioni di dipinti raffiguranti la crocifissione di Cristo e nelle foto di tutti i quadri nota rappresentato un uomo in nero e con il volto barbuto e segaligno: l'Ebreo errante. Dal raffronto delle immagini del Leonardo prima e dopo il restauro, nota che la figura \u00e8 stata modificata: il dipinto di Leonardo rappresentava l'uomo rivolgersi sprezzante verso Cristo ma per secoli era stato sovrapposto con un'immagine pi\u00f9 dolente. La ripulitura ha riportato alla luce l'impietosa descrizione dell'uomo voluta da Leonardo. Georg immagina che l'Ebreo errante abbia voluto, nel corso degli anni e con l'aiuto di poteri sovrannaturali, cancellare dalla Storia le sue colpe e lasciare ai posteri un'immagine di s\u00e9 pi\u00f9 pietosa. George riconosce nella figura dipinta un ricco collezionista che da anni frequenta le aste antiquarie. Con l'aiuto della polizia ordisce una trappola cui l'uomo sfugge. L'Interpol fa irruzione nella sua villa a Barcellona ma la trova vuota, ad esclusione del Leonardo rubato, nel quale la figura dell'Ebreo errante, era stata ridipinta."}
{"id": "9131882", "revid": "124150434", "url": "https://it.wikipedia.org/wiki?curid=9131882", "title": "F\u00ebdor Alekseevi\u010d Golovin", "text": "Presidente del dipartimento di politica estera, ammiraglio generale (1699) e primo feldmaresciallo della Russia (1700), fu il primo detentore della pi\u00f9 alta tra le onorificenze russe, l'Ordine di Sant'Andrea (10 marzo 1699).\nBiografia.\nDiscendente da una famiglia di boiardi, F\u00ebdor era figlio di Aleksej Petrovi\u010d Golovin (1618-1690), gi\u00e0 governatore di Simbirsk, Astrakan e Tobolsk. Secondo una credenza popolare, lo zar Alessio I di Russia, sul letto di morte, fece promettere a Golovin \"di guardare lo zarevic Pietro come fosse la pupilla dei suoi occhi\" e difatti durante la ribellione di Streltsy fu Golovin a portarlo da Mosca ed a metterlo in salvo presso il monastero della Trinit\u00e0. Nel 1676 gli venne concesso il privilegio di un maggiordomo personale.\nSotto la reggenza della zarina Sof'ja Alekseevna Romanova, attir\u00f2 l'attenzione del primo ministro Vasilij Vasilievic Golitsyn che lo invi\u00f2 nel 1686 nella regione dell'Amur \"per trattare con la popolazione locale e riportare la pace\". Nel 1689 riusc\u00ec a concludere il trattato di Nerchinsk secondo il quale, seppur a denti stretti, la Russia cedeva alla Cina il territorio del fiume Amur sino alla confluenza col fiume Amazar a causa dell'impossibilit\u00e0 di condurre una seria guerra contro i cinesi da parte dei russi in quel particolare periodo storico.\nAl suo ritorno dall'ambasciata gli venne concessa la carica di governatore della Siberia. Divenne nel contempo uno dei pi\u00f9 stretti collaboratori del nuovo zar Pietro I di Russia ed appoggi\u00f2 in pieno il suo piano di trasformazione e modernizzazione dell'impero russo. Golovin pare sia stato il primo dei boiardi a radersi la barba secondo le nuove disposizioni volute da Pietro I per occidentalizzare i costumi della societ\u00e0 russa. Organizz\u00f2 attentamente la seconda campagna militare nel Mar d'Azov, durante la quale comand\u00f2 l'avanguardia delle galee, giunte insieme a Pietro I attraverso il Don nell'Azov. Al termine del conflitto ottenne la medaglia d'argento della campagna dalle mani dello zar e gli venne concesso in feudo il villaggio di Molodovskoe con tutti i contadini presenti per un totale di 57 famiglie con le loro terre\".\nGolovin ha svolto un ruolo eccezionale nella creazione della marina militare russa. Nella Grande ambasciata del 1697, si classific\u00f2 secondo dopo Fran\u00e7ois Lefort e segu\u00ec lo zar nelle principali capitali europee, raccogliendo oltre ai consensi anche talenti per il rinnovato impero russo, predisponendo in particolare armatori e carpentieri per la costruzione di nuove navi da guerra secondo i dettami moderni. Fond\u00f2 inoltre la prima scuola di navigazione in Russia sul modello di quelle viste in Olanda.\nNel 1699, dopo la morte di Lefort, Golovin venne nominato ammiraglio generale e divenne il primo cavaliere dell'Ordine di Sant'Andrea, la pi\u00f9 alta onorificenza russa. Venne nominato ministro degli esteri, assumendo una posizione di primo piano tra i funzionari di governo al punto che molti governanti lo reputavano effettivamente un primo ministro. Fino alla sua morte nel 1706, guid\u00f2 la diplomazia russa, tenendo ampie corrispondenze diplomatiche, anche con personaggi di rilievo per l'epoca come lo svedese Johann Reinhold von Patkul, l'atamano ucraino Ivan Mazeppa e diresse personalmente le azioni degli ambasciatori russi presso le grandi potenze mondiali. Sotto la supervisione di Golovin, venne creato un primo sistema di missioni diplomatiche russe all'estero che fino a quel momento era stato sporadico e disorganizzato. Nel 1704 firm\u00f2 un trattato con la Polonia per conto dello zar, redasse personalmente il trattato russo-danese e cur\u00f2 la demarcazione del confine con l'Impero ottomano.\nIl 19 agosto 1700 ricevette il grado di feldmaresciallo dell'esercito russo proprio poco prima dello scoppio della guerra con la Svezia, ma alla vigilia della battaglia della Narva, insieme a Pietro I, lasci\u00f2 l'esercito attivo, lasciando il comando al duca de Cro\u00ff. Con diploma del 5 novembre 1701 firmato da Leopoldo I del Sacro Romano Impero, Golovin venne decretato conte del Sacro Romano Impero con trasmissibilit\u00e0 anche ai suoi discendenti.\nNell'estate del 1702, accompagn\u00f2 lo zar ad Arcangelo, assistendo al trasporto delle navi che presero poi parte all'assedio di Noteborg. Nel 1703 presenzi\u00f2 all'assedio di Nyenskans.\nMor\u00ec presso la citt\u00e0 di Hluchiv, sulla strada per Kiev, dove si doveva recare per raggiungere il sovrano russo, il quale si disse particolarmente addolorato quando seppe della morte del fedele amico. Solo 7 mesi dopo, i suoi resti furono portati nella tomba di famiglia presso il monastero di Simonov.\nMatrimonio e figli.\nSebbene Golovin sia stato uno statista di prim'ordine, nulla \u00e8 sopravvissuto sulla figura di sua moglie che, secondo alcuni storici, si sarebbe chiamata Caterina. Da questo matrimonio nacquero i seguenti figli:"}
{"id": "9131889", "revid": "76963", "url": "https://it.wikipedia.org/wiki?curid=9131889", "title": "Mariangela Rosolen", "text": "Biografia.\nNata e cresciuta in una buona famiglia della provincia di Treviso, dopo una crisi economica familiare si trasferisce prima a Milano e poi a Torino per lavorare. Assunta come impiegata presso gli uffici direzionali della Fiat alla fine degli anni '50, comincia un pionieristico impegno sindacale e per i diritti delle donne che la porter\u00e0 a militare nel Partito Comunista.\nViene eletta per la prima volta nel consiglio comunale di Torino nel giugno 1975; l'anno successivo, il PCI la candida alla Camera dei deputati nel collegio di Torino, dove risulta eletta e dove viene riconfermata nel 1979 anche per la successiva legislatura. Lasciato il Parlamento, nel 1985 viene eletta nel consiglio provinciale di Torino; negli stessi anni ricopre per un certo periodo anche la carica di vicesindaco di Orbassano.\nNel 1991, allo scioglimento del PCI, aderisce a Rifondazione Comunista, sotto il cui simbolo nel 1997 viene nuovamente eletta nel consiglio comunale di Torino, nella coalizione a sostegno del sindaco Castellani. Nell'ottobre 1998, in seguito alla spaccatura interna a Rifondazione legata alla caduta del governo Prodi I, aderisce al nuovo partito dei Comunisti Italiani. \nLasciato il consiglio comunale nel 2001, la sua attivit\u00e0 politica prosegue fuori dalle istituzioni, in particolare nei movimenti per i beni comuni e per l'acqua pubblica, prima sostenendo la campagna che porter\u00e0 ai referendum del 2011 e poi combattendo per la loro piena attuazione. "}
{"id": "9131893", "revid": "729019", "url": "https://it.wikipedia.org/wiki?curid=9131893", "title": "Battaglia del Gediz", "text": "La battaglia del Gediz fu combattuta tra le forze turche del Kuva-yi Milliye e le forze greche nei pressi del fiume Gediz nella citt\u00e0 di Gediz tra il 24 ottobre e il 12 novembre 1920. Le forze turche attaccarono Gediz per scoprire se una forza composta principalmente da forze irregolari potesse competere con l'esercito greco in una battaglia pi\u00f9 ampia. La battaglia dimostr\u00f2 inoltre che le forze irregolari mancavano di disciplina ed esperienza e avevano poche possibilit\u00e0 nelle battaglie in campo aperto contro i greci. Le esperienze maturate in questa battaglia portarono il governo provvisorio turco della Grande Assemblea Nazionale alla conclusione che sarebbe stato necessario d'allora in poi stabilire e combattere con un esercito regolare contro l'esercito greco al posto delle forze irregolari."}
{"id": "9131895", "revid": "1318658", "url": "https://it.wikipedia.org/wiki?curid=9131895", "title": "Mus\u00e9e des arts et m\u00e9tiers", "text": "Il Mus\u00e9e des arts et m\u00e9tiers (pronuncia:\u00a0[myze dez\u203fa\u0281z\u203fe Metje]) (\"Museo di arti e mestieri\") \u00e8 un museo di disegno industriale di Parigi che ospita la collezione della Conservatoire national des arts et m\u00e9tiers, che \u00e8 stata fondata nel 1794 come deposito per la conservazione degli strumenti scientifici e delle invenzioni.\nStoria.\nFin dalla sua fondazione, il museo \u00e8 stato ospitato nel convento di Saint-Martin-des-Champs, in rue R\u00e9aumur nel III \"arrondissement\" di Parigi. Oggi il museo, che ha subito un importante restauro nel 1990, comprende un ulteriore edificio adiacente all'abbazia, con oggetti pi\u00f9 grandi rimasti nell'abbazia stessa.\nCollezioni.\nIl museo ha oltre oggetti e disegni nella sua collezione, di cui circa sono in mostra a Parigi. Il resto della collezione \u00e8 conservato in un magazzino a Saint-Denis. Tra la sua collezione c'\u00e8 una versione originale del pendolo di Foucault, il modello originale della \"Libert\u00e0 che illumina il mondo\" (comunemente conosciuta come la Statua della Libert\u00e0) di Fr\u00e9d\u00e9ric Auguste Bartholdi, alcuni dei primi aerei (Ader Avion III di Cl\u00e9ment Ader, il Bl\u00e9riot XI di Louis Bl\u00e9riot) e Pascalina di Blaise Pascal (il primo calcolatore meccanico).\nIl museo presenta sette diverse collezioni: strumenti scientifici, materiali, energia, meccanica, edilizia, comunicazione e trasporti. Nell'ex chiesa del priorato di St-Martin-des-Champs sono esposti automobili, aerei, il pendolo di Foucault e alcuni altri oggetti monumentali.\nRiferimenti culturali.\nIl museo appare in letteratura come la scena del culmine del romanzo del 1988 \"Il pendolo di Foucault\" di Umberto Eco, ed \u00e8 presente nel film documentario del 2019 sulla Statua della Libert\u00e0, \"Liberty: Mother of Exiles\".\nTrasporti.\nIl museo \u00e8 accessibile dalla stazione della metropolitana di Parigi Arts et M\u00e9tiers."}
{"id": "9131896", "revid": "18323", "url": "https://it.wikipedia.org/wiki?curid=9131896", "title": "Collezione arte e spiritualit\u00e0", "text": ""}
{"id": "9131897", "revid": "729019", "url": "https://it.wikipedia.org/wiki?curid=9131897", "title": "Autoroute A39", "text": "L\u2019autoroute A 39 o autoroute verte \u00e8 un'autostrada francese che collega Digione e l'A 31 (intersezione presso Fauverney) all'A40 a nord di Bourg-en-Bresse. Nel suo percorso passa per le citt\u00e0 di Dole, dove interseca l'A 36, e Lons-le-Saunier."}
{"id": "9131899", "revid": "2136109", "url": "https://it.wikipedia.org/wiki?curid=9131899", "title": "Impero bizantino durante la dinastia niceforiana", "text": "In seguito alla deposizione dell'imperatrice bizantina Irene d'Atene, sal\u00ec al trono l'imperatore Niceforo I che inaugur\u00f2 una dinastia di breve durata, quella niceforiana. Quando Niceforo divenne imperatore, l'impero si trovava in una situazione estremamente precaria, con problemi riguardanti anche le finanze statali.\nRiguardo all'ambito militare, durante questa dinastia l'impero si trov\u00f2 continuamente in guerra su due fronti distinti, lo stesso Niceforo mor\u00ec in guerra mentre combatteva nel nord dell'odierna Bulgaria. L'importanza e il peso che aveva l'imperatore bizantino in occidente cal\u00f2 drasticamente dopo l'incoronazione di Carlo Magno come imperatore del Sacro Romano Impero da papa Leone III nell'antica Basilica di San Pietro a Roma nell'anno 800 con conseguente creazione di un nuovo impero nell'Europa occidentale che venne considerato come la continuazione dell'Impero romano d'Occidente.\nNiceforo I, 802\u2013811.\nPrima di diventare imperatore, Niceforo, fu il ministro delle finanze durante il regno dell'imperatrice Irene. Proprio per questa sua conoscenza dell'economia, una volta diventato imperatore inizi\u00f2 immediatamente alcune riforme finanziare per ristabilire l'economia imperiale. Modific\u00f2 in parte anche il sistema dei thema, le divisioni amministrative basate sulla forza militare. Diventato imperatore, scoppi\u00f2 una guerra civile nell'803e che, pur riuscendo a vincerla, si trov\u00f2 come comandante dell'esercito bizantino in guerra su pi\u00f9 fronti. Fu pesantemente sconfitto nella battaglia di Krasos, combattuta in Frigia nell'805 e mor\u00ec successivamente nella battaglia di Pliska combattendo contro i bulgari.\nSuccessori di Niceforo, 811-813.\nAlla morte di Niceforo divenne imperatore il figlio e gi\u00e0 co-imperatore Stauracio. Tuttavia il suo non fu un regno lungo poich\u00e9, nella stessa battaglia in cui mor\u00ec il padre, fu altrettanto ferito. Dopo le polemiche su chi dovesse essere il legittimo successore di Niceforo, fu convinto ad abdicare dal cognato, il marito della sorella Procopia, Michele I che divenne il nuovo imperatore.\nMichele, a sua volta, non fu fortunato. Dopo una serie di sconfitte militari e malcontenti generali della corte, consapevole del rischio di una rivolta e con la paura per la sua stessa vita, decise di abdicare. Con l'abdicazione di Michele nell'813 ebbe fine la breve dinastia niceforiana."}
{"id": "9131904", "revid": "1031941", "url": "https://it.wikipedia.org/wiki?curid=9131904", "title": "Dinastia niceforiana", "text": ""}
{"id": "9131920", "revid": "124323801", "url": "https://it.wikipedia.org/wiki?curid=9131920", "title": "Piazza Carlo Giorgini", "text": "Piazza Carlo Giorgini nota anche come Rotonda Giorgini \u00e8 una piazza della citt\u00e0 di San Benedetto del Tronto.\nLuogo d'incontro e teatro degli eventi legati alla citt\u00e0 \u00e8 divenuta negli anni il punto di riferimento della San Benedetto turistica, la sua importanza \u00e8 dimostrata anche dal fatto vi si svolgono numerose manifestazioni culturali, sportive, musicali, teatrali e la mostra mercato dell'antiquariato \"l'Antico e le palme\". \nStoria.\nAlla fine degli anni venti l\u2019ingegnere Luigi Onorati venne incaricato dall'amministrazione comunale di San Benedetto del Tronto di dotare la zona mare della citt\u00e0 di una piazza e di un viale. \nIl 18 settembre 1932 venne inaugurata Piazza Tommaso di Savoia. La piazza si presentava contornata da imponenti villini in stile Liberty, al centro della piazza venne costruita una grande fontana, ancora oggi simbolo e punto di riferimento della piazza, durante quel periodo l'area era aperta al traffico automobilistico, oggi isola pedonale, a pochi metri vi era la spiaggia cittadina.\nNegli anni a seguire la piazza fu intitolata a Carlo Giorgini sindaco della citt\u00e0 dal 1946 al 1956. Caratteristica della Piazza sono la forma a semicerchio con balaustre in cemento e le essenze arboree quali palme e olenadri."}
{"id": "9131921", "revid": "439868", "url": "https://it.wikipedia.org/wiki?curid=9131921", "title": "Babu\u0161kin (disambigua)", "text": ""}
{"id": "9131926", "revid": "8660", "url": "https://it.wikipedia.org/wiki?curid=9131926", "title": "LNFA Serie C 2015", "text": "La LNFA Serie C 2015 \u00e8 la 1\u00aa edizione del campionato di football americano di terzo livello, organizzato dalla FEFA. \u00c8 formata da una serie di tornei locali che si concludono con dei playoff nazionali."}
{"id": "9131927", "revid": "124034506", "url": "https://it.wikipedia.org/wiki?curid=9131927", "title": "Suore della misericordia terziarie francescane", "text": "Le Suore della Misericordia Terziarie Francescane (in ceco \"Milosrdn\u00e9 sestry III. \u0159\u00e1du Sv. Franti\u0161ka\") sono un istituto religioso femminile di diritto pontificio.\nStoria.\nLa congregazione sorse per la necessit\u00e0 espressa da Felix Vetter von der Lilie, governatore della Moravia, di avere religiose infermiere che assistessero i soldati malati e feriti in caso di guerra: Franziskus von Sales Bauer, vescovo di Brno, il 15 marzo 1886 fece giungere da Praga una comunit\u00e0 di tre suore francescane guidata da Bernardina Ho\u0161kov\u00e1, ritenuta fondatrice dell'istituto.\nLe suore si diffusero rapidamente e in pochi anni assunsero l'assistenza ai malati negli ospedali di Brno, Moravsk\u00e1 T\u0159ebov\u00e1, T\u0159eb\u00ed\u010d, Jihlava e Ivan\u010dice; allo scoppio della prima guerra mondiale, oltre a lavorare nei due ospedali militari di Brno, furono inviate come infermiere sui fronti russo e italiano.\nNel 1956 il governo socialista cecoslovacco le costrinse a non accettare pi\u00f9 novizie e le obblig\u00f2 a lasciare gli ospedali e a dedicarsi all'assistenza agli anziani.\nL'istituto, aggregato all'ordine dei frati minori dal 31 gennaio 1919, ricevette il pontificio decreto di lode il 13 marzo 1969.\nAttivit\u00e0 e diffusione.\nLe suore si dedicano all'assistenza ad anziani e ammalati.\nLa sede generalizia \u00e8 a Brno.\nAlla fine del 2015 l'istituto contava 58 religiose in 5 case."}
{"id": "9131928", "revid": "963244", "url": "https://it.wikipedia.org/wiki?curid=9131928", "title": "Suore della Misericordia Terziarie Francescane", "text": ""}
{"id": "9131929", "revid": "439868", "url": "https://it.wikipedia.org/wiki?curid=9131929", "title": "Villaseca", "text": ""}
{"id": "9131930", "revid": "1745361", "url": "https://it.wikipedia.org/wiki?curid=9131930", "title": "Discrasia (politica)", "text": "Il termine discrasia, in senso figurato, si ritrova in riferimento soprattutto a organismi economici e politici, a uffici o serviz\u00ee pubblici con il significato di disfunzione, mancanza di coordinamento.\nPermanendo nel tempo la raffigurazione della societ\u00e0 strutturata armonicamente come un organismo vivente, il termine discrasia viene metaforicamente usato quando si verifichi una patologia sociale che rompa l'equilibrio politico dell'amministrazione dello Stato.\nIn questo senso l'economista e politico Francesco Saverio Nitti (1868-1953) adopera frequentemente questo termine che ricorre nei suoi interventi politici come in occasione di un suo discorso rivolto contro le autonomie: \u00abun processo di discrasia che minaccia il paese\u00bb o anche durante i lavori all'Assemblea Costituente: \u00abodio tutti questi movimenti di divisione e di discrasia\u00bb \nUna metafora questa che la stampa dei quotidiani dell'epoca non tarda a fare propria tanto che \u00ab\"Dalla seconda met\u00e0 del Novecento l'impiego metaforico del vocabolo si accentua nell'ambito istituzionale, politico-economico, amministrativo e giudiziario, dove \u00e8 indicativo di uno stato di squilibrio e di instabilit\u00e0...\"\u00bb \nIl termine assume cos\u00ec una connotazione di ricercatezza linguistica, diviene un termine dotto per i pi\u00f9 svariati argomenti sino a essere banalizzato come sinonimo di tutto ci\u00f2 che indichi \"squilibrio\", \"disarmonia\". ."}
{"id": "9131932", "revid": "439868", "url": "https://it.wikipedia.org/wiki?curid=9131932", "title": "Villaseco", "text": ""}
{"id": "9131934", "revid": "1468869", "url": "https://it.wikipedia.org/wiki?curid=9131934", "title": "Franck Anguissa", "text": ""}
{"id": "9131935", "revid": "439868", "url": "https://it.wikipedia.org/wiki?curid=9131935", "title": "Villarroel", "text": ""}
{"id": "9131936", "revid": "547034", "url": "https://it.wikipedia.org/wiki?curid=9131936", "title": "Alberto Ancilotto", "text": "Biografia.\nDocumentarista italiano, attivo negli anni 50, fu candidato all'Oscar nel 1953 per il miglior cortometraggio documentario con \"Epeira Diadema\".\nHa vinto una Targa d'oro al David di Donatello nel 1957 per la sua regia in \"L'incanto della foresta\".\nHa ottenuto un Riconoscimento d'onore nel 1959 al Festival internazionale del cinema di Berlino per \"I ditteri\"."}
{"id": "9131940", "revid": "36426", "url": "https://it.wikipedia.org/wiki?curid=9131940", "title": "Tour Jean-sans-Peur", "text": "La tour Jean-sans-Peur o torre di Giovanni senza Paura \u00e8 una torre di fortificazione costruita a Parigi nel XV secolo\u00a0dal duca Giovanni di Borgogna, detto \"Giovanni senza Paura\". Situata al 20, rue \u00c9tienne-Marcel, nel II \"arrondissement\" di Parigi, costituisce l'ultima vestigia H\u00f4tel de Bourgogne.\nL'H\u00f4tel, addossato alle mura di Filippo Augusto, era stato costruito da Roberto\u00a0II d'Artois alla fine del XIII secolo. Divenne propriet\u00e0 dei duchi di Borgogna per eredit\u00e0 fino alla morte nel 1477 di Carlo il Temerario. L'hotel cadde quindi in disuso.\nRe Francesco\u00a0I don\u00f2 a Diego di Mandosse la parte orientale del palazzo tra cui la torre Jean-sans-Peur. \u00c8 per questo motivo che questa torre \u00e8 anche chiamata dai parigini l'hotel di Mandosse.\nFu nel 1866-1868, durante la costruzione di rue \u00c9tienne-Marcel, che la torre fu riscoperta. Venne quindi classificata monumento storico con decreto del 29 settembre 1884, poi restaurata nel 1893. Dal 1999 la torre \u00e8 aperta al pubblico.\nStoria.\nIl re Carlo\u00a0VI, dal 1392, era soggetto ad accessi di follia, durante i quali i membri della famiglia reale erano portati ad intervenire nel governo. Gli zii di Carlo erano principi potenti perch\u00e9 dotati di importanti appannaggi. Inoltre Carlo aveva un fratello ambizioso Luigi\u00a0d'Orleans che entr\u00f2 rapidamente in conflitto con il pi\u00f9 potente dei suoi zii Filippo\u00a0II di Borgogna, detto \"il grasso \".\nLa morte del duca di Borgogna consenti inizialmente al duca d'Orl\u00e9ans di prendere il controllo del governo perch\u00e9 il successore di Filippo, Giovanni I di Borgogna, detto \"Giovanni senza paura \u00bb, era molto impegnato con l'importante successione dei suoi genitori. Ma il nuovo duca di Borgogna non permise che ci\u00f2 accadesse e, notando che le dimostrazioni di forza non erano sufficienti, organizz\u00f2 l' assassinio di Luigi d'Orl\u00e9ans nel 1407.\nLa costruzione della torre, dal 1409 al 1411, \u00e8 quindi da collocare nel quadro della politica di Giovanni senza Paura, che mirava ad affermare il suo potere nella capitale, anche per proteggersi dalle ostilit\u00e0 suscitate dalla sua decisa azione. Infatti, Carlo\u00a0I d'Orl\u00e9ans presto chiese giustizia per suo padre, si alle\u00f2 con Bernardo\u00a0VII d'Armagnac e ricevette il sostegno di altri rami della famiglia reale.\nInizi\u00f2 quindi la guerra civile tra Armagnac e Burgundi. Giovanni senza Paura elimin\u00f2 Bernardo d'Armagnac nel 1418, spingendo il Delfino Carlo\u00a0VII a fuggire da Parigi verso Bourges: quest'ultimo e i suoi successori lasciarono la capitale fino al 1594. Lo stesso duca di Borgogna fu assassinato nel 1419 durante il colloquio con Montereau. Suo figlio Filippo il Buono strinse poi un'alleanza con la Corona d'Inghilterra che dur\u00f2 fino al 1435.\nDongione.\nIn conflitto con il suo rivale Luigi d'Orl\u00e9ans, Giovanni senza Paura intraprese la costruzione della torre per mostrare il suo potere nella capitale del regno. La pialla figura ancora nella decorazione, emblema che aveva adottato contro quello del suo avversario, il bastone.\nNella sua parte superiore, il mastio era dotato di merli e caditoie che proteggevano l'accesso a due \"stanze di sicurezza\" sovrapposte molto bene illuminate da finestre, ognuna riscaldata da un camino e dotata di un piccolo locale per i servizi.\nScala di servizio.\nNella parte inferiore del mastio, la scala serviva i tre piani dell'ala ovest dell'H\u00f4tel de Bourgogne (oggi non pi\u00f9 esistente).\nSopra l'ingresso, un soppalco assicurava la comunicazione con:"}
{"id": "9131970", "revid": "300067", "url": "https://it.wikipedia.org/wiki?curid=9131970", "title": "Aurelien Rigaux", "text": ""}
{"id": "9131973", "revid": "767487", "url": "https://it.wikipedia.org/wiki?curid=9131973", "title": "Confessioni di una ragazza invisibile", "text": "Confessioni di una ragazza invisibile \u00e8 un film del 2021 diretto da Bruno Garotti e tratto dal romanzo \"Confessioni di una ragazza invisibile e drammi vari\" di Thalita Rebou\u00e7as. Il film \u00e8 interpretato da Marcus Bessa, Caio Cabral e Klara Castanho.\nTrama.\nTrasferitasi in una nuova scuola, l'intelligente ma impacciata Tet\u00ea far\u00e0 di tutto per farsi accettare dai nuovi compagni di classe.\nProduzione.\nNel novembre 2020, Thalita Rebou\u00e7as ha annunciato durante il Festival Tudum la realizzazione del suo secondo film per Netflix.\nIl 13 luglio 2021, Netflix ha pubblicato le prime immagini del film.\nIl 26 agosto 2021 \u00e8 stato rilasciato il trailer ufficiale del film.\nDistribuzione.\nIl film \u00e8 stato distribuito internazionalmente il 22 settembre 2021 da Netflix."}
{"id": "9131975", "revid": "305248", "url": "https://it.wikipedia.org/wiki?curid=9131975", "title": "Absurd (singolo)", "text": "Absurd (reso graficamente come \"ABSU\u042fD\") \u00e8 un singolo della band statunitense Guns N' Roses pubblicato il 6 agosto 2021 per Geffen Records. \u00c8 il primo brano registrato con Duff McKagan e Slash dal 1994 quando la formazione originale registr\u00f2 una cover di \"Sympathy for The Devil\" dei Rolling Stones per la colonna sonora del film \"Intervista col vampiro\". Il singolo \u00e8 una reinterpretazione di un brano nato durante le sessioni di registrazione dell'album \"Chinese Democracy\" dal titolo \"Silkworms\", poi scartato dall'album e rielaborato dai membri originali dei Guns N' Roses."}
{"id": "9131977", "revid": "300067", "url": "https://it.wikipedia.org/wiki?curid=9131977", "title": "Essome Miyem", "text": ""}
{"id": "9131978", "revid": "62748", "url": "https://it.wikipedia.org/wiki?curid=9131978", "title": "Fran\u00e7ois Derand", "text": "Biografia.\nDopo aver studiato per il noviziato a Rouen, poi al collegio dei Gesuiti a La Fl\u00e8che (dove insegn\u00f2 matematica per due anni), fu ordinato sacerdote nel 1621 ed entr\u00f2 nella Compagnia di Ges\u00f9. Inizialmente visse a Rouen poi a Rennes, dove fu consultato sui lavori per ricostruire la Cath\u00e9drale Sainte-Croix d'Orl\u00e9ans. Nel 1629 si trasfer\u00ec per completare la Chiesa di Saint-Paul-Saint-Louis, iniziata da \u00c9tienne Martellange. Prese parte a diverse altre opere: la pala d'altare di Laval e l'altare maggiore della chiesa dei Gesuiti a La Fl\u00e8che. Nel 1643 pubblic\u00f2 \"L'architecture des vo\u00fbtes\", un trattato sulla stereotomia che \u00e8 considerato il suo capolavoro. Fu convocato ad Agde lo stesso anno e vi mor\u00ec nel 1644. Fu sepolto nel collegio dei Gesuiti a B\u00e9ziers."}
{"id": "9131979", "revid": "300067", "url": "https://it.wikipedia.org/wiki?curid=9131979", "title": "Nwal-End\u00e9n\u00e9 Miyem", "text": ""}
{"id": "9131981", "revid": "344503", "url": "https://it.wikipedia.org/wiki?curid=9131981", "title": "Nightmare Alley (film 2021)", "text": ""}
{"id": "9131984", "revid": "944090", "url": "https://it.wikipedia.org/wiki?curid=9131984", "title": "Referendum in Slovenia del 2008", "text": "Il referendum in Slovenia del 2008 \u00e8 stato una consultazione referendaria svoltasi 22 giugno 2008 per proporre l'istituzione di tredici province. \nIl referendum consultivo non era vincolante e una decisione parlamentare per istituire le province era prevista pi\u00f9 avanti nel 2008. Il governo spieg\u00f2 la necessit\u00e0 della riforma con il fatto che la Slovenia \u00e8 l'unico paese dell'Unione europea non avere suddivisioni amministrative e territoriali primarie, mentre la suddivisione provinciale avrebbe portato ad un miglioramento dell'amministrazione pubblica. L'opposizione critic\u00f2 invece il gran numero di province, chiedendo agli elettori di astenersi al referendum.\nL'affluenza \u00e8 stata solo del 10,9% degli elettori registrati. Peraltro, i votanti nelle proposte province approvarono il cambiamento, ad eccezione della Slovenia centrale."}
{"id": "9131996", "revid": "22475", "url": "https://it.wikipedia.org/wiki?curid=9131996", "title": "H\u00f4tel de la Marine", "text": "L' h\u00f4tel de la Marine (noto anche come \"h\u00f4tel du Garde-Meuble\") \u00e8 un edificio storico in place de la Concorde a Parigi, ad est di rue Royale. Fu costruito tra il 1757 e il 1774 su quella che allora era conosciuta come \"place Louis XV\", con una facciata di Ange-Jacques Gabriel, \"primo architetto del re\" e progettista della piazza. L'edificio identico a ovest ospita ora l'h\u00f4tel de Crillon.\nContesto.\nLa costruzione fu guidata da Jacques-Germain Soufflot. I suoi due frontoni contengono allegorie di Magnificenza e Felicit\u00e0 di Guillaume II Coustou e Michel-Ange Slodtz.\nL'edificio originariamente apparteneva interamente alla Corona, in un primo momento utilizzato dai Garde-Meuble, le cui gallerie erano aperte al pubblico dalle 9\u00a0alle 13 il primo marted\u00ec di ogni mese tra Pasqua e Ognissanti. Ospitava anche una cappella, una biblioteca, laboratori, stalle e molti appartamenti, tra cui quelli dell'intendente della Garde-Meuble - prima Pierre \u00c9lisabeth de Fontanieu (1767\u20131784), poi Marc-Antoine Thierry de Ville-d'Avray (1784-1792).\nQuando il governo fu costretto a unirsi a Luigi XVI nel lasciare Versailles e stabilirsi nel palazzo delle Tuileries, il secr\u00e9taire d'\u00c9tat \u00e0 la Marine, C\u00e9sar Henri de la Luzerne, fu ospitato al Garde-Meuble da suo cugino Thierry de Ville d'Avray. Cos\u00ec, dal 1789, ospit\u00f2 il ministero della Marina. Guidato dall'ammiraglio Denis Decr\u00e8s, il ministero ampli\u00f2 notevolmente i suoi uffici fino a occupare l'intero edificio.\nIl magnifico arredo interno di Jacques Gondouin, ispirato da Piranesi, fu un importante passo avanti nel gusto settecentesco, ma fu profondamente stravolto dai cambiamenti sotto il Secondo Impero francese, sebbene i \"grands salons d'apparat\" e la \"Galerie Dor\u00e9e\" conservino ancora alcuni degli elementi originari.\nDopo la caduta della Francia nel giugno del 1940, la Kriegsmarine, le forze navali della Germania nazista, stabilirono qui il loro quartier generale, che sarebbe rimasto fino a quando la Kriegsmarine non dovette evacuare la sua presenza in citt\u00e0 a causa del deterioramento della posizione strategica nell'agosto del 1944.\nL'edificio ha ospitato il personale navale francese fino al 2015, dopodich\u00e9 \u00e8 stato avviato un programma di ristrutturazione."}
{"id": "9131999", "revid": "110157", "url": "https://it.wikipedia.org/wiki?curid=9131999", "title": "The Mail", "text": "The Mail, noto come The Madras Mail fino al 1928, era un quotidiano in lingua inglese pubblicato nella presidenza di Madras (poi stato di Madras e infine Tamil Nadu) dal 1868 al 1981. Era il primo giornale della sera in India.\nStoria.\nIl \"Madras Mail\" venne fondato da due giornalisti, Charles Lawson e Henry Cornish, il 14 dicembre 1868. Essi erano gi\u00e0 stati editori presso il \"The Madras Times\" prima di dimettersi dalla direzione dopo un litigio con Gantz &amp; Sons, societ\u00e0 proprietaria del quotidiano. Ben presto il \"Madras Mail\" emerse come un forte rivale di \"The Madras Times\" e \"The Hindu\".\nNel 1921, il giornale fu acquistato dall'uomo d'affari europeo John Oakshott Robinson che lo aggiunse al suo conglomerato di affari. Nel 1945, fu comprato ancora dal magnate indiano S. Anantharamakrishnan e rimase di propriet\u00e0 sua e della sua famiglia fino alla liquidazione nel 1981."}
{"id": "9132005", "revid": "300067", "url": "https://it.wikipedia.org/wiki?curid=9132005", "title": "Jean-Philippe Methelie", "text": ""}
{"id": "9132019", "revid": "123868616", "url": "https://it.wikipedia.org/wiki?curid=9132019", "title": "Il peccato di Guenda", "text": "Il peccato di Guenda \u00e8 un romanzo di Liala, pubblicato per la prima volta nel 1952 a Milano.\nTrama.\nLa vicenda \u00e8 ambientata a Salsomaggiore Terme. Le due giovani sorelle Danila e Guenda, rimaste orfane di entrambi i genitori durante l'infanzia, sono state allevate dalla nonna Mansueta. Guenda ha poi sposato il conte e pilota automobilistico Faliero Dubens, col quale ha generato una figlia, la piccola Nancy. Danila \u00e8 invece prossima al matrimonio con un giovane statunitense, tornato un'ultima volta nel proprio Paese prima del definitivo trasferimento in Italia: tuttavia lei realizza di essere attratta da Faliero, il quale sembra provare qualcosa di simile per la cognata. E cos\u00ec effettivamente \u00e8, coi due che iniziano a frequentarsi assiduamente, ma senza arrivare all'adulterio vero e proprio: a un certo punto infatti prenderanno di comune accordo la decisione di non andare oltre, per rispetto nei confronti di Guenda, considerata da tutti una moglie modello, e del fidanzato di Danila. Quest'ultimo quindi si ricongiunge con la ragazza a Salsomaggiore e Danila si ripromette di portare solo lui nel proprio cuore. Ma poco prima delle nozze si scoprir\u00e0 che Guenda tradisce il marito proprio col ragazzo statunitense. In seguito la fedifraga muore e Faliero verr\u00e0 processato in quanto sospettato di uxoricidio; la vecchia Mansueta, gi\u00e0 da tempo cardiopatica, non regge ai dolori e rester\u00e0 appunto vittima di un infarto. Ma alla fine a trionfare \u00e8 l'amore, quello vero, che restituir\u00e0 il sorriso a Nancy."}
{"id": "9132021", "revid": "1318658", "url": "https://it.wikipedia.org/wiki?curid=9132021", "title": "Fontaine du Palmier", "text": "La Fontaine du Palmier (1806-1808) o \"Fontaine de la Victoire\" \u00e8 una fontana monumentale situata in Place du Ch\u00e2telet, tra il Th\u00e9\u00e2tre du Ch\u00e2telet e il Th\u00e9\u00e2tre de la Ville, nel I arrondissement di Parigi. Fu progettata per fornire acqua potabile alla popolazione del quartiere e per commemorare le vittorie di Napoleone Bonaparte. \u00c8 la pi\u00f9 grande fontana, ancora esistente, costruita durante il regno di Napoleone. La stazione della metropolitana pi\u00f9 vicina \u00e8 Ch\u00e2telet. \nDisegno.\nLa Fountain du Palmier faceva parte di una serie di quindici fontane commissionate da Napoleone nel 1806 al suo ministro degli Interni, Emmanuel Cretet. Fu progettata dall'ingegnere Fran\u00e7ois-Jean Bralle, che era responsabile delle fontane di Parigi e dell'approvvigionamento idrico durante il Primo Impero. Fu terminata nel 1808.\nLa colonna, modellata su una colonna trionfale romana, prende il nome dalle foglie di palma scolpite nella parte superiore, che commemorano la campagna d'Egitto di Napoleone. Le bande di bronzo sulla colonna rendono omaggio alle vittorie di Napoleone nell'assedio di Danzica (1807), nella Battaglia di Ulma (1805), nella battaglia di Marengo (1800), nella battaglia delle piramidi (1798) e nella battaglia di Lodi (1796).\nIn cima alla colonna \u00e8 presente una statua della Vittoria in bronzo dorato, che porta gli allori della vittoria. Occasionalmente la statua della donna che rappresenta la vittoria viene scambiata per un uccello. La statua \u00e8 opera dello scultore Louis-Simon Boizot. La presente statua \u00e8 una copia; l'originale \u00e8 nel cortile del Museo Carnavalet della storia di Parigi.\nIntorno alla base della colonna ci sono quattro statue rappresentanti Vigilanza, Giustizia, Forza e Prudenza, anch'esse di Boizot. Il bacino inferiore della fontana, progettato dall'architetto Gabriel Davioud, fu aggiunto nel 1858 durante il regno dell'imperatore Luigi Napoleone quando la Place du Ch\u00e2telet fu ampliata e la fontana fu spostata al centro durante i lavori di ristrutturazione del barone Haussmann. A quel tempo la base era anche decorata con statue di sfingi egiziane dalle quali sgorgavano getti d'acqua, scolpite da Henri Alfred Jacquemart."}
{"id": "9132024", "revid": "1318658", "url": "https://it.wikipedia.org/wiki?curid=9132024", "title": "Poesia epica indiana", "text": "La poesia epica indiana \u00e8 l'epica del subcontinente indiano, tradizionalmente chiamata Kavya (o \"K\u0101vya\"; in sanscrito: \u0915\u093e\u0935\u094d\u092f, IAST: \"k\u0101vy\u00e1\"). Il \"Ramayana\" e il \"Mahabharata\", che erano originariamente scritte in sanscrito ma che poi vennero tradotte in altre lingue, e le cinque grandi epopee della letteratura tamil e sangam sono gli esempi pi\u00f9 antichi di questo genere.\nEpica sanscrita.\nGli antichi poemi epici sanscriti \"Ramayana\" e \"Mahabharata\" comprendono insieme l'\"Itih\u0101sa\" (\"Lo scrittore stesso ha assistito alla storia\") o \"Mah\u0101k\u0101vya\" (\"Grandi composizioni\"), un canone delle scritture ind\u00f9. In effetti, prevalse la forma epica e il verso rimase fino a tempi molto recenti la forma preferita delle opere letterarie ind\u00f9. Il culto dell'eroe \u00e8 un aspetto centrale della cultura indiana e quindi si prestava facilmente a una tradizione letteraria che abbondava di poesia e letteratura epiche. I \"Purana\", una vasta raccolta di storie in forma di versi di molti dei e dee ind\u00f9, seguirono questa tradizione. \"Itih\u0101sa\" e \"Purana\" sono menzionati nell\"'Atharva Veda\" e indicati come il quarto Veda.\nLa lingua di questi testi, definita \"sanscrito epico\", costituisce la prima fase del sanscrito classico, dopo l'ultima del sanscrito vedico che si trova negli \"Shrauta Sutra\". Il \"Supar\u1e47\u0101khy\u0101na\", un tardo poema vedico considerato tra le \"prime tracce di poesia epica in India\", \u00e8 un precursore pi\u00f9 antico e pi\u00f9 breve della leggenda espansa di Garuda che \u00e8 inclusa nel \"Mah\u0101bh\u0101rata\".\nIl kavi buddista A\u015bvagho\u1e63a (che visse nel I-II secolo) scrisse due poemi epici, \"Buddhacarita\" (una biografia del Buddha) e \"Saundarananda\" (la storia della conversione di Nanda, il fratello minore del Buddha), e un, \"\u015aariputraprakara\u1e47a\", di cui sono rimasti soltanto pochi frammenti.\nAnche il famoso poeta e drammaturgo K\u0101lid\u0101sa scrisse due poemi epici: \"Raghuvamsha\" (\"La dinastia di Raghu\") e \"Kumarasambhava\" (\"La nascita di Kumar Kartikeya\"). Altri poemi epici sanscriti classici sono \"L'uccisione di \u015ai\u015bup\u0101la \u015ai\u015bup\u0101lavadha\" di M\u0101gha, \"Arjuna e l'uomo della montagna Kir\u0101t\u0101rjun\u012bya\" di Bh\u0101ravi, \"Le avventure del principe di Nishadha Nai\u1e63adhacarita\" di \u015ar\u012bhar\u1e63a e il poema di Bha\u1e6d\u1e6dik\u1e6d\u1e6d\u0101 di Bhatti.\nEpica hindi.\nIl primo poema epico ad apparire in hindi fu \"Ramacharitamanas\" di Tulsidas (1543\u20131623), anch'esso basato sul \"Ramayana\". \u00c8 considerato un grande classico della poesia e della letteratura epica hindi e mostra un autore con il completo controllo su tutti gli stili importanti di composizione: narrativa, epica, lirica e dialettica. Ha dato un carattere divino a Rama, l'Avatar ind\u00f9 di Vishnu, dipingendolo come un figlio ideale, marito, fratello e re.\nNella moderna letteratura hindi, \"Kamayani\" di Jaishankar Prasad raggiunse lo status di epico. La narrazione si basa su una storia mitologica popolare, menzionata per la prima volta in \"Satapatha Brahmana\", del grande diluvio e i personaggi centrali del poema epico sono Manu (un maschio) e Shraddha (una femmina). Manu rappresenta la psiche umana e Shradha rappresenta l'amore. Un altro personaggio femminile \u00e8 Ida, che rappresenta la razionalit\u00e0. Alcuni critici ipotizzano che i tre personaggi principali del \"Kamayani\" simboleggino una sintesi di conoscenza, azione e desiderio nella vita umana. Ispira gli umani a vivere una vita basata sul \"karm\" e non sulla fortuna.\nOltre a \"Kamayani\", \"Kurukshetra\" (1946), \"Rashmirathi\" (1952) e \"Urvashi\" (1961) di Ramdhari Singh 'Dinkar' raggiunsero allo stesso modo lo status di poesia epica, cos\u00ec come \"Lalita Ke Aansoo\" di Krant M. L. Verma (1978), incentrato sulla morte di Lal Bahadur Shastri vista dalla moglie Lalita Shastri.\nEpica tamil.\nIl periodo post-sangam (II-VI secolo) vide la scrittura di molti grandi poemi epici tamil, tra cui \"Cilappatikaram\" (o \"Silappadhikaram\"), \"Manimegalai, Civaka Cintamani, Valayapathi\" e \"Kundalakesi\". Dei cinque, \"Manimegalai\" e \"Kundalakesi\" sono opere religiose buddiste, \"Civaka Cintamani\" e \"Valayapathi\" sono opere Tamil Jain e \"Silappatikaram\" ha una visione religiosa neutrale. Furono scritti in un periodo compreso tra il I secolo d.C. e il X secolo d.C. e fungono da prova storica della vita sociale, religiosa, culturale e accademica delle persone durante l'era in cui furono creati. \"Civaka Cintamani\" ha introdotto lunghi versi chiamati \"virutha pa\" nella letteratura Tamil, mentre \"Silappatikaram\" ha usato il metro \"akaval\" (monologo), uno stile adottato dalla letteratura Sangam.\nPi\u00f9 tardi, durante il periodo Chola, Kamban (XII secolo) scrisse quello che \u00e8 considerato uno dei pi\u00f9 grandi poemi epici tamil: il \"Kamba Ramayanam\", basato sul \"Valmiki Ramayana\". Il \"Thiruthondat Puranam\" (o \"Periya Puranam\") di Chekkizhar \u00e8 il grande poema epico Tamil dei santi Shaiva Bhakti e fa parte delle scritture religiose della maggioranza Shaivites del Tamil Nadu."}
{"id": "9132027", "revid": "521028", "url": "https://it.wikipedia.org/wiki?curid=9132027", "title": "Referendum in Slovenia del giugno 2010", "text": "Il referendum in Slovenia del giugno 2010 \u00e8 stato un referendum svoltosi il 6 giugno 2010 per chiedere il consenso dei cittadini all'arbitrato internazionale su una disputa territoriale con la Croazia. Il 51,5% dei votanti si \u00e8 espresso a favore dell'arbitrato.\nContesto.\nOggetto della votazione era il consenso a sottoporre la lunga controversia sul confine sloveno-croato all'arbitrato di un collegio internazionale appositamente nominato, il cui verdetto sarebbe stato vincolante per i due paesi. La disputa territoriale risaliva al 1991: dopo lo scioglimento della Repubblica Socialista di Jugoslavia, Slovenia e Croazia iniziarono a discutere sulla delimitazione delle acque territoriali nel Golfo di Pirano . La Croazia insisteva su un'equa distribuzione delle acque della baia, mentre la Slovenia temeva che tale delimitazione le avrebbe impedito di accedere liberamente alle acque internazionali del Mar Adriatico. Inoltre, vi erano contrasti anche per il confine lungo il fiume Mura nel nord-est della Slovenia.\nA causa della controversia, le relazioni diplomatiche di entrambi i paesi rimasero tese. Nel dicembre 2008 la Slovenia blocc\u00f2 l'andamento dei negoziati sull'adesione della Croazia all'Unione Europea, sostenendo che nei documenti presentati, la Croazia aveva determinato la divisione della baia a suo favore. Solo nel settembre 2009 il primo ministro sloveno Borut Pahor e la prima ministra croata Jadranka Kosor decisero di sbloccare i colloqui di adesione della Croazia e di non risolvere la controversia durante questi ultimi. Tuttavia, il completamento dei colloqui di adesione, inizialmente previsto per il 2009, \u00e8 stato rinviato all'anno successivo. Il 4 novembre 2009 entrambi i paesi firmarono un accordo per deferire la controversia con un arbitrato internazionale. Nei mesi successivi, l'accordo fu ratificato dai parlamenti di entrambi i paesi.\nNonostante la ratifica dell'accordo da parte dell'Assemblea nazionale slovena, il 19 aprile 2010 il Partito Democratico Sloveno dell'ex primo ministro Janez Jan\u0161a si oppose all'arbitrato, definendolo come una \"capitolazione\" che non era nell'interesse del paese. L'opposizione di destra chiese cos\u00ec che si tenesse una votazione popolare sulla questione. Nel marzo 2010 il primo ministro Pahor accolse la richiesta dell'opposizione e ha deciso di indire un referendum. La mozione in materia \u00e8 stata presentata al parlamento da quasi tutti i deputati il 26 aprile 2010. Il 3 maggio 2010 il parlamento ha disposto all'unanimit\u00e0 l'organizzazione di un referendum per il 6 giugno 2010.\nRisultati e reazioni del referendum.\nIn un referendum del 6 giugno 2010, il 51,5% dei votanti ha sostenuto l'arbitrato internazionale sulla delimitazione delle acque nel Golfo di Pirano. Il primo ministro Borut Pahor ha descritto il voto come una \"decisione storica\" e \"un grande successo per la Slovenia\". Il primo ministro croato Jadranka Kosor ha espresso la convinzione che l'accordo con la Slovenia separer\u00e0 la questione dei colloqui di adesione all'Unione europa dalla controversia bilaterale, consentendo loro di concludersi senza ostacoli da parte della Slovenia. Jos\u00e9 Manuel Barroso, presidente della Commissione europea, ha accolto con favore il risultato del referendum, definendolo \"un importante passo avanti\".\nConseguenze.\nIl procedimento arbitrale per la delimitazione dei confini terrestri e marittimi tra la Repubblica di Slovenia e la Repubblica di Croazia davanti alla Corte permanente di arbitrato dell'Aia inizi\u00f2 il 4 novembre 2009, con la sottoscrizione a Stoccolma della convenzione di arbitrato internazionale tra i due paesi.\nNel luglio 2015 la parte croata annunci\u00f2 di volersi ritirare dall'arbitrato, a seguito della pubblicazione di intercettazioni telefoniche tra l'arbitro sloveno Jernej Sekolec e il rappresentante del governo croato Budislav Vukas su parti riservate del procedimento e su presunti piani per influenzare gli altri arbitri. Dopo le dimissioni e la sostituzione dell'arbitro sloveno, la Corte dell'Aia riprese i suoi lavori, consegnando il lodo il 29 giugno 2017. \nLa decisione del tribunale ha assegnato alla Slovenia tre quarti della baia di Pirano e il corridoio verso le acque internazionali, la parte contesa del villaggio di Brezovec (nel comune di Lendava) sul fiume Mura e quei territori dove le aree catastali dei registri dei due paesi si sovrapponevano, ma dove la Slovenia era pi\u00f9 attiva nel far valere la sua autorit\u00e0, come nel caso del villaggio di Draga vicino a Sekuli\u0107 (Ozalj) sul fiume Sotla, mentre le frazioni contese lungo il fiume Dragogna nel sud-ovest appartenevano alla Croazia. Laddove i catasti erano armonizzati, gli arbitri determinarono la frontiera secondo quei confini, senza tener conto delle circostanze pratiche. Nella sua decisione finale, la Corte dell'Aja ha chiarito che l'arbitro e agente della Repubblica di Slovenia aveva violato le disposizioni dell'accordo arbitrale tra Slovenia e Croazia e i principi dell'arbitrato, ma ha anche dichiarato che le violazioni non erano cos\u00ec gravi da influenzare la decisione finale della Corte e che la Corte non avrebbe dovuto continuare il suo lavoro e decidere sul corso del confine tra i due paesi. Inoltre, in seguito alla violazione, tutte le osservazioni scritte e orali dell'arbitro sloveno, dottor Sekolc, sono state ritirate dal fascicolo del caso, cos\u00ec come tutte le osservazioni dell'arbitro croato, signor Vukas, che aveva risieduto presso l'ambasciata croata nei Paesi Bassi mentre partecipava all'arbitrato, come la Corte sapeva, e che si era dimesso da arbitro dopo il \"ritiro\" della Croazia dal procedimento.\nIl governo della Croazia non ha tuttavia accettato il verdetto dell'arbitrato, ritenendolo \"inquinato\", non riconoscendo cos\u00ec i confini marittimi stabiliti. Per tale motivo, la Slovenia ha citato per inadempimento la Croazia davanti alla Corte di giustizia dell'Unione europea, la quale per\u00f2 in data 31 gennaio 2020 ha sentenziato la propria incompetenza sulla questione, trattandosi di una convenzione di arbitrato bilaterale."}
{"id": "9132037", "revid": "110157", "url": "https://it.wikipedia.org/wiki?curid=9132037", "title": "Pandemia di COVID-19 in Cambogia", "text": "Il primo caso della pandemia di COVID-19 in Cambogia \u00e8 stato confermato il 27 gennaio 2020 a Sihanoukville.\nSebbene nel 2020 siano stati confermati numerosi casi importati e la trasmissione a contatti diretti, fino al 29 novembre 2020 non \u00e8 stata rilevata alcuna trasmissione comunitaria. La risposta della salute pubblica \u00e8 guidata dal Ministero della Salute con il supporto dei CDC statunitensi, dell'OMS e dell'Institut Pasteur du Cambodge.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una malattia respiratoria in un gruppo di persone nella citt\u00e0 di Wuhan, nella privincia cinese di Hubei, dato che \u00e8 stato riferito all'OMS il 31 dicembre 2019.\nIl tasso di mortalit\u00e0 per COVID-19 \u00e8 stato molto pi\u00f9 basso della SARS del 2003, ma la trasmissione \u00e8 stata significativamente maggiore, portando ad un bilancio totale delle vittime pi\u00f9 alto."}
{"id": "9132055", "revid": "767487", "url": "https://it.wikipedia.org/wiki?curid=9132055", "title": "Il visionario mondo di Louis Wain", "text": "Il visionario mondo di Louis Wain (\"The Electrical Life of Louis Wain\") \u00e8 un film del 2021 diretto da Will Sharpe.\nLa pellicola biografica narra le vicende dell'artista britannico Louis Wain, interpretato da Benedict Cumberbatch, dalla fine del XIX secolo agli anni '30.\nTrama.\n1883. Diciotto mesi dopo la morte del padre, l'eccentrico e geniale Louis Wain, il figlio maggiore e unico maschio della famiglia Wain, diventa il principale sostentatore della madre e delle cinque sorelle lavorando part-time come illustratore per un giornale sotto l'editore William Ingram. Ingram gli offre un lavoro a tempo pieno, ma Wain rifiuta per cimentarsi nella musica e nella drammaturgia sperando di farne un lavoro con cui mantenere i familiari, senza che tali imprese abbiano per\u00f2 successo.\nEmily Richardson viene assunta da Caroline, la sorella maggiore, come governante per le Wain pi\u00f9 piccole. Emily e Louis sviluppano un'attrazione reciproca e Louis assume il lavoro a tempo pieno per mantenere la donna nella loro casa. Una notte la famiglia si dirige a teatro per vedere \"La tempesta\"; Louis viene traumatizzato a causa della sua fobia per l'annegamento e viene consolato da Emily, ma l'episodio provoca uno scandalo che porta Caroline a licenziare la governante.\nNel 1884 Louis ed Emily si sposano gettando ulteriore cattiva luce sulla famiglia Wain, in quanto Emily ha dieci anni pi\u00f9 di Louis e di classe inferiore. I due si trasferiscono in una casa ad Hampstead dove l'uomo lavora come artista per continuare a sostenere la madre e le sorelle. Sei mesi dopo, a Emily viene diagnosticato un cancro al seno che la porter\u00e0 alla morte; lo stesso giorno la coppia trova un gattino randagio che chiamano Peter e lo allevano, nonostante all'epoca fosse insolito tenere un gatto come animale domestico. Peter allevia le sofferenze di Emily causate dalla sua malattia e ispira Louis a dipingere immagini realistiche di gatti che via via diventano pi\u00f9 insolite, rappresentando tali animali antropomorfi. In seguito a una crisi finanziaria, Ingram licenzia Wain suggerendogli di trascorrere del tempo con la moglie. Emily incoraggia Louis a mostrare i disegni dei gatti a William, che le pubblica e diventano immediatamente un grande successo. Poco tempo dopo Emily muore e Wain si immerge nel suo lavoro per far fronte alla perdita dell'amore della sua vita, perdendo gradualmente il contatto con la realt\u00e0.\nNel 1891 i disegni dei gatti di Louis sono enormemente popolari e cambiano la percezione che le persone hanno di tali animali, generando eventi e mode. Nonostante ci\u00f2 la famiglia Wain rimane povera e indebitata in quanto Louis non ha mantenuto i diritti delle sue opere che vengono riprodotte senza alcun profitto per lui. A ci\u00f2 si aggiunge lo sviluppo della schizofrenia della sorella pi\u00f9 giovane, Marie; in seguito alla morte di Peter, anche Louis subisce un rapido deterioramento della salute mentale. Wain si trasferisce in America per fare successo con i suoi dipinti e risollevare la famiglia dai debiti, ma torna in Inghilterra nel 1914 su richiesta di Caroline dopo la morte della madre.\nAl rientro in patria si susseguono i lutti per Louis, in quanto muoiono anche Marie e Ingram, e la famiglia cade nel degrado. Dopo un incidente che lo manda in coma, Louis ha una visione che lo porta a realizzare giocattoli di gatti a tema futuristico, che per\u00f2 vanno perduti quando un sottomarino tedesco affonda la nave che li trasporta. Nel 1919 muore anche Caroline e Louis ha una serie di violenti crolli mentali finch\u00e9 nel 1924 viene ricoverato in manicomio. Un funzionario lo riconosce e, resosi conto della sua situazione, inizia con le sorelle rimaste una campagna per raccogliere fondi affinch\u00e9 venga spostato in una struttura psichiatrica migliore.\nOrmai anziano, Louis esce dall'ospedale in cui si trova per andare in campagna dove soleva passeggiare con la moglie, ricongiungendosi spiritualmente con lei.\nProduzione.\nNel 2014 la sceneggiatura originale di Simon Stephenson \u00e8 stata inserita tra le migliori sceneggiature non ancora prodotte.\nLe riprese del film sono iniziate il 10 agosto 2019 a Londra.\nPromozione.\nIl primo trailer del film \u00e8 stato diffuso il 23 settembre 2021.\nDistribuzione.\nIl film \u00e8 stato presentato al Telluride Film Festival il 2 settembre 2021 e distribuito limitatamente nelle sale cinematografiche statunitensi a partire dal 22 ottobre 2021, e su Prime Video dal 5 novembre dello stesso anno."}
{"id": "9132057", "revid": "182193", "url": "https://it.wikipedia.org/wiki?curid=9132057", "title": "Associazione Calcio Pisa 1909", "text": ""}
{"id": "9132062", "revid": "4175", "url": "https://it.wikipedia.org/wiki?curid=9132062", "title": "Tour della Nazionale di rugby a 15 dell'Italia 2004", "text": ""}
{"id": "9132064", "revid": "344503", "url": "https://it.wikipedia.org/wiki?curid=9132064", "title": "Film4", "text": ""}
{"id": "9132066", "revid": "182193", "url": "https://it.wikipedia.org/wiki?curid=9132066", "title": "Storia dell'Associazione Calcio Pisa 1909", "text": ""}
{"id": "9132068", "revid": "300067", "url": "https://it.wikipedia.org/wiki?curid=9132068", "title": "Aron Roye", "text": ""}
{"id": "9132069", "revid": "182193", "url": "https://it.wikipedia.org/wiki?curid=9132069", "title": "Associazione Calcio Pisa 1909 2021-2022", "text": ""}
{"id": "9132074", "revid": "2166030", "url": "https://it.wikipedia.org/wiki?curid=9132074", "title": "Ismihan Sultan", "text": " Era la maggiore fra le figlie del sultano Selim II (regno 1566\u201374) e N\u00fbr B\u00e2n\u00fb. \nPrimi anni.\nIsmihan Sultan nacque a U\u015fak nel 1544. Suo padre era \u015eehzade Selim (futuro Selim II), figlio del sultano Solimano il Magnifico (regno 1520\u201366) e la sua consorte preferita e valide sultan H\u00fcrrem Sultan. Trascorse la sua prima infanzia a Manisa e Konya, dove suo padre prestava servizio come sanjak-bey. Sua madre era N\u00fbr B\u00e2n\u00fb. Era anche la sorella del sultano Murad III (regno 1574\u201395) e zia del sultano Mehmed III (regno 1595\u20131603).\nPrimo matrimonio.\nNel 1562 furono fatte forti alleanze per le figlie di \u015eehzade Selim, il principe che sarebbe succeduto a Solimano come Selim II, Ismihan spos\u00f2 Sokollu Mehmed Pasci\u00e0, Gevherhan l'ammiraglio Piyale Pasci\u00e0 e \u015eah il capo falconiere Hasan Agha. Suo padre fu particolarmente felice di dare la mano di Ismihan a Sokollu come ricompensa per l'aiuto del gran visir nella sua lotta per la successione con suo fratello \u015eehzade Bayezid. L'erario di Stato copr\u00ec le spese per le nozze imperiali e concesse 15.000 fiorini come dono di nozze al genero imperiale. La coppia possedeva due palazzi, uno situato a Kad\u0131rga, e l'altro situato a \u00dcsk\u00fcdar. I due insieme ebbero un figlio, Sultanzade Ibrahim Han.\nI ragusei rimarcarono il matrimonio di Ismihan e Sokollu Mehmed Pasci\u00e0, secondo il quale fu intimorito dalla sultana non meno di altri da lui. Spesso lo chiamava \u00abVlach, cio\u00e8 un vilissimo contadino\u00bb (Murlacco, che vuol dire contadino vilissimo). Nel 1575, subito dopo l'ascesa al trono di suo fratello, il sultano Murad, il suo stipendio giornaliero era di 300 aspri.\nSecondo matrimonio.\nDopo la morte del gran visir Sokollu Mehmed Pasci\u00e0 nel 1579, la prima scelta della principessa per un nuovo marito fu \u00d6sdemiro\u011flu Osman Pasi\u00e0, che per\u00f2 non era interessato. La sua scelta successiva fu Kalayl\u0131koz Ali Pasci\u00e0, il governatore di Buda, che accett\u00f2 il matrimonio, ma quando l'ordine imperiale arriv\u00f2 a chiedere il suo divorzio, si diceva che il dolore e la sofferenza di sua moglie avessero causato la rivolta della citt\u00e0. Tuttavia, i due si sposarono nel 1584 ed ebbero un figlio, Sultanzade Mahmud Bey nato nel 1585.\nAffari di stato.\nAll'inizio degli anni 1580, Ismihan collabor\u00f2 con sua madre N\u00fbr B\u00e2n\u00fb per isolare ulteriormente Safiye Sultan politicamente. Dopo di che Murad accett\u00f2 in dono da lei due bellissime schiave, ciascuna abile nella danza e nella musica. I francesi si rifiutarono di restituire due donne turche che erano state catturate in mare dal cognato di Enrico III e fatte membri della corte di Caterina de' Medici. Ad intercedere per le donne turche c'erano Ismihan e sua zia, Mihrimah Sultan.\nOpere di carit\u00e0.\nIsmihan commission\u00f2 una moschea situata vicino all'Ippodromo, che porta il nome di Sokollu Mehmed Pasci\u00e0. Suo marito era responsabile del collegio religioso e dell'ostello dei dervisci ad esso associato. Ha anche commissionato un'altra moschea a suo nome a Mangalia, in Romania. Ha anche dotato una biblioteca nella sua madrasa a Ey\u00fcp. I contadini delle terre di dotazione reale ricevevano un trattamento privilegiato. Gli abitanti del villaggio bulgaro di Bobo\u0161evo, che faceva parte dei possedimenti di Ismihan, ricordano ancora oggi che il loro villaggio era sotto la protezione di una principessa (\u201csotto il velo di una Sultana\u201d).\nMorte.\nIsmihan Sultan mor\u00ec di parto l'8 agosto 1585 e fu sepolta nella t\u00fcrbe di suo padre situato ad Hagia Sophia. Suo figlio, appena nato fu chiamato Mahmud, ma le sarebbe sopravvissuto di non pi\u00f9 di cinquanta giorni."}
{"id": "9132076", "revid": "33689", "url": "https://it.wikipedia.org/wiki?curid=9132076", "title": "Agatangelo (disambigua)", "text": ""}
{"id": "9132077", "revid": "104458", "url": "https://it.wikipedia.org/wiki?curid=9132077", "title": "Stefan Curra", "text": "Biografia.\nCurra debutt\u00f2 in campo internazionale ai Mondiali juniores di Lake Placid 1994; in Coppa Europa esord\u00ec il 9 gennaio 1995 a Serre Chevalier in slalom gigante (34\u00ba), ottenne tre podi tutti nella medesima specialit\u00e0 (il primo il 15 dicembre 1995 a Bardonecchia, 2\u00ba, l'ultimo l'8 gennaio 1997 a Kranjska Gora, 3\u00ba) e prese per l'ultima volta il via l'11 gennaio 1999 a Hinterstoder, senza completare quella che sarebbe rimasta la sua ultima gara in carriera. Non debutt\u00f2 in Coppa del Mondo n\u00e9 prese parte a rassegne olimpiche o iridate."}
{"id": "9132085", "revid": "1310927", "url": "https://it.wikipedia.org/wiki?curid=9132085", "title": "D\u00e1vid Zimonyi", "text": "Carriera.\nMuove i primi passi nella squadra della sua citt\u00e0 natale, il Kimle KSE. Nel 2008 si trasferisce al , dove rimane per cinque stagioni. Nel 2013, all'et\u00e0 di 16 anni, firma il suo primo contratto da calciatore con il , nelle serie minori del campionato ungherese, dove gioca per sette anni. Nel 2020 firma un contratto con lo , in massima serie.\nStatistiche.\nPresenze e reti nei club.\n\"Statistiche aggiornate al 24 settembre 2021.\""}
{"id": "9132086", "revid": "2184720", "url": "https://it.wikipedia.org/wiki?curid=9132086", "title": "Louis Apol", "text": "Biografia.\nIl \"\"talento di Apol fu scoperto precocemente e suo padre gli fece prendere lezioni private di pittura. I suoi insegnanti erano J.F. Hoppenbrouwers e P.F. Stortenbeker. Ricevette una borsa di studio dal re olandese Guglielmo III nel 1868\".\" Si specializz\u00f2 in paesaggi con atmosfere invernali, soprattutto foreste, in cui sono presenti manufatti artificiali, come un ponte o una recinzione. Raramente le persone sono raffigurate nei suoi dipinti.\nNel 1880 Apol partecip\u00f2 a una spedizione sulla SS Willem Barents a Spitsbergen nell'Oceano Artico, accumulando una grande esperienza che lo aiut\u00f2 nella professione nel resto della sua vita.\nIl suo lavoro \u00e8 ampiamente diffuso e trovato negli Stati Uniti, Canada, Regno Unito, Belgio, Germania e Paesi Bassi. Il Rijksmuseum Amsterdam e il Gemeentemuseum Den Haag conservano sue opere all'interno delle loro collezioni."}
{"id": "9132111", "revid": "938", "url": "https://it.wikipedia.org/wiki?curid=9132111", "title": "El Gran Carlemany", "text": ""}
{"id": "9132114", "revid": "938", "url": "https://it.wikipedia.org/wiki?curid=9132114", "title": "Intermeco", "text": ""}
{"id": "9132120", "revid": "1543377", "url": "https://it.wikipedia.org/wiki?curid=9132120", "title": "Malaclemys terrapin", "text": "La tartaruga dal dorso di diamante (Malaclemys terrapin , anche nota come tartaruga guscio di diamante o terrapin, \u00e8 una specie di tartaruga acquatica originaria delle paludi salmastre costiere del nordest e del sud degli Stati Uniti d'America e delle Bermuda. Si tratta dell'unica specie del genere \"Malaclemys\", ed ha uno degli areali pi\u00f9 vasti di tutte le tartarughe del Nord America, estendendosi a sud fino alle Florida Keys e a nord fino a Capo Cod.\nIl nome \"terrapin\" deriva dalla parola algonchina \"torope\", nome con cui viene indicata sia in inglese britannico che in inglese americano. Il nome originariamente era usato dai primi coloni europei in Nord America per descrivere queste tartarughe d'acqua salmastra che non abitavano n\u00e9 gli habitat di acqua dolce n\u00e9 in mare. Mantiene questo significato primario nell'inglese americano. Nell'inglese britannico, tuttavia, altre specie di tartarughe semi-acquatiche, come la tartaruga dalle orecchie rosse, potrebbero anche essere chiamate terrapin.\nDescrizione.\nQuesta tartaruga prende il nome dal motivo a rombi presente sul suo guscio, sebbene il motivo e la colorazione complessivi varino notevolmente da individuo ad individuo. Il guscio \u00e8 solitamente pi\u00f9 largo nella parte posteriore che nella parte anteriore e dall'alto appare di forma ovale. La colorazione del guscio pu\u00f2 variare dal marrone al grigio, i motivi e i disegni essere di colore grigio, marrone, giallo o bianco, mentre la pelle del corpo \u00e8 quasi sempre grigio chiaro, con macchie nere lungo tutto il corpo esposto. Tutti gli esemplari hanno uno schema unico di macchie nere ondulate sul corpo e sulla testa. Come tutte le tartarughe d'acqua dolce ha larghi piedi palmati. La specie \u00e8 sessualmente dimorfica in quanto i maschi raggiungono una lunghezza del carapace di circa 13 centimetri (5,1 pollici), mentre le femmine raggiungono una lunghezza media del carapace di circa 19 centimetri (7,5 pollici), sebbene siano in grado di raggiungere dimensioni anche maggiori. La femmina pi\u00f9 grande mai registrata era di poco pi\u00f9 di 23 centimetri (9,1 pollici) di lunghezza del carapace. Gli esemplari provenienti da regioni con temperature costantemente pi\u00f9 calde tendono ad essere pi\u00f9 grandi di quelli provenienti da aree pi\u00f9 fredde e settentrionali. I maschi pesano in media 300 grammi (11 once), mentre le femmine pesano circa 500 grammi (18 once). Le femmine pi\u00f9 grandi possono pesare fino a 1 kg (35 once).\nLe tartarughe dal guscio di diamante somigliano molto alle altre tartaruga d'acqua dolce, ma contrariamente a quest'ultime che vivono in ambienti d'acqua dolce come fiumi, laghi e torrenti, le dorso di diamante si \u00e8 ben adattata agli ambienti marini vicino alla costa, e presentano diversi adattamenti che consentono loro di sopravvivere a diversi livelli di salinit\u00e0. Possono vivere in piena acqua salata per lunghi periodi, e la loro pelle \u00e8 in gran parte impermeabile al salino. Le tartarughe dal dorso di diamante possiedono le ghiandole lacrimali del sale, non presenti nei loro parenti, che vengono utilizzate principalmente quando la tartaruga \u00e8 disidratata. Possono distinguere tra acqua potabile di diversa salinit\u00e0. Le tartarughe mostrano anche comportamenti insoliti e specializzati per ottenere acqua dolce, incluso bere lo strato superficiale d'acqua dolce che pu\u00f2 accumularsi sopra l'acqua salata durante le piogge e alzare la testa verso il cielo con la bocca aperta per catturare le gocce di pioggia che cadono.\nQueste tartarughe sono forti nuotatori, che usano le larghe zampe palmate posteriori per darsi la spinta in acqua. Come i loro parenti (\"Graptemys\"), hanno mascelle forti per schiacciare i gusci delle prede, come vongole e lumache. Ci\u00f2 \u00e8 particolarmente vero per le femmine, che hanno mascelle pi\u00f9 grandi e muscolose rispetto ai maschi.\nSottospecie.\nSono riconosciute sette sottospecie, compresa la sottospecie nominale.\nLa popolazione isolata delle Bermuda, che sembrerebbero essere arrivate alle Bermuda da sole piuttosto che introdotte dagli esseri umani, non \u00e8 stata ancora ufficialmente assegnata a una sottospecie, ma, sulla base di mtDNA, sembra sia strettamente legata alla popolazione dalla Carolina.\nDistribuzione e habitat.\nLe tartarughe dal dorso di diamante vivono in una striscia molto ristretta di habitat costieri sulle coste atlantiche e del golfo degli Stati Uniti, dall'estremo nord fino a Capo Cod, Massachusetts, fino alla punta meridionale della Florida e intorno alla costa del Golfo fino al Texas. Nella maggior parte del loro areale, queste tartarughe vivono nelle paludi di \"Spartina\" che vengono regolarmente allagate dall'alta marea, mentre in Florida vivono anche nelle paludi di mangrovie. Questa tartaruga pu\u00f2 sopravvivere sia nell'acqua dolce che nell'acqua oceanica, ma gli adulti preferiscono le salinit\u00e0 intermedie. Nonostante la sua preferenza per l'acqua salata, non \u00e8 una vera tartaruga marina e non \u00e8 completamente acquatica. Il loro particolare habitat fa si che non subiscano la concorrenza da parte di altre tartarughe, anche se le tartarughe azzannatrici fanno occasionalmente uso delle paludi salate. Non \u00e8 chiaro il motivo per cui le dorso di diamante non abitino i corsi dei fiumi all'interno del loro areale, soprattutto perch\u00e9 in cattivit\u00e0 tollerano facilmente l'acqua dolce. \u00c8 possibile che siano limitati dalla distribuzione delle loro prede. Le tartarughe dal dorso di diamante vivono abbastanza vicino alla costa, a differenza delle tartarughe marine, che vivono in mare aperto; tuttavia, \u00e8 stato determinato che una popolazione di tartarughe delle Bermuda si \u00e8 auto-stabilita su queste isole piuttosto che essere introdotta dagli umani, il che significa che almeno una piccola popolazione abbia attraversato il mare per raggiungere queste isole. Queste tartarughe tendono a vivere nelle stesse aree per la maggior parte o per tutta la loro vita e non effettuano migrazioni a lunga distanza."}
{"id": "9132121", "revid": "958729", "url": "https://it.wikipedia.org/wiki?curid=9132121", "title": "Angela Maria Rosolen", "text": ""}
{"id": "9132123", "revid": "977683", "url": "https://it.wikipedia.org/wiki?curid=9132123", "title": "Malaclemys", "text": ""}
{"id": "9132125", "revid": "1573940", "url": "https://it.wikipedia.org/wiki?curid=9132125", "title": "Spermophilus erythrogenys", "text": "Il citello dalle guance rosse (Spermophilus erythrogenys ) \u00e8 uno sciuride appartenente al genere dei citelli (\"Spermophilus\"). Vive nel Kazakistan orientale e in Russia, nella Siberia sud-occidentale.\nDescrizione.\nIl citello dalle guance rosse \u00e8 relativamente piccolo e raggiunge una lunghezza testa-corpo di circa 18,8-21,5 centimetri. La coda \u00e8 lunga 4,0-4,5 centimetri ed \u00e8 quindi, come in tutti i citelli, significativamente pi\u00f9 corta del resto del corpo. La colorazione di fondo della pelliccia \u00e8 variabile e va dal grigio-paglierino tenue con screziature bianche ad un giallo paglierino pi\u00f9 intenso con una sfumatura rosso ruggine e macchie gialle. La parte posteriore della testa \u00e8 grigio-marrone o grigio-giallo paglierino; sotto gli occhi si trova una grossa macchia di colore marrone castano.\nCome tutte le specie del suo genere, ha un unico incisivo a scalpello per emimascella, seguito da uno spazio privo di denti (diastema). Seguono due premolari e tre molari. Al contrario, sulla mascella inferiore vi \u00e8 un solo premolare per lato. Complessivamente vi sono 22 denti.\nDistribuzione e habitat.\nI citelli dalle orecchie rosse vivono nel Kazakistan orientale e in Russia, nella Siberia sud-occidentale. Per quanto riguarda la distribuzione altitudinale, nella parte meridionale dell'areale si spingono fino a circa metri di altezza.\nLe popolazioni che vivono nello Xinjiang (Cina) e in Mongolia, anch'esse originariamente assegnate a questa specie, vengono oggi considerate una specie separata, \"Spermophilus pallidicauda\".\nBiologia.\nIl citello dalle guance rosse \u00e8 uno scoiattolo di terra diurno. Vive principalmente nelle steppe aride e semidesertiche, ma nella parte settentrionale dell'areale si incontra anche ai margini dei boschi di betulle e pioppi tremoli e in quelle meridionali nelle regioni di montagna. Si incontra anche nelle aree agricole. Il citello vive in colonie formate da semplici cunicoli profondi fino a 3,5 metri e si nutre di varie parti di piante, soprattutto semi e granaglie, oltre che di insetti.\nCome gli altri citelli, questi animali trascorrono l'inverno in letargo, che va dalla fine dell'estate, a fine agosto o inizio settembre, fino a marzo o aprile. La stagione riproduttiva ha luogo in primavera dopo il risveglio; la cucciolata \u00e8 composta da sette a nove piccoli. Con l'aiuto di indagini genetiche attraverso l'uso della RAPD-PCR, una forma particolare della reazione a catena della polimerasi (PCR), \u00e8 stato possibile dimostrare che nella regione compresa tra i fiumi Tobol e I\u0161im, tra il Kazakistan settentrionale e la Russia meridionale, il citello dalle orecchie rosse \u00e8 solito incrociarsi con il citello rosso (\"Spermophilus major\").\nNel citello dalle guance rosse \u00e8 stata riscontrata la presenza di diverse malattie e parassiti, tra cui l'encefalite e la tularemia causata dal batterio \"Francisella tularensis\", che si trasmette tra gli animali e l'uomo attraverso il contatto diretto o tremite zecche, mosche o zanzare. \u00c8 stata anche dimostrata la presenza di due tipi di coccidi, \"Eimeria berkinbaevi\" e \"E. callospermophili\".\nTassonomia.\nIl citello dalle guance rosse viene classificato come specie indipendente all'interno del genere \"Spermophilus\", attualmente costituito da 15 specie a seguito di una revisione tassonomica. La prima descrizione scientifica venne effettuata nel 1841 da Johann Friedrich von Brandt, uno zoologo tedesco che lavorava in Russia, a partire da alcuni individui provenienti dalla regione intorno a Barnaul nella Siberia occidentale. Il citello pallido (\"Spermophilus pallidicauda\") e il citello di Brandt (\"S. brevicauda\") venivano originariamente considerati delle sue sottospecie.\nOltre alla forma nominale, non ne vengono riconosciute sottospecie.\nConservazione.\nIl citello dalle guance rosse viene classificato dall'Unione internazionale per la conservazione della natura (IUCN) come \u00abspecie a rischio minimo\u00bb (\"Least Concern\"). Tale status trae giustificazione dalla popolazione numerosa e dall'ampia area di distribuzione della specie. Si incontra frequentemente all'interno del suo areale e a livello regionale \u00e8 considerato una specie nociva. Questi animali vengono cacciati dai locali per ricavare carne e pelliccia. Un'altra fonte di pericolo pu\u00f2 essere la distruzione locale dell'habitat dovuta all'intensificarsi dello sfruttamento agricolo del suolo a causa del pascolo eccessivo, aggravato dalle stagioni secche e dalle siccit\u00e0, durante le quali i punti d'acqua si prosciugano."}
{"id": "9132126", "revid": "938", "url": "https://it.wikipedia.org/wiki?curid=9132126", "title": "Pincez Tous vos Koras, Frappez les Balafons", "text": ""}
{"id": "9132127", "revid": "104458", "url": "https://it.wikipedia.org/wiki?curid=9132127", "title": "Jason Rosener", "text": "Biografia.\nRosener, originario di Keystone, debutt\u00f2 in campo internazionale ai Mondiali juniores di Monte Campione/Colere 1993; l'anno dopo, nella manifestazione iridata giovanile di Lake Placid 1994, conquist\u00f2 la medaglia di bronzo nella discesa libera e il 6 dicembre 1996 colse l'ultima vittoria, nonch\u00e9 ultimo podio, in Nor-Am Cup, a Lake Louise nella medesima specialit\u00e0. Esord\u00ec in Coppa del Mondo il 21 febbraio 1997 a Garmisch-Partenkirchen in supergigante, senza completare la gara; ai successivi Mondiali di Sestriere 1997, sua unica presenza iridata, si classific\u00f2 16\u00ba nella discesa libera, 35\u00ba nel supergigante e 18\u00ba nella combinata.\nAi XVIII Giochi olimpici invernali di , sua unica presenza olimpica, si piazz\u00f2 15\u00ba nella discesa libera e non complet\u00f2 la combinata; in Coppa del Mondo ottenne il miglior piazzamento il 7 marzo 1998 a Kvitfjell in discesa libera (18\u00ba) e prese per l'ultima volta il via il giorno successivo nella medesima localit\u00e0 in supergigante (33\u00ba). Si ritir\u00f2 al termine della stagione 2000-2001 e la sua ultima gara fu un supergigante FIS disputato l'8 aprile a Breckenridge.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nDH = discesa libera"}
{"id": "9132130", "revid": "104458", "url": "https://it.wikipedia.org/wiki?curid=9132130", "title": "Bernhard Knauss", "text": ""}
{"id": "9132131", "revid": "287204", "url": "https://it.wikipedia.org/wiki?curid=9132131", "title": "Andrea Ferrara (armaiolo)", "text": "Biografia.\nNacque attorno al 1530, figlio del maestro spadaio Pietro. Si spos\u00f2 due volte: nel 1563 con Franceschina Cesa e nel 1580 con Fiammetta Cavalaro. Ebbe tre figli dal primo matrimonio e un numero imprecisato dal secondo. Mor\u00ec nel 1612.\nAttivit\u00e0.\nSappiamo che Andrea prest\u00f2 opera presso le fucine di Fisterre, assieme al fratello Zandon\u00e0 a partire dal 1566.\nNel 1569 fondarono un'azienda di durata quinquiennale e Zandon\u00e0 si trasfer\u00ec a Sacile, presso la fucina del Cavalier Vando.\nIl 5 dicembre 1578, i fratelli Ferrara firmarono un accordo con \"Giovanni Brun di Londra Gentil\u2019huomo englese, et il signor Lanciloto Rolansone de Londra habitante in Venetia\" per la fornitura di\n spade da realizzare nell'arco di dieci anni. \nNel 1583 i fratelli acquistarono il Busighel, un'antica fucina oggi in rovina, passata alla storia come sede della loro manifattura. In realt\u00e0 la fucina si trovava pi\u00f9 a sud, presso Borgo Piave, alla confluenza dell'Ardo col Piave.\nSecondo Walter Scott, Ferrara fu invitato in Scozia alla corte di Giacomo IV per istruire gli scozzesi nella fabbricazione di spade in acciaio. Walter Scott annota inoltre che il nome \"Andrea de Ferrara\" era inciso \"su tutte le spade scozzesi di maggior pregio\".\nIl suo metodo di fabbricazione \u00e8 tuttora sconosciuto, ma si ipotizza che le spade fossero realizzate per interlaminazione, un processo di saldatura della lama a strati alternati di ferro e acciaio. Le sue armi erano rinomate per l'estrema flessibilit\u00e0. Si narra che lo stesso Ferrara ne portasse sempre una avvolta nel berretto.\nSecondo alcune fonti il nome Andrea Ferrara si riferirebbe ad Andrea dei Ferrari di Belluno, secondo altre Andrew Ferrars o Ferrier di Arbroath.\nLa sua fama fu talmente grande che, anche nel corso dei secoli successivi, fino al 1700, in Inghilterra l'espressione \"Andrea Ferrara\" fu sinonimo di spada (assieme a \"sword\")."}
{"id": "9132132", "revid": "963244", "url": "https://it.wikipedia.org/wiki?curid=9132132", "title": "Suore catechiste di Sant'Anna", "text": "Le Suore Catechiste di Sant'Anna (in inglese \"Catechist Sisters of Saint Anne\"; sigla \"C.S.A.\") sono un istituto religioso femminile di diritto pontificio.\nStoria.\nLa congregazione fu fondata nel 1914 a Mattampally, in diocesi di Hyderabad, dal missionario italiano Silvio Pasquali, del PIME.\nPasquali rium\u00ec una comunit\u00e0 di giovani indiane di casta shudra e ne affid\u00f2 la formazione alle suore di Sant'Anna; le aspiranti compirono il noviziato a Secunderabad.\nAttivit\u00e0 e diffusione.\nLe suore si dedicano alla catechesi e alla direzione di scuole e ospedali.\nOltre che in India, sono presenti in Italia e Tanzania; la sede generalizia \u00e8 a Secunderabad, presso Hyderabad.\nAlla fine del 2015 l'istituto contava 426 religiose in 72 case."}
{"id": "9132133", "revid": "963244", "url": "https://it.wikipedia.org/wiki?curid=9132133", "title": "Suore Catechiste di Sant'Anna", "text": ""}
{"id": "9132134", "revid": "287204", "url": "https://it.wikipedia.org/wiki?curid=9132134", "title": "Religioni in Slovacchia", "text": "Il cristianesimo \u00e8 la religione pi\u00f9 diffusa in Slovacchia. Secondo i dati del censimento del 2011, i cristiani rappresentano circa il 75% della popolazione e sono in maggioranza cattolici; il 13,5% della popolazione non segue alcuna religione e circa l'11,5% circa della popolazione non specifica la propria affiliazione religiosa o segue altre religioni. Stime dell\"Association of Religion Data Archives\" (ARDA) riferite al 2015 differiscono di poco, dando i cristiani al 72% della popolazione, coloro che non seguono alcuna religione al 13,5% circa della popolazione e coloro che seguono altre religioni allo 0,5% circa della popolazione, mentre la restante parte della popolazione non specifica la propria affiliazione religiosa. \nLa costituzione riconosce la libert\u00e0 religiosa, che pu\u00f2 essere limitata solo per garantire l\u2019ordine pubblico e salvaguardare i diritti e le libert\u00e0 degli altri. La legge proibisce l\u2019istigazione all'odio religioso e vieta di sostenere o di simpatizzare con i gruppi che hanno lo scopo di sopprimere i diritti e la libert\u00e0 degli altri. Le organizzazioni religiose devono registrarsi con il Ministero della Cultura; le organizzazioni religiose non registrate non possono celebrare matrimoni, aprire scuole, fornire assistenza religiosa negli ospedali e nelle prigioni, ricevere fondi governativi. Nelle scuole pubbliche e private \u00e8 previsto l'insegnamento della religione; nella maggioranza delle scuole si insegna la religione cattolica, ma in presenza di un numero sufficiente di studenti \u00e8 possibile organizzare corsi sulle religioni dei gruppi registrati. In alternativa ai corsi di religione, su richiesta dei genitori i ragazzi possono seguire corsi di etica. Solo i gruppi religiosi registrati possono fornire alle scuole pubbliche gli insegnanti di religione, i cui stipendi sono pagati dallo stato. Le scuole private possono organizzare liberamente i loro corsi di religione.\nReligioni presenti.\nCristianesimo.\nSecondo i dati del censimento del 2011, i cattolici rappresentano circa il 66% della popolazione e la maggioranza di essi (pari al 62% della popolazione) appartiene alla Chiesa latina, mentre la restante parte (circa il 4%) fa parte della Chiesa greco-cattolica slovacca. I protestanti sono circa l'8% della popolazione e gli ortodossi sono circa l'1% della popolazione; vi sono anche piccoli gruppi di cristiani di altre denominazioni. \nLa Chiesa cattolica latina \u00e8 organizzata in Slovacchia con 2 sedi metropolitane, 5 diocesi suffraganee e 1 ordinariato militare.\nIl maggior gruppo protestante presente in Slovacchia \u00e8 costituito dai luterani, rappresentati dalla Chiesa evangelica slovacca, seguito dalla \"Chiesa cristiana riformata in Slovacchia\", una Chiesa riformata di orientamento calvinista. Sono inoltre presenti comunit\u00e0 della Chiesa hussita cecoslovacca e gruppi minori di metodisti, battisti, avventisti del settimo giorno e pentecostali. \nLa Chiesa ortodossa \u00e8 presente in Slovacchia con la Chiesa ortodossa ceca e slovacca. \nFra i cristiani di altre denominazioni, sono presenti i Testimoni di Geova e la Chiesa di Ges\u00f9 Cristo dei Santi degli Ultimi Giorni (i Mormoni).\nAltre religioni.\nIn Slovacchia sono presenti piccoli gruppi che seguono l'ebraismo, l'islam e la religione bahai. "}
{"id": "9132135", "revid": "123367629", "url": "https://it.wikipedia.org/wiki?curid=9132135", "title": "Riaccendi la tua lampada, Gipsy", "text": "Riaccendi la tua lampada, Gipsy \u00e8 un romanzo di Liala, pubblicato per la prima volta a Milano presso l'editore Del Duca nel 1964.\nTrama.\nGipsy \u00e8 una ragazza che vive in una bella villa in mezzo alla natura, insieme ai genitori e alla sorella minore Diletta, anche se il padre, che \u00e8 ingegnere e imprenditore, deve assentarsi spesso. Un giorno conosce un giovane uomo, carino e ricco, e se ne innamora subito. Ma trova una rivale in amore nella sorella, fisicamente molto diversa da lei: Gipsy infatti incarna la tipica bellezza mediterranea, mentre Diletta \u00e8 bionda e diafana. La mamma ha sempre mostrato una preferenza per Diletta: Gipsy per questo ne soffre, e va ulteriormente in crisi il giorno in cui fa una dolorosa scoperta. Il destino per\u00f2 sar\u00e0 infine benevolo con lei."}
{"id": "9132136", "revid": "599013", "url": "https://it.wikipedia.org/wiki?curid=9132136", "title": "Bernhard Knau\u00df", "text": "Biografia.\nKnau\u00df, gigantista puro originario di Schladming e fratello di Hans, a sua volta sciatore alpino, esord\u00ec in Coppa Europa l'8 gennaio 1997 a Kranjska Gora e in Coppa del Mondo il 26 ottobre dello stesso anno a Tignes, in entrambi i casi senza completare la prova. In Coppa Europa conquist\u00f2 due podi, le vittorie del 12 febbraio 1997 a Sella Nevea e del 18 febbraio seguente ad Altaussee, mentre in Coppa del Mondo ottenne il miglior piazzamento il 14 dicembre 1997 a Val-d'Is\u00e8re (12\u00ba). Ai XVIII Giochi olimpici invernali di , sua unica presenza olimpica, non complet\u00f2 la gara; si ritir\u00f2 durante quella stessa stagione 1997-1998 e la sua ultima gara fu lo slalom gigante di Coppa del Mondo disputato il 28 febbraio a Yongpyong, chiuso da Knau\u00df al 27\u00ba posto. Non prese parte a rassegne iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante\nSouth American Cup.\nSouth American Cup - vittorie.\nLegenda:\nGS = slalom gigante"}
{"id": "9132153", "revid": "2056951", "url": "https://it.wikipedia.org/wiki?curid=9132153", "title": "Stagione 1972-1973 di snooker", "text": "La stagione 1972-1973 di snooker \u00e8 la 5\u00aa edizione di una stagione di snooker. Ha preso il via nel luglio 1972 ed \u00e8 terminata il 28 aprile 1973, dopo sette tornei professionistici non validi per la classifica mondiale (due in meno della stagione precedente)."}
{"id": "9132160", "revid": "73843", "url": "https://it.wikipedia.org/wiki?curid=9132160", "title": "Ronnie McMahon", "text": "Biografia.\nNel 1971 vinse la medaglia di bronzo nel concorso completo a squadre ai Campionati europei svoltisi in Inghilterra.\nPartecip\u00f2 a due edizioni dei Giochi olimpici estivi: a fu portabandiera per il suo paese nella cerimonia di apertura e giunse ventiquattresimo nella gara individuale, mentre con l'Irlanda si piazz\u00f2 al nono posto nella classifica a squadre. A non port\u00f2 a termine la gara venendo squalificato nella prova di salto."}
{"id": "9132167", "revid": "6923", "url": "https://it.wikipedia.org/wiki?curid=9132167", "title": "Sunshine of Paradise Alley", "text": "Sunshine of Paradise Alley \u00e8 un film del 1926, diretto da Jack Nelson, basato sul lavoro teatrale omonimo di Denman Thompson e George W. Ryer del 1895.\nTrama.\nParadise Alley \u00e8 un gruppo di edifici malmessi dell'East Side di Manhattan (New York), abitati da una popolazione variegata ma sostanzialmente solidale, per quanto non esente da momentanee diatribe che si svolgono sia nella porzione adulta che in quella infantile degli abitanti. Per quanto riguarda i bambini, vi sono tensioni riguardo al fatto di attirare l'attenzione delle ragazzine, e soprattutto c'\u00e8 il caso di un piccolo dall'aspetto e dall'abbigliamento particolarmente dimessi, soprannominanto appunto \"Bum\" (\"accattone\"), che \u00e8 respinto e fatto oggetto di derisione dai propri coetanei, almeno fino al momento in cui viene accolto a pieno titolo nella compagnia grazie al fatto di essere riuscito a provocare la pi\u00f9 grande baruffa della storia del quartiere, il che ha fatto crescere la sua fama alle stelle.\nFra gli adulti, Queenie May, che ha abbandonato il suo lavoro di artista circense per seguire l'amato Chet Hawkins e condividere la sua vita all'interno del pittoresco casamento, \u00e8 rattristata per l'attitudine spendacciona di lui (che ella sovvenziona con i propri risparmi), e preoccupata per il rapporto di compagno di danze che egli intrattiene con Sunshine O'Day, rapporto che Queenie teme possa svilupparsi in modo tale da allontanarlo da lei. La giovane Sunshine, dal carattere indipendente e fiero, e nello stesso tempo dolce, dotata di sicuro raziocinio, \u00e8 la vera stella del quartiere, benvoluta da tutti: a lei si rivolgono tutti quanti quando, un giorno, ricevono un avviso di sfratto da parte del proprietario degli edifici, Glen Wotherspoon, ricco banchiere. Al posto del fatiscente insieme di case - vi si leggeva -, che sarebbe stato raso al suolo, sarebbe stata costruita una fabbrica.\nGlen decide di visitare la comunit\u00e0 una sera in cui Sunshine aveva organizzato uno spettacolo di beneficenza, al quale partecipavano la funambola Queenie, e lei stessa in un applaudito numero con Chet. Glen fa la conoscenza con Sunshine (e i due si trovano simpatici), che gli fa presente la sua opposizione al progetto. Glen decide di sottomettere la cosa a sua madre, la reale proprietaria. Il giorno dopo Glen va a trovare Sunshine insieme alla mamma, che si dimostra disposta ad abbandonare l'idea della demolizione. Nella stessa occasione Sunshine presenta al banchiere il partner artistico Chet \u2013 sempre attenta se mai possa trovare a quest'ultimo un impiego, in modo tale da liberarlo dalla sua penosa dipendeza dalla fidanzata - . Glen d\u00e0 appuntamento a Chet alla banca, la mattina dopo. Per l'intanto, la signora Wotherspoon, avendo sentito magnificare dal figlio lo spettacolo offerto la sera prima da Sunshine, la ingaggia come intrattenitrice in una festa che avrebbe tenuto nella propria lussuosa dimora qualche giorno dopo.\nChet viene assunto in banca. Qui incontra il suo conoscente George Douglas, consulente finanziario dell'istituto di credito, addetto alle obbligazioni. Appare che Chet e Douglas, in precedenza, avessero condotto qualche illecito ai danni della banca, sottraendone dei bond. Trovandosi ora assieme decidono di tentare il colpo grosso.\nSunshine e Chet, il giorno stabilito, si recano alla festa, accompagnati dal taxista Jerry Sullivan, un altro abitante del luogo. Il rapporto fra Jerry e Sunshine non ha mai raggiunto una vera definizione: Jerry vorrebbe chiaramente far coppia con la ragazza, e Sunshine, dal canto suo, non nega la possibilit\u00e0, ed \u00e8 giunta, una volta, a dargli un veloce furtivo bacio. Prima di recarsi al party Chet, tornato dal lavoro e recatosi a casa di Sunshine con la quale ha un appuntamento, le chiede di custodire per lui un pacchetto contenente importanti documenti che avrebbe dovuto consegnare in banca il giorno dopo.\nAlla festa di Glen Wotherspoon e di sua madre \u00e8 presente, oltre a Sunshine e Chet, anche Douglas. Costui, attratto dall'avvenenza di Sunshine, ha trovato uno stratagemma per attirarla nel proprio appartamento, nel quale ella - insieme all'accondiscendente fidanzata di lui, Gladys - viene condotta da Chet, mentre Douglas lascia la festa pi\u00f9 tardi, e viene accompagnato a casa proprio da Jerry in qualit\u00e0 di taxista.\nDouglas si \u00e8 lasciato cadere, all'interno dell'auto, un biglietto di Chet a lui indirizzato \u2013 che Jerry in seguito trova e legge -, in cui gli spiegava che avrebbe dovuto recuperare i bond a casa di Sunshine, e che glie li avrebbe portati quella notte, aspettandosi il lauto compenso.\nUn agente di polizia avverte telefonicamente Glen di avere individuato in Chet il ladro dei bond, e che altri uomini delle forze dell'ordine lo stanno rintracciando; si tratta ora di scoprire chi sia stato il suo complice.\nChet si reca quindi a casa degli O'Day, rovista in giro, e, non trovando il pacchetto contenente le obbligazioni, comincia a maltrattare duramente il padre di Sunshine, che peraltro non sa nulla. Arriva Jerry, si fa dire da Chet dove si trovi Sunshine, e, mentre i due lottano giungono anche alcuni poliziotti in borghese, decisi per lo meno a fermare tutti quelli che si trovano nell'appartamento. Jerry, riesce a fuggire; anche Chet, braccato, tenta la fuga uscendo dalla finestra ma cade e precipita al suolo, morendo. Queenie piange la dipartita dell'amato e adotta Bum, tornando al circo.\nDouglas, a casa, aveva fatto in modo di trovarsi a tu per tu con Sunshine, e, chiusala dentro con s\u00e9, stava cercando di usarle violenza. Arriva Jerry, e salva la ragazza. Giunti a casa di lei finiscono tutti ammanettati. Arriva infine l'agente di polizia che aveva telefonato a Glen, spiega ai colleghi l'equivoco (era stato proprio Jerry a dar la dritta alla polizia), e tutti vengono liberati. Douglas \u00e8 stato assicurato alla giustizia. Sunshine trae dall'ingegnoso nascondiglio ci\u00f2 che credeva essere i risparmi di Chet. Sono i bond sottratti, che vengono restituiti a Glen, che nel frattempo \u00e8 sopraggiunto.\nSunshine infine chiede all'avvenente banchiere se il progetto di demolire Paradise Alley \u00e8 stato finalmente abortito. Glen gli risponde di no: il casamento verr\u00e0 abbattuto di l\u00ec a poco. Prima che Sunshine le fracassi un vaso in testa, Glen fa a tempo a dire che, al posto della fabbrica verranno costruiti nuovi appartamenti residenziali dotati di ogni comfort, destinati agli abitanti di Paradise Alley.\nGlen esce di scena. Il rapporto fra Sunshine e Jerry finalmente si definisce, e i due si baciano.\nProduzione.\nLa pellicola, per l'uscita americana, constava di 7 rulli per una lunghezza complessiva di 2090 metri.\nDistribuzione.\nIl film, distribuito dalla Chadwick Pictures, \u00e8 uscito nelle sale cinematografiche statunitensi il 15 dicembre 1926; nel Regno unito il film \u00e8 uscito l'8 febbraio 1928, distribuito dalla Butcher's Film Service.\nAccoglienza.\nIl redattore di Variety, il 12 gennaio 1927, cos\u00ec si esprime: \"Mentre la storia non dice nulla di nuovo, il film \u00e8 pieno di collaudate gag, con qualche nuova emozione. (\u2026) Kenneth McDonald fornisce parte della sorpresa quando abbatte una porta a mani nude (\u2026) Gayne Whitman sta bene nei panni del fine facoltoso banchiere che vuole radere al suolo Paradise Alley per costruirvi una fabbrica. (\u2026) Max Davidson nella parte di Solomon Levy immette il giusto tocco di umorismo e J. Parks Jones, l'assistente del cattivo, se la cava egregiamente nel ruolo del ladro pieno di sotterfugi.\"\nSul Film Daily del 16 gennaio 1927 leggiamo: \"Un tipo di trama con la quale siamo familiari, che tuttavia va forte al botteghino. (\u2026) Barbara Bedford d\u00e0 una buona prestazione. Il regista Jack Nelson non ha cercato di ricoprire la storia con vestiti nuovi, ed \u00e8 giusto cos\u00ec; si limita ad inserirvi gli appositi ben noti numeri di repertorio.\""}
{"id": "9132171", "revid": "2074952", "url": "https://it.wikipedia.org/wiki?curid=9132171", "title": "Valentin Jacob", "text": "Carriera.\nHa esordito in Ligue 2 il 27 luglio 2018 disputando con il l'incontro vinto 1-2 contro il ; nell'estate del 2021, dopo tre stagioni consecutive in questa categoria, passa al , altro club del medesimo torneo.\nStatistiche.\nPresenze e reti nei club.\n\"Statistiche aggiornate al 25 settembre 2021.\""}
{"id": "9132182", "revid": "599013", "url": "https://it.wikipedia.org/wiki?curid=9132182", "title": "Luciano Recalde", "text": "Carriera.\nCresciuto nel settore giovanile del , nel 2016 viene prestato al con cui debutta il 19 marzo in occasione dell'incontro di Primera B Nacional vinto 2-1 contro la .\nStatistiche.\nPresenze e reti nei club.\n\"Statistiche aggiornate al 25 settembre 2021.\""}
{"id": "9132186", "revid": "1318658", "url": "https://it.wikipedia.org/wiki?curid=9132186", "title": "FA Women's National League", "text": "La Football Association Women's National League (FA WNL) \u00e8 il terzo livello del campionato inglese di calcio femminile ed \u00e8 posto sotto l'egida della Federazione calcistica dell'Inghilterra (\"The FA\"). La FA WNL venne fondata nel 1991 con il nome di FA Women's Premier League come massima divisione inglese; poi con la creazione nel 2010 della FA Women's Super League divent\u00f2 seconda divisione e con la creazione nel 2014 del FA Women's Championship divenne terza divisione. \nLa FA WNL ha cadenza annuale. Il campionato \u00e8 organizzato in due gironi: North (da 14 squadre) e South (da 13 squadre); i primi dei rispettivi gironi vengono promossi in FA Women's Championship e accedono al play-off match che determina il vincitore complessivo, invece, gli ultimi due club classificati nel girone North e gli ultimi due del girone South retrocedono nei gironi corrispondenti della Division One: North, Midlands, South East e South West.\nStoria.\nNel 1991, la Women's Football Association fond\u00f2 la WFA Women's National League, giocata dalle 8 migliori squadre di quel tempo.\nNel 1994, la Women's National League pass\u00f2 sotto l'egida della Federazione calcistica dell'Inghilterra (The FA) e venne rinominata in FA Women's Premier League, il numero delle squadre partecipanti venne ampliato a 10.\nNel 2010, con la fondazione della FA Women's Super League, la FA Women's Premier League divent\u00f2 seconda divisione e con la fondazione, nel 2014, del FA Women's Championship divent\u00f2 terza divisione.\nRegolamento.\nIl campionato \u00e8 diviso in North Division e South Division, rispettivamente formati da 14 e 13 squadre. I vincitori de due gironi vengono promossi in FA Women's Championship e si sfidano in un play-off match per decretare il vincitore complessivo. Gli ultimi club classificati nei gironi North e South retrocedono nei loro gironi corrispondenti della Division One: North, Midlands, South East e South West."}
{"id": "9132187", "revid": "915690", "url": "https://it.wikipedia.org/wiki?curid=9132187", "title": "Kupa na B\u0103lgarija 1992-1993", "text": "La Coppa di Bulgaria 1992-1993 \u00e8 stata l'11\u00aa edizione di questo trofeo, e la 53\u00aa in generale di una coppa nazionale bulgara di calcio, iniziata il 26 agosto 1992 e terminata il 2 giugno 1993. Il CSKA Sofia ha vinto il trofeo per la quindicesima volta."}
{"id": "9132198", "revid": "62004", "url": "https://it.wikipedia.org/wiki?curid=9132198", "title": "Campionati del mondo di ciclismo su strada 2021 - Gara in linea maschile Elite", "text": "La novantaquattresima edizione della gara in linea maschile Elite dei campionati del mondo di ciclismo su strada si svolse il 26 settembre 2021 su un percorso di 268,3\u00a0km, con partenza da Anversa e arrivo a Lovanio, nelle Fiandre in Belgio. La vittoria fu appannaggio al francese Julian Alaphilippe, il quale ha completato il percorso in 5h56'34\", alla media di 45,147\u00a0km/h, precedendo l'olandese Dylan van Baarle e il danese Michael Valgren.\nSquadre e corridori partecipanti.\nIl numero di partecipanti per paese \u00e8 determinato da criteri stabiliti dall'Unione Ciclistica Internazionale (UCI), che tiene conto del \"ranking mondiale UCI per paese\" del 17 agosto 2021. La distribuzione \u00e8 la seguente: 8 partecipanti per le prime 10 nazioni classificate, 6 partecipanti per le nazioni classificate da 11 a 20, 4 partecipanti per le nazioni classificate da 21 a 30 e 1 partecipante per le nazioni classificate da 31 a 50. Il campione in carica Julian Alaphilippe, nonch\u00e9 il campione olimpico Richard Carapaz ed il campione africano Ryan Gibbons possomo prendere parte all'evento in aggiunta alla quota assegnata alla propria nazione."}
{"id": "9132199", "revid": "123909556", "url": "https://it.wikipedia.org/wiki?curid=9132199", "title": "Melrose Industries", "text": "Melrose Industries \u00e8 un'azienda britannica fondata nel 2003 con sede a Londra. \nL'azienda, che \u00e8 quotata alla Borsa di Londra come componente dell'indice FTSE 100, ha tra le sue controllate la Brush Turbogenerators, GKN e Nortek.\nStoria.\nNel 2003 la Melrose Industries \u00e8 stata fondata da David Roper, Christopher Miller e Simon Peckham, venendo nello stesso anno quotata sull'Alternative Investment Market di Londra con una capitalizzazione di mercato iniziale di 10 milioni di sterline.\nNel 2005 la Melrose ha acquisito la Dynacast, un produttore di parti e componenti pressofusi, e la McKechnie; due anni pi\u00f9 tardi ha ceduto sia la McKechnie Aerospace che la McKechnie PSM per 855 milioni di dollari. All'inizio del 2008 ha acquistato la FKI, un'azienda che a sua volta possedeva la Brush Turbogenerators, per circa 480 milioni di sterline. Nel 2011 ha rivenduto la Dynacast per 590 milioni di dollari. Nel mese di giugno 2012 la Melrose ha ceduto la McKechnie Plastic Components alla societ\u00e0 svedese Rosti per 30,7 milioni di sterline.\nNel mese di agosto 2012 ha acquisito la Elster per 2,3 miliardi di dollari, per poi nel luglio 2015 rivenderla alla Honeywell per circa 3,3 miliardi di sterline.\nDurante la fine degli anni 2010 la societ\u00e0 \u00e8 stata oggetto di svariate critiche sulla retribuzione dei suoi dirigenti, pagando nel 2018 167 milioni di sterline ai quattro principali dirigenti.\nNel luglio 2016 la societ\u00e0 ha acquisito la Nortek, un produttore di apparecchiature di ventilazione, per 2,2 miliardi di sterline.\nNel mese di gennaio 2018 l'azienda ha annunciato di voler acquistare la GKN; nello stesso mese, la direzione della GKN ha respinto l'offerta inizialmente presentata dalla Melrose. Nel marzo 2018 ha ripresentato un'altra offerta da 8,1 miliardi di sterline per compare la societ\u00e0. A seguito di un esame formale, comprensivo dei rilievi avanzate dai lavoratori e dai sindacati della GKN, il governo del Regno Unito ha autorizzato la procedura di acquisizione nell'aprile 2018.\nDurante il 2020, David Roper, uno dei tre fondatori, si \u00e8 dimesso dalla carica di vicepresidente esecutivo e ha lasciato l'azienda, a causa di disaccordi sulla strategia aziendale."}
{"id": "9132200", "revid": "661526", "url": "https://it.wikipedia.org/wiki?curid=9132200", "title": "\u00c8 gi\u00e0 domani", "text": "\u00c8 gi\u00e0 domani \u00e8 il sesto album in studio del gruppo musicale italiano Fast Animals and Slow Kids, pubblicato il 17 settembre 2021 dalla Woodworm.\nTracce.\nTesti e musiche dei Fast Animals and Slow Kids, eccetto dove indicato.\nFormazione.\nFormazione come da libretto."}
{"id": "9132205", "revid": "1784840", "url": "https://it.wikipedia.org/wiki?curid=9132205", "title": "V (Alessandro Mannarino)", "text": "V \u00e8 il quinto album in studio del cantautore italiano Alessandro Mannarino, pubblicato il 17 settembre 2021 dalla Polydor/Universal.\nI brani contenuti in V sono stati registrati tra New York, Rio de Janeiro, Citt\u00e0 del Messico, Los Angeles e Roma. I testi e le musiche sono stati completamente composti da Alessandro Mannarino, mentre la produzione dell\u2019intero album \u00e8 frutto della collaborazione tra Mannarino stesso e Jacopo \u201cBRAIL\u201d Sinigaglia. Inoltre, nei brani \"Cantar\u00e9\", \"Africa\", \"Congo\", \"Agua\", \"Ballabylonia\", \"Fiume Nero\" e \"Luna\" la co-produzione \u00e8 stata affidata a Joey Waronker, nel brano \"Banca de New York\" a Camilo Lara e nel brano \"Paura\" a Tony Canto.\n\u2028Il mix dell\u2019album \u00e8 stato realizzato da Michael H. Brauer e il mastering da Joe La Porta.\nA una settimana dall'uscita, \"V\" ha raggiunto il primo posto nella Classifica FIMI Album dei vinili pi\u00f9 venduti e il secondo posto nella classifica generale degli album pi\u00f9 ascoltati. "}
{"id": "9132206", "revid": "61051", "url": "https://it.wikipedia.org/wiki?curid=9132206", "title": "Ivana Andres", "text": ""}
{"id": "9132207", "revid": "61051", "url": "https://it.wikipedia.org/wiki?curid=9132207", "title": "Liucija Vaitukaityte", "text": ""}
{"id": "9132208", "revid": "61051", "url": "https://it.wikipedia.org/wiki?curid=9132208", "title": "Marie-Therese Hobinger", "text": ""}
{"id": "9132209", "revid": "123262747", "url": "https://it.wikipedia.org/wiki?curid=9132209", "title": "AC Brooklands Ace", "text": "La AC Brooklands Ace \u00e8 un'autovettura gran turismo roadster prodotta tra il 1993 e il 2000 dalla casa automobilistica britannica AC Cars.\nProfilo e contesto.\nLo sviluppo della Brooklands Ace viene fatto risalire alla concept car chiamata \"Ace of Spades\" presentata nel 1986, che presentava gran parte delle parti e della componentistica di origine Ford, tra cui il motore 2,9 V6 e il sistema di trazione integrale.\nL'auto in seguito ha subito una riprogettazione significativa per poi riapparire nel 1991 con un nuovo design firmato dalla International Automotive Design e costruita su di un telaio in acciaio inossidabile, dotata di un motore Ford da 3.0 V6. Questo secondo prototipo aveva un abitacolo a due posti, abbandonando il precedente layout 2+2 adottato dalla \"Ace of Spades\".\nBrooklands Ace (1993-1996).\nNel 1993 venne lanciato il modello di serie in veste definitiva, che venne costituito per soli due anni a causa del fallimento della AC Cars nel 1996. Il modello di produzione era alimentato da un motore da 5,0 litri V8 di origine Ford che erogava una potenza di 228 CV. Questa versione abbandonava i fari a scomparsa del prototipo in favore di quattro proiettori circolari, ma manteneva il corpo vettura realizzato in alluminio. La produzione termin\u00f2 con 46 esemplari realizzati tra il 1993 e il 1996, momento in cui la AC Cars venne posta in amministrazione controllata.\nAC Ace (1997-2000).\nCon l'arrivo della nuova propriet\u00e0 nel 1996, la Brooklands Ace sub\u00ec una significativa rivisitazione e riprogettazione, che esord\u00ec al London Motor Show del 1997 in una nuova versione chiamata \"Ace V8\", andando ad abbandonare il nome \"Brooklands\". Le vendite iniziarono nel 1998, ma ne furono prodotte solo 12 unit\u00e0, per poi terminarne la produzione nel 2000.\nLe modifiche pi\u00f9 significative riguardavano la parte esterna e includevano una riprogettazione di paraurti, griglia frontale, luci (ora di forma rettangolari anzich\u00e9 rotonde) e un nuovo cofano. Oltre alla produzione di alcuni elementi in Sud Africa, l'assemblaggio finale venne effettuato a Coventry. Insieme ai cambiamenti nel design della vettura, vennero modificate anche alcune tecniche di produzione per ridurre sia i costi che il peso della vettura.\nL'Ace V8 di seconda generazione pesavw 1453 kg, aveva un passo di 2472 mm con una lunghezza complessiva di 4420 mm. La gamma motori comprendeva due unit\u00e0 V8 da 5,0 litri nelle varianti da 243 CV e 324 CV; un V8 da 4,6 litri da 324 CV con 32 valvole a quattro camme con sistema di iniezione elettronica, e un motore Lotus da 3,5 litri V8 da 254 CV. Fu lanciata anche una versione a quattro posti chiamata AC Aceca, che riprendeva il nome di un omonimo modello della AC, con il motore V8 da 4,6 litri."}
{"id": "9132211", "revid": "1935652", "url": "https://it.wikipedia.org/wiki?curid=9132211", "title": "Chiesa dei Santi Nabore e Felice (Sirtori)", "text": "La chiesa dei Santi Nabore e Felice \u00e8 la parrocchiale di Sirtori, in provincia di Lecco ed arcidiocesi di Milano; fa parte del decanato di Missaglia.\nStoria.\nLa prima citazione di una cappella a Sirtori risale al 1398 ed \u00e8 contenuta nella \"Notitia Cleri\", in cui si legge che era filiale della pieve di San Vittore a Missaglia.\nGrazie agli atti relativi alla visita pastorale del 1757 dell'arcivescovo di Milano Giuseppe Pozzobonelli si conosce che la chiesa dei Santi Nabore e Felice, avente come filiali gli oratori dei Santi Faustino e Giovita in localit\u00e0 Grippa, dell'Assunzione della Beata Vergine Maria, di Sant'Andrea Apostolo a Ceregallo, era sede della confraternita della Santa Croce e della scuola del Santissimo Sacramento e che i fedeli ammontavano a 400.\nLa prima pietra della nuova parrocchiale venne posta nel 1877; l'edificio, disegnato da Luigi Tarantola sorto accanto alla precedente cappella, fu portato a compimento nel 1882.\nNel 1896 l'arcivescovo Andrea Carlo Ferrari, compiendo la sua visita pastorale, trov\u00f2 che la chiesa, in cui aveva sede la confraternita del Santissimo Sacramento, aveva come filiali le cappelle della Madonna del Santissimo Rosario, della Madonna Assunta, dell'Immacolata nella frazione Crippa e di Sant'Andrea Apostolo in localit\u00e0 Ceregallo; la consacrazione venne impartita nel 1912.\nCon la suddivisione territoriale dell'arcidiocesi stabilita tra il 1971 e il 1972 dal cardinale Giovanni Colombo, la parrocchia conflu\u00ec nel decanato di Missaglia.\nDescrizione.\nEsterno.\nLa facciata a salienti della chiesa, rivolta a ponente, \u00e8 suddivisa da una cornice marcapiano in due registri, entrambi scanditi da lesene: quello inferiore, pi\u00f9 largo, presenta il portale d'ingresso sormontato da una lunetta e i due ingressi secondari, mentre quello superiore \u00e8 caratterizzato da una serliana centrale e da due nicchie ai lati ed \u00e8 coronato dal timpano triangolare.\nAnnesso alla parrocchiale \u00e8 il campanile a base quadrata, la cui cella presenta una monofora per lato ed \u00e8 coronata dalla cupoletta poggiante sul basso tamburo.\nInterno.\nL'interno dell'edificio, a pianta centrale, si compone di un'unica navata, al termine della quale si sviluppa il presbiterio, a sua volta chiuso dall'abside semicircolare.\nQui sono conservate diverse opere di pregio, tra le quali gli affreschi raffiguranti i \"Santi Nabore e Felice\" e l\"Eucarestia\", realizzati da Luigi Morgari, la pala con soggetto l\"Eterno Padre\", eseguita probabilmente da Vittore Carpaccio, ed altri affreschi ritraenti \"Cristo Re\" e la \"Vittoria di Lepanto\"."}
{"id": "9132217", "revid": "1318658", "url": "https://it.wikipedia.org/wiki?curid=9132217", "title": "Chiesa dei Santi Nabore e Felice", "text": ""}
{"id": "9132219", "revid": "62004", "url": "https://it.wikipedia.org/wiki?curid=9132219", "title": "Campionati del mondo di ciclismo su strada 2021 - Gara in linea femminile Elite", "text": "La sessantunesima edizione della gara in linea femminile Elite dei campionati del mondo di ciclismo su strada si svolse il 25 settembre 2021 su un percorso di 157,7\u00a0km, con partenza da Anversa e arrivo a Lovanio nelle Fiandre in Belgio. La vittoria fu appannaggio dell'italiana Elisa Balsamo, la quale complet\u00f2 il percorso in 3h52'27\", precedendo la neerlandese Marianne Vos e la polacca Katarzyna Niewiadoma.\nSquadre e corridori partecipanti.\nIl numero di partecipanti per paese \u00e8 determinato da criteri stabiliti dall'Unione Ciclistica Internazionale (UCI), che tiene conto del \"ranking mondiale UCI per paese\" del 17 agosto 2021."}
{"id": "9132224", "revid": "736476", "url": "https://it.wikipedia.org/wiki?curid=9132224", "title": "Conventi soppressi", "text": ""}
{"id": "9132227", "revid": "61051", "url": "https://it.wikipedia.org/wiki?curid=9132227", "title": "Marissa Callaghan", "text": "Nel 2016 \u00e8 stata insignita del premio per la personalit\u00e0 femminile dell'anno della Northern Ireland Women's Football Association (NIWFA). L'anno successivo ha ricevuto l'incarico di \"tournament ambassador\" (ambasciatrice del torneo) per il campionato europeo di calcio femminile Under-19 2017, che in quell'edizione si \u00e8 disputato in Irlanda del Nord.\nCarriera.\nCalciatrice.\nClub.\nCallaghan ha iniziato a giocare a calcio quando aveva tredici anni per le Newington Girls, ora conosciute come Cliftonville Ladies, squadra di calcio femminile della citt\u00e0 natale, Belfast. In seguito, grazie ad una borsa di studio per il calcio, si trasferisce negli Stati Uniti d'America per completare il suo percorso scolastico universitario.\nTornata in Irlanda del Nord nel 2005, ha ricominciato a giocare per il , club che non ha pi\u00f9 lasciato in oltre 15 anni di carriera tra Women's Premier League e Women's Premiership, diventandone negli ultimi anni anche allenatrice/calciatrice.\nNazionale.\nCallaghan inizia a essere convocata dalla Federcalcio nordirlandese (IFA) dai primi anni duemila, inizialmente nelle giovanili, debuttando con la maglia della formazione Under-19 nel 2002. Per la prima convocazione nella nazionale maggiore deve attendere il 2010, chiamata dal commissario tecnico Alfie Wylie in occasione dell'amichevole del 23 maggio con la , dove debutta al Dumbarton Football Stadium di Dumbarton Di seguito Wylie comincia a convocarla con sempre maggiore regolarit\u00e0, senza mai ottenere un accesso alla fase finale, alle qualificazioni dei Mondiali di Germania 2011, Canada 2015 e Francia 2019, intervallati dagli Europei di Svezia 2013 e Paesi Bassi 2017, dove in quest'ultimo, nel gruppo 2, il 3 giugno 2016 va a segno per la prima volta in un torneo UEFA siglando una doppietta nella vittoria interna per 4-0 sulla .\nL'arrivo, nel maggio 2019, del nuovo CT Kenny Shiels, non muta la fiducia riposta nella centrocampista, scendendo in campo in 7 degli 8 incontri del gruppo C delle qualificazioni all'Europeo di Inghilterra 2022, terminato a pari punti con il , ma guadagnando il 2\u00ba posto grazie alla migliore differenza reti e, di conseguenza, ai play-off per uno dei tre posti ancora disponibili. Nell'ultima doppia sfida con l', Callaghan apre le marcature nell'incontro casalingo di ritorno vinto per 2-0, che unito alla vittoria, per 2-1, anche all'andata assicura alla sua nazionale l'accesso alla prima fase finale di un torneo ufficiale UEFA.\nAllenatrice.\nDopo essersi laureata con un certificato avanzato in coaching sportivo presso l'Universit\u00e0 dell'Ulster nel 2017, Callaghan si \u00e8 offerta volontaria come tecnico per il Cliftonville Ladies. In seguito divenne la loro academy director, direttrice responsabile del settore giovanile."}
{"id": "9132228", "revid": "124985180", "url": "https://it.wikipedia.org/wiki?curid=9132228", "title": "Referendum in Romania del 1986", "text": "Il referendum in Romania del 1986 \u00e8 stato una consultazione referendaria svoltasi il 23 novembre 1986 per chiedere agli elettori se approvassero la riduzione del 5% degli armamenti, delle truppe e delle spese militari dell'Esercito Popolare Rumeno da parte della Repubblica Socialista di Romania Secondo i risultati ufficiali, la proposta fu approvata dal 100% degli elettori, con nessun voto contrario e solo 228 elettori astenuti su 17,6 milioni registrati.\nContesto.\nIn occasione dell'Anno internazionale della pace istituito dalle Nazioni Unite, su proposta del presidente Nicolae Ceau\u0219escu, il 23 ottobre 1986 la Grande Assemblea Nazionale modific\u00f2 l'articolo 43, comma 3 della Costituzione per consentire i referendum.\nLo stesso giorno fu promulgata la legge n. 20/1986 sulla riduzione delle spese per le armi, che prevedeva l'indizione di un referendum confermativo su di essa. Il Consiglio di Stato presiduto da Ceau\u015fescu fiss\u00f2 la data del referendum con il decreto n. 360 del 5 novembre 1986, che estese il diritto di voto anche ai giovani maggiori di 14 anni.\nLa sera del venerd\u00ec precedente al voto, venne organizzata un'imponente manifestazione di massa, dove Ceau\u0219escu annunci\u00f2 un taglio della spesa militare pari a 1,35 miliardi di lei (equivalenti a 130 milioni di dollari statunitensi dell'epoca, in effetti molto pi\u00f9 del 5% del budget militare annuale che era stato annunciato per quell'anno in 12 miliardi di dollari), allo scopo di persuadere i leader mondiali \"ad agire per fermare la corsa irrazionale agli armamenti\". Il \"Conduc\u0103tor\" aggiunse inoltre: \"Ho la ferma convinzione che tutta la nostra nazione sar\u00e0 unanime nel dire un deciso \"s\u00ec\"\", richiedendo agli elettori di scrivere il proprio nome sulla scheda elettorale.\nIl giorno del voto, Ceau\u0219escu dichiar\u00f2:\nRisultati.\nPer il referendum risultarono iscritti 16.073.845 elettori, di cui 16.073.621 si recarono alle urne. Il corpo elettorale comprendeva anche 1.577.357 giovani di et\u00e0 compresa tra i 14 e i 18 anni, di cui 1.577.353 votanti.\nConseguenze.\nPer effetto del referendum, la Repubblica Socialista di Romania ridusse l'Armata Popular\u0103 Rom\u00e2n\u0103 di 10.000 soldati, 250 carri armati e altri veicoli armati, 130 cannoni e lanciamine e 26 aerei da combattimento ed elicotteri, mentre le spese militari furono tagliate di 1,35 miliardi di lei. Le risorse umane e finanziarie risparmiate furono destinate a programmi di sviluppo economico e sociale. I mezzi militari vennero reimpiegati, come ad esempio i carri armati vennero disarmati e utilizzati nell'agricoltura e per potenziare i programmi per l'irrigazione. Ceau\u0219escu lanci\u00f2 un appello agli stati europei, agli Stati Uniti d'America e al Canada affinch\u00e9 anche loro unilateralmente riducessero del 5% gli armamenti, le truppe e le spese militari, nella convinzione che tale dimuizione non avrebbe compromesso le loro capacit\u00e0 militari difensive, ma avrebbe contribuito a facilitare il dialogo per i negoziati sul disarmo."}
{"id": "9132230", "revid": "439868", "url": "https://it.wikipedia.org/wiki?curid=9132230", "title": "Veizaga", "text": ""}
{"id": "9132231", "revid": "439868", "url": "https://it.wikipedia.org/wiki?curid=9132231", "title": "Torrico (disambigua)", "text": ""}
{"id": "9132232", "revid": "1318658", "url": "https://it.wikipedia.org/wiki?curid=9132232", "title": "Fontaine du Fellah", "text": "La Fontaine du Fellah, conosciuta anche come \"Fontana egiziana\", situata al 52 rue de S\u00e8vres nel VII \"arrondissement\" di Parigi, accanto all'ingresso della stazione della metropolitana Vaneau, fu costruita nel 1806 durante il dominio di Napoleone Bonaparte, nel neo-stile egizio ispirato alla campagna d'Egitto di Napoleone. \u00c8 opera dell'architetto Fran\u00e7ois-Jean Bralle e dello scultore Pierre-Nicolas Beauvallet. Dal 1977 \u00e8 classificata \"monumento storico\" dal Ministero della Cultura francese. \nStoria.\nLa Fontaine du Fellah era una delle quindici fontane fatte costruire da Napoleone per fornire, dal suo progetto del Canale dell'Ourcq, acqua potabile fresca alla popolazione di Parigi e per commemorare le sue campagne militari. Costruita contro il muro di quello che allora era l'ospedale per malati incurabili, fu opera dell'architetto Fran\u00e7ois-Jean Bralle, l'ingegnere capo dell'approvvigionamento idrico per la citt\u00e0 di Parigi, che fu anche responsabile della ricostruzione della Fontana de' Medici nei Giardini del Lussemburgo e di molte altre fontane. La decorazione scultorea fu realizzata da Pierre-Nicolas Beauvallet, che lavor\u00f2 anche alla decorazione della colonna in Place Vend\u00f4me, e realizz\u00f2 busti di molte figure rivoluzionarie. La presente statua \u00e8 una copia di Jean-Fran\u00e7ois Gechter dell'originale di Beauvalet.\nLa fontana \u00e8 stata in funzione fino al 2005, quando \u00e8 stata chiusa a causa di perdite nella vicina stazione della metropolitana Vaneau.\nDescrizione.\nIl titolo si riferisce a un fellah egiziano, o contadino, ma la statua sembra essere una copia di una statua romana di Antinoo, una delle preferite dell'imperatore Adriano, scoperta negli scavi della villa Adriana a Tivoli nel 1739. L'originale della statua si trova nei Musei Vaticani a Roma.\nLa figura tiene due anfore, una per mano. L'acqua veniva versata dalle anfore nella sottostante vasca semicircolare, poi cadeva attraverso una maschera in bronzo a forma di testa di leone. La parte superiore della fontana \u00e8 decorata con un'aquila, a significare il dominio imperiale di Napoleone.\nBibliografia.\n\u00a0"}
{"id": "9132233", "revid": "439868", "url": "https://it.wikipedia.org/wiki?curid=9132233", "title": "Tabrizi", "text": ""}
{"id": "9132234", "revid": "123158090", "url": "https://it.wikipedia.org/wiki?curid=9132234", "title": "Conservatori Superior de M\u00fasica del Liceu", "text": "Conservatori Superior de M\u00fasica del Liceu (in catalano: ) \u00e8 un conservatorio con sede a Barcellona, Catalogna, Spagna. Fu fondato nel 1837 con il nome di \"Liceo Filo-dram\u00e1tico de Montesi\u00f3n\".\nStoria.\nNel 1847 l'istituzione inaugur\u00f2 il teatro dell'opera Gran Teatre del Liceu. Nel 1854 il Liceo Filarm\u00f3nico e il Gran Teatre del Liceu si separarono amministrativamente. Tuttavia, entrambe le entit\u00e0 sono sempre rimaste strettamente legate.\nTra i suoi studenti ci sono stati, tra gli altri, artisti come: cantanti Francisco Vi\u00f1as, Maria Barrientos, Josefina Huguet, Conchita Superv\u00eda, Mercedes Capsir, Elvira de Hidalgo, Miguel Fleta, Victoria de los \u00c1ngeles, Giacomo Aragall, Montserrat Caball\u00e9, Manuel Ausensi, Jos\u00e9 Carreras, Eduard Gim\u00e9nez, Dalmacio Gonz\u00e1lez, Juan Pons, Nuria Rial, Josep Bros; la chitarrista Renata Tarrag\u00f3; il pianista Frank Marshall o i compositori Leonardo Balada, Llu\u00eds Benejam, Agusti Grau Joan Guinjoan, Joan Lamote de Grignon, Ricard Lamote de Grignon, Federico Mompou, Carles Santos, Manuel Valls e Joaquim Zamacois. Molti di loro sono diventati anche professori l\u00ec al termine dei loro studi, tra questi Renata Tarrag\u00f3. Tra i professori c'erano i compositori catalani Enric Morera, Graciano Tarrag\u00f3 e il compositore tedesco Engelbert Humperdinck. Qui ha sede l'Orquesta de Guitarras de Barcelona (Orchestra di Chitarre di Barcellona).\nDal 1999 Maria Serrat i Mart\u00edn ha assunto la Direzione Generale e nel 2002 il compositore e musicologo spagnolo Benet Casablancas ha assunto la direzione accademica del Conservatori Superior de M\u00fasica del Liceu."}
{"id": "9132235", "revid": "439868", "url": "https://it.wikipedia.org/wiki?curid=9132235", "title": "Torras", "text": ""}
{"id": "9132243", "revid": "439868", "url": "https://it.wikipedia.org/wiki?curid=9132243", "title": "Ferrufino", "text": ""}
{"id": "9132246", "revid": "1398753", "url": "https://it.wikipedia.org/wiki?curid=9132246", "title": "Samsung Galaxy M52", "text": "Il Samsung Galaxy M52, anche chiamato Galaxy M52 5G, \u00e8 uno smartphone dual SIM di fascia media prodotto da Samsung, facente parte della serie Samsung Galaxy M.\nCaratteristiche tecniche.\nHardware.\nIl Galaxy M52 5G \u00e8 uno smartphone con form factor di tipo \"slate\", le cui dimensioni sono di 164,2 \u00d7 76,4 \u00d7 7,4 millimetri e pesa 173 grammi. Il \"frame\" laterale ed il retro sono in plastica.\nIl dispositivo \u00e8 dotato di connettivit\u00e0 GSM, HSPA, LTE e 5G, di Wi-Fi 802.11 a/b/g/n/ac/ax con supporto a Wi-Fi Direct ed hotspot, di Bluetooth 5.0 con A2DP e LE, di GPS con A-GPS, GALILEO, GLONASS, BeiDou e QZSS. Ha una porta USB-C 2.0.\n\u00c8 dotato di schermo touchscreen capacitivo da 6,7 pollici di diagonale, di tipo Super AMOLED Plus Infinity-O con aspect ratio 20:9, angoli arrotondati e risoluzione FHD+ 1080 \u00d7 2400 pixel (densit\u00e0 di 393 pixel per pollice). Supporta il refresh rate a 120 Hz.\nLa batteria ai polimeri di litio da 5000 mAh non \u00e8 removibile dall'utente. Supporta la ricarica rapida a 25 W.\nIl chipset \u00e8 un Qualcomm Snapdragon 778G 5G. La memoria interna di tipo UFS 2.1 \u00e8 di 128 GB, mentre la RAM \u00e8 di 6/8 GB (espandibile con altri 4 GB, presi dalla memoria interna, usufruendo di RAM Plus).\nLa fotocamera posteriore ha tre sensori, uno da 64 megapixel, uno ultra-grandangolare da 12 MP e uno di profondit\u00e0 da 5 MP; \u00e8 dotata di PDAF, modalit\u00e0 HDR e flash LED, in grado di registrare al massimo video 4K a 30 fotogrammi al secondo, mentre la fotocamera anteriore (inserita in un foro in alto a centro dello schermo) \u00e8 da 32 MP con HDR e registrazione video massima 4K a 30 fps.\nSoftware.\nIl sistema operativo \u00e8 Android 11. Ha l'interfaccia utente One UI 3.1.\nCommercializzazione.\nIl dispositivo \u00e8 stato presentato il 24 settembre 2021. Viene messo in commercio lo stesso giorno in Polonia e Germania, mentre in India arriva il 3 ottobre."}
{"id": "9132247", "revid": "6923", "url": "https://it.wikipedia.org/wiki?curid=9132247", "title": "\u00c9loi Labarre", "text": "Biografia.\nRealizz\u00f2 il progetto per la colonna della Grande Arm\u00e9e a Wimille, costruita nel 1804 per ordine di Napoleone Bonaparte. Dal 1825 al 1827, costru\u00ec il teatro Monsigny a Boulogne-sur-Mer (distrutto in un incendio nel 1854 e ricostruito nello stesso luogo nel 1860).\nOttenne il secondo premio al Prix de Rome in architettura nel 1797.\nFu responsabile del completamento del Palais Brongniart tra il 1813 e il 1826, dopo la morte di Alexandre-Th\u00e9odore Brongniart."}
{"id": "9132252", "revid": "439868", "url": "https://it.wikipedia.org/wiki?curid=9132252", "title": "Terrazas", "text": ""}
{"id": "9132253", "revid": "547034", "url": "https://it.wikipedia.org/wiki?curid=9132253", "title": "Crystallopollen angustifolium", "text": " Crystallopollen angustifolium \u00e8 una di piante angiosperma dicotiledone della famiglia delle Asteraceae. \u00c8 anche l'unica specie del genere Crystallopollen .\nEtimologia.\nIl nome scientifico della specie \u00e8 stato definito per la prima volta dal botanico Joachim Steetz (1804-1862) nella pubblicazione \" Naturwissenschaftliche Reise nach Mossambique: auf Befehl Seiner Majest\u00e4t des K\u00f6nigs Friedrich Wilhelm IV, in den Jahren 1842 bis 1848 ausgef\u00fchrt von Wilhelm C.H. Peters Berlin\" ( Naturw. Reise Mossambique [Peters] 6(Bot., 2): 366) del 1864. Il nome scientifico del genere \u00e8 stato definito per la prima volta nella stessa pubblicazione.\nDescrizione.\nLa specie di questa voce \u00e8 una erbacea annuale, snella o pi\u00f9 o meno robusta, con una altezza massima di 0,3 - 1 metro. La ramificazione \u00e8 soprattutto verso l'apice. La pubescenza \u00e8 formata da peli semplici o a forma di \"L\". Gli organi interni di queste piante contengono lattoni sesquiterpenici.\nLe foglie, sessili, lungo il caule normalmente sono a disposizione alternata. La forma della lamina \u00e8 semplice ed lineare o strettamente ellittico-oblanceolata con apici da acuti a ottusi (mucronati). I bordi sono continui e revoluti. La superficie \u00e8 glabrescente. Le venature in genere sono pennate. Le stipole sono assenti. Dimensione delle foglie: larghezza 0,6\u00a0cm; lunghezza 10\u00a0cm.\nLe infiorescenze sono composte da capolini (da pochi a numerosi) raccolti in lasse formazioni tirsoidi-panicolate. I capolini, peduncolati e discoidi, sono formati da un involucro persistente a forma da urceolato-campanulata a emisferica composto da brattee (o squame) all'interno delle quali un ricettacolo fa da base ai fiori tubulosi. Le brattee (circa 80) sono disposte in circa 7 serie in modo embricato e scalato ed hanno delle forme ovato-oblunghe con apici mucronato-aristati; i bordi sono scariosi con apici anneriti; il colore \u00e8 pi\u00f9 o meno verde. Il ricettacolo, a forma piatta o pi\u00f9 o meno conica, pu\u00f2 essere privo o no di pagliette. Lunghezza dei peduncoli: 2 \u2013 10\u00a0cm. Lunghezza dell'involucro: 12\u00a0cm.\nI fiori (circa 30) sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono di tipo tubuloso (actinomorfi). In genere i fiori sono ermafroditi (bisessuali) e fertili.\nI frutti sono degli acheni con pappo. La forma dell'achenio in genere \u00e8 obconica-turbinata con 5 - 8 - 10 coste e superficie setolosa per peli ispidi. Nell'achenio, privo di fitomelanina, sono presenti dei rafidi corti o allungati e idioblasti sparpagliati. Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente. Il carpoforo (o carpopodium - il ricettacolo alla base del gineceo) \u00e8 anulare. I pappi, formati da una o pi\u00f9 serie di setole verdastre, gialle o raramente bianche con squamelle, sono direttamente inseriti nel pericarpo o connati in un anello parenchimatico posto sulla parte apicale dell'achenio. Lunghezza degli acheni: 2,5 \u2013 4\u00a0mm.\nDistribuzione e habitat.\nLa specie di questa voce si trova principalmente in Africa.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Centrapalinae , descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Dagli ultimi studi filogenetici sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. Centrapalinae occupa una posizione centrale e appartiene al clade del Vecchio Mondo; in particolare \u00e8 inclusa nel subclade africano pi\u00f9 vicino alle specie tropicali americane.\nLa sottotrib\u00f9, e quindi i suoi generi, si distingue per i seguenti caratteri:\nIn precedenza la trib\u00f9 Vernonieae, e quindi la sottotrib\u00f9 di questo genere, era descritta all'interno della sottofamiglia Cichorioideae. Il genere di questa voce \u00e8 stato anche descritto come appartenente alla sottotrib\u00f9 Erlangeinae (sempre nel gruppo delle Vernonieae).\nI caratteri distintivi per questo genere sono i seguenti:\nIl numero cromosomico della specie \"Crystallopollen angustifolium\" \u00e8 2n = 18.\nSinonimi.\nSinonimi per la specie:\nSinonimi per il genere:"}
{"id": "9132254", "revid": "199745", "url": "https://it.wikipedia.org/wiki?curid=9132254", "title": "Crystallopollen", "text": ""}
{"id": "9132255", "revid": "199745", "url": "https://it.wikipedia.org/wiki?curid=9132255", "title": "Polydora (botanica)", "text": ""}
{"id": "9132261", "revid": "439868", "url": "https://it.wikipedia.org/wiki?curid=9132261", "title": "Seborga (disambigua)", "text": ""}
{"id": "9132262", "revid": "62748", "url": "https://it.wikipedia.org/wiki?curid=9132262", "title": "Louis-Hippolyte Lebas", "text": "Biografia.\nSi form\u00f2 nell'atelier di Percier e Fontaine, gli architetti favoriti di Napoleone Bonaparte. Dopo l'esilio di Napoleone rimase l'assistente di Pierre-Fran\u00e7ois-L\u00e9onard Fontaine, di cui cur\u00f2 la costruzione (1816-1824) del progetto per la sobria Cappella Espiatoria sul luogo di sepoltura di Luigi XVI e Maria Antonietta. Fu assistette \u00c9loi Labarre (1764-1833) nel completamento del Palais Brongniart (1813-1826), sede della Borsa di Parigi, dal nome del suo architetto, Alexandre Brongniart.\nUna delle sue opere pi\u00f9 note \u00e8 la chiesa parigina Notre-Dame-de-Lorette che gli fu commissionata nel 1823 e completata nel 1836. Costru\u00ec l'ex carcere di Petite Roquette, (1826-1836, demolito nel 1974), il primo esempio in Francia di una prigione panottica progressista.\nLebas insegn\u00f2 storia dell'architettura all'\u00c9cole des beaux-arts, dal 1840 al 1863. In questo ruolo di insegnante, applicando il metodo storico-artistico di Johann Joachim Winckelmann allo studio dell'architettura storica, segn\u00f2 diverse generazioni di giovani architetti francesi."}
{"id": "9132264", "revid": "62004", "url": "https://it.wikipedia.org/wiki?curid=9132264", "title": "Campionati del mondo di ciclismo su strada 2021 - Gara in linea femminile Junior", "text": "La trentaquattresima edizione della gara in linea femminile Junior dei campionati del mondo di ciclismo su strada si svolse il 25 settembre 2021 nelle Fiandre, in Belgio, con partenza ed arrivo a Lovanio, su un percorso di 75,2\u00a0km. L'oro fu appannaggio della britannica Zoe B\u00e4ckstedt con il tempo di 1h55'33\" a 39,048\u00a0km/h di media, l'argento della statunitense Kaia Schmid ed il bronzo della tedesca Linda Riedmann. \nDelle 112 cicliste partenti, 94 arrivarono al traguardo."}
{"id": "9132265", "revid": "439868", "url": "https://it.wikipedia.org/wiki?curid=9132265", "title": "Sossa", "text": ""}
{"id": "9132266", "revid": "6923", "url": "https://it.wikipedia.org/wiki?curid=9132266", "title": "Casa (Pierdavide Carone)", "text": "Casa \u00e8 il quarto album in studio del cantautore italiano Pierdavide Carone, pubblicato il 28 maggio 2021 dalla Artist First\nDescrizione.\nL'album pubblicato a nove anni di distanza dal precedente album \"Nan\u00ec e altri racconti\", ed \u00e8 dedicato al padre Angelo, scomparso nel novembre 2020 per un adenocarcinoma polmonare.\nL\u2019album \u00e8 prodotto da Marco Barusso e dallo stesso Pierdavide, ad eccezione di tre brani prodotti da Federico Nardelli e Giordano Colombo, produttore tra l\u2019altro di \"Musica leggerissima\" di Colapesce Dimartino.\nTracce.\nTesti e musiche di Pierdavide Carone"}
{"id": "9132269", "revid": "775372", "url": "https://it.wikipedia.org/wiki?curid=9132269", "title": "Commissione Istruzione pubblica, beni culturali del Senato della Repubblica", "text": "La Commissione permanente 7\u00aa Istruzione pubblica e beni culturali \u00e8 un organo del Senato della Repubblica italiana.\nFunzione.\nLa 7\u00aa Commissione ha competenza per i disegni di legge riguardanti le specifiche materie dell'ordinamento sugli istituti scolastici e sui beni culturali, del personale e dei servizi del Ministero della cultura e del Ministero dell'istruzione, nonch\u00e9 per i disegni di legge riguardanti la materia sui patrimoni culturali e sulle attivit\u00e0 per servizi scolastici.\nComposizione.\nLa Commissione \u00e8 composta dai senatori (di cui 2 segretari, 2 vicepresidenti di cui 1 componente esterno, e un presidente) scelti in modo omogeneo tra i componenti di quel ramo del Parlamento, in modo da rispecchiarne le forze politiche presenti. Essi sono scelti dai gruppi parlamentari (e non dal Presidente, come invece accade per l'organismo della Giunta parlamentare): per la nomina dei membri ciascun Gruppo, entro cinque giorni dalla propria costituzione, procede, dandone comunicazione alla Presidenza del Senato, alla designazione dei propri rappresentanti nelle singole Commissioni permanenti.\nOgni senatore chiamato a far parte del governo o eletto presidente della Commissione \u00e8, per la durata della carica, sostituito dal suo gruppo nella Commissione con un altro senatore, che continuer\u00e0 ad appartenere anche alla Commissione di provenienza. Tranne in rari casi nessun Senatore pu\u00f2 essere assegnato a pi\u00f9 di una Commissione permanente. Le Commissioni permanenti sono rinnovate dopo il primo biennio della legislatura ed i loro componenti possono essere confermati.\nComposizione nella XVIII legislatura (2018 - \"in corso\").\nElenco dei membri al novembre 2021"}
{"id": "9132274", "revid": "62748", "url": "https://it.wikipedia.org/wiki?curid=9132274", "title": "Fran\u00e7ois-Jean Bralle", "text": "Fu incaricato di costruire quindici nuove fontane a Parigi, tra cui la fontaine de Mars, la fontaine du Fellah e la Fontaine du Palmier in Place du Ch\u00e2telet, che sono ancora funzionanti.\nBralle e le fontane del Decreto di Saint Cloud.\nBralle era uno specialista in ingegneria idraulica. Durante la Rivoluzione francese e sotto il consolato di Napoleone Bonaparte, fu nominato direttore della Macchina di Marly, che pompava acqua dalla Senna per alimentare le fontane dei Giardini di Versailles. Era anche responsabile delle pompe di Chaillot, di Gros-Caillou e de La Samaritaine, che pompavano acqua dalla Senna per fornire acqua potabile ai parigini.\nIl 2 maggio 1806 Napoleone eman\u00f2 il Decreto di Saint Cloud, che iniziava: \"Dal prossimo 1\u00b0 luglio, l'acqua sgorgher\u00e0 da tutte le fontane di Parigi giorno e notte, in modo da fornire acqua non solo per le singole persone e le necessit\u00e0 del pubblico, ma anche per rinfrescare l'atmosfera e per pulire le strade.\" Il decreto disponeva che le fontane esistenti fossero pulite e messe in ordine e fornite di acqua fresca dagli acquedotti, che fossero riparate le pompe a vapore e idrauliche, e che \"Nella citt\u00e0 di Parigi saranno erette quindici nuove fontane, per le quali i progetti saranno presentati al ministro dell'Interno\u00bb.\nIl progetto dell'approvvigionamento idrico e della costruzione delle fontane fu affidato a Francois-Jean Bralle, che deteneva il titolo di \"Chef du service des eaux de la Ville de Paris\". Gli fu dato uno stanziamento di 540.000 franchi nel 1806 per costruire le fontane e un'ulteriore somma di 80.000 franchi fu aggiunta nel 1808 per completare il progetto. Bralle a sua volta incaric\u00f2 diversi architetti di progettare le fontane. Architetti di nuovi edifici, come Gondoin, Brongniart e Vaudoyer, furono incaricati di creare nuove fontane davanti ai nuovi edifici da loro progettati.\nLe fontane volute da Bralle con decreto del 2 maggio 1806 dovevano trovarsi presso:\nQuattordici delle quindici fontane in progetto furono costruite da Bralle tra il 1806 e il 1808. Vennero realizzate da molti architetti diversi, in molti stili diversi, che andavano dall'egizio al classico. Tutte condividevano lo stesso problema; una carenza d'acqua. Prima del completamento del nuovo canale che Napoleone stava costruendo per portare l'acqua a Parigi, il meglio che potevano fornire era un sottile flusso d'acqua da diversi getti; non c'era abbastanza pressione dell'acqua per lanciarla verso l'alto.\nLe fontane di Bralle oggi.\nDurante le ricostruzioni di Parigi che seguirono l'Impero francese, in particolare durante il Secondo Impero francese di Napoleone III, molte furono demolite o trasferite in nuove sedi. Le pi\u00f9 importanti delle fontane di Bralle ancora esistenti sono:\nBibliografia.\n\u00a0"}
{"id": "9132276", "revid": "1534511", "url": "https://it.wikipedia.org/wiki?curid=9132276", "title": "Collegio elettorale di Pistoia (Camera dei deputati)", "text": "Il collegio di Pistoia fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Toscana e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Pistoia era uno dei 29 collegi uninominali in cui era suddivisa la Toscana e, come previsto dal D.Lgs. del 20 dicembre 1993 n. 536, era interamente compreso nella provincia di Pistoia e comprendeva i seguenti comuni: Abetone, Agliana, Cutigliano, Montale, Pistoia, Piteglio, Quarrata, Sambuca Pistoiese, San Marcello Pistoiese e Serravalle Pistoiese."}
{"id": "9132277", "revid": "765341", "url": "https://it.wikipedia.org/wiki?curid=9132277", "title": "Commissione Bilancio, tesoro e programmazione della Camera dei deputati", "text": "La Commissione permanente V Bilancio, tesoro e programmazione \u00e8 un organo della Camera dei deputati della Repubblica italiana.\nFunzione.\nLa V Commissione ha competenza per i disegni di legge riguardanti le specifiche materie dell'ordinamento sui bilanci e dei servizi del Ministero della finanza, nonch\u00e9 per i disegni di legge riguardanti la materia sui bilanci e sulla programmazione economica e del tesoro.\nComposizione.\nLa Commissione \u00e8 composta da circa 45 deputati (di cui 2 segretari, 2 vicepresidenti di cui 1 componente esterno, e un presidente) scelti in modo omogeneo tra i componenti della Camera dei deputati, in modo da rispecchiarne le forze politiche presenti. Essi sono scelti dai gruppi parlamentari (e non dal Presidente, come invece accade per l'organismo della Giunta parlamentare): per la nomina dei membri ciascun Gruppo, entro cinque giorni dalla propria costituzione, procede, dandone comunicazione alla Presidenza della Camera, alla designazione dei propri rappresentanti nelle singole Commissioni permanenti.\nOgni deputato chiamato a far parte del governo o eletto presidente della Commissione \u00e8, per la durata della carica, sostituito dal suo gruppo nella Commissione con un altro deputato, che continuer\u00e0 ad appartenere anche alla Commissione di provenienza. Tranne in rari casi nessun Deputato pu\u00f2 essere assegnato a pi\u00f9 di una Commissione permanente. Le Commissioni permanenti sono rinnovate dopo il primo biennio della legislatura ed i loro componenti possono essere confermati, ma i gruppi parlamentari possono cambiare i propri membri autonomamente in qualsiasi momento, sostituendoli, aggiungendoli o rimuovendoli, modificando di conseguenza anche il numero totale dei componenti della Commissione.\nComposizione nella XVIII legislatura (2018 - \"in corso\").\nElenco dei membri al gennaio 2022"}
{"id": "9132286", "revid": "1686872", "url": "https://it.wikipedia.org/wiki?curid=9132286", "title": "Commissione Finanze della Camera dei deputati", "text": "La Commissione permanente VI Finanze \u00e8 un organo della Camera dei deputati della Repubblica italiana.\nFunzione.\nLa VI Commissione ha competenza per i disegni di legge riguardanti le specifiche materie dell'ordinamento sui servizi finanziari e dei servizi del Ministero della finanza, nonch\u00e9 per i disegni di legge riguardanti la materia sui servizi bancari e finanziari.\nComposizione.\nLa Commissione \u00e8 composta da circa 45 deputati (di cui due segretari, due vicepresidenti di cui un componente esterno, e un presidente) scelti in modo omogeneo tra i componenti della Camera dei deputati, in modo da rispecchiarne le forze politiche presenti. Essi sono scelti dai gruppi parlamentari (e non dal Presidente, come invece accade per l'organismo della Giunta parlamentare): per la nomina dei membri ciascun Gruppo, entro cinque giorni dalla propria costituzione, procede, dandone comunicazione alla Presidenza della Camera, alla designazione dei propri rappresentanti nelle singole Commissioni permanenti.\nOgni deputato chiamato a far parte del governo o eletto presidente della Commissione \u00e8, per la durata della carica, sostituito dal suo gruppo nella Commissione con un altro deputato, che continuer\u00e0 ad appartenere anche alla Commissione di provenienza. Tranne in rari casi nessun Deputato pu\u00f2 essere assegnato a pi\u00f9 di una Commissione permanente. Le Commissioni permanenti sono rinnovate dopo il primo biennio della legislatura ed i loro componenti possono essere confermati, ma i gruppi parlamentari possono cambiare i propri membri autonomamente in qualsiasi momento, sostituendoli, aggiungendoli o rimuovendoli, modificando di conseguenza anche il numero totale dei componenti della Commissione.\nComposizione nella XVIII legislatura (2018 - \"in corso\").\nElenco dei membri a gennaio 2022"}
{"id": "9132289", "revid": "775372", "url": "https://it.wikipedia.org/wiki?curid=9132289", "title": "Commissione Cultura, scienza e istruzione della Camera dei deputati", "text": "La Commissione permanente 7\u00aa Cultura, scienza e istruzione \u00e8 un organo della Camera dei deputati della Repubblica italiana.\nFunzione.\nLa 7\u00aa Commissione ha competenza per i disegni di legge riguardanti le specifiche materie dell'ordinamento sui servizi del Ministero della cultura e del Ministero dell'istruzione, nonch\u00e9 per i disegni di legge riguardanti la materia sui servizi beni culturali e sugli istituti scolastici ed universitari.\nComposizione.\nLa Commissione \u00e8 composta dai deputati (di cui 2 segretari, 2 vicepresidenti di cui 1 componente esterno, e un presidente) scelti in modo omogeneo tra i componenti di quel ramo del Parlamento, in modo da rispecchiarne le forze politiche presenti. Essi sono scelti dai gruppi parlamentari (e non dal Presidente, come invece accade per l'organismo della Giunta parlamentare): per la nomina dei membri ciascun Gruppo, entro cinque giorni dalla propria costituzione, procede, dandone comunicazione alla Presidenza della Camera, alla designazione dei propri rappresentanti nelle singole Commissioni permanenti.\nOgni deputato chiamato a far parte del governo o eletto presidente della Commissione \u00e8, per la durata della carica, sostituito dal suo gruppo nella Commissione con un altro deputato, che continuer\u00e0 ad appartenere anche alla Commissione di provenienza. Tranne in rari casi nessun Deputato pu\u00f2 essere assegnato a pi\u00f9 di una Commissione permanente. Le Commissioni permanenti sono rinnovate dopo il primo biennio della legislatura ed i loro componenti possono essere confermati.\nComposizione nella XVIII legislatura (2018 - \"in corso\").\nElenco dei membri a gennaio 2022"}
{"id": "9132292", "revid": "775372", "url": "https://it.wikipedia.org/wiki?curid=9132292", "title": "Commissione Ambiente, territorio e lavori pubblici della Camera dei deputati", "text": "La Commissione permanente 8\u00aa Ambiente, territorio e lavori pubblici \u00e8 un organo della Camera dei deputati della Repubblica italiana.\nFunzione.\nL'8\u00aa Commissione ha competenza per i disegni di legge riguardanti le specifiche materie dell'ordinamento sui servizi del Ministero della transizione ecologica e del Ministero del lavoro, nonch\u00e9 per i disegni di legge riguardanti la materia sui paesaggi naturali e sulla tutela ambientale, sui lavori pubblici.\nComposizione.\nLa Commissione \u00e8 composta dai deputati (di cui 2 segretari, 2 vicepresidenti di cui 1 componente esterno, e un presidente) scelti in modo omogeneo tra i componenti di quel ramo del Parlamento, in modo da rispecchiarne le forze politiche presenti. Essi sono scelti dai gruppi parlamentari (e non dal Presidente, come invece accade per l'organismo della Giunta parlamentare): per la nomina dei membri ciascun Gruppo, entro cinque giorni dalla propria costituzione, procede, dandone comunicazione alla Presidenza della Camera, alla designazione dei propri rappresentanti nelle singole Commissioni permanenti.\nOgni deputato chiamato a far parte del governo o eletto presidente della Commissione \u00e8, per la durata della carica, sostituito dal suo gruppo nella Commissione con un altro deputato, che continuer\u00e0 ad appartenere anche alla Commissione di provenienza. Tranne in rari casi nessun Deputato pu\u00f2 essere assegnato a pi\u00f9 di una Commissione permanente. Le Commissioni permanenti sono rinnovate dopo il primo biennio della legislatura ed i loro componenti possono essere confermati.\nComposizione nella XVIII legislatura (2018 - \"in corso\").\nElenco dei membri a gennaio 2022"}
{"id": "9132293", "revid": "2039387", "url": "https://it.wikipedia.org/wiki?curid=9132293", "title": "Collegio elettorale di Montecatini Terme (Camera dei deputati)", "text": "Il collegio di Montecatini Terme fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Toscana e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Montecatini Terme era uno dei 29 collegi uninominali in cui era suddivisa la Toscana e, come previsto dal D.Lgs. del 20 dicembre 1993 n. 536, era interamente compreso nella provincia di Pistoia e comprendeva i seguenti comuni: Buggiano, Chiesina Uzzanese, Larciano, Lamporecchio, Marliana, Massa e Cozzile, Monsummano Terme, Montecatini Terme, Pescia, Pieve a Nievole, Ponte Buggianese e Uzzano."}
{"id": "9132296", "revid": "62748", "url": "https://it.wikipedia.org/wiki?curid=9132296", "title": "Joseph-Louis Duc", "text": "Venne alla ribalta presto, con il suo lavoro molto ben accolto alla Colonna di Luglio a Parigi, e trascorse gran parte del resto della sua carriera su un unico complesso di edifici, il Palazzo di Giustizia.\nBiografia.\nStudi\u00f2 all'\u00c9cole nationale sup\u00e9rieure des beaux-arts di Parigi, dove fu allievo di Percier. Vinse il Prix de Rome nel 1825 per un progetto di un municipio di Parigi. Durante il suo soggiorno di tre anni a Villa Medici a Roma, i suoi collaboratori furono F\u00e9lix Duban, Henri Labrouste e L\u00e9on Vaudoyer.\nAl suo ritorno da Roma la prima commissione significativa fu la decorazione per la Colonna di Luglio, realizzata dal 1831 al 1840. Nominato assistente di Jean-Antoine Alavoine, assunse l'intero progetto alla morte di Alavoine nel 1834. Il basamento della colonna \u00e8 opera di Alavoine, mentre la colonna stessa \u00e8 riconosciuta come opera esclusiva di Duc.\nSubito dopo la dedica della Colonna di Luglio a met\u00e0 del 1840, Duc ricevette l'incarico di architetto per il Palazzo di Giustizia dal rispettato Antoine Vaudoyer, membro dell'Institut de France e padre dell'amico e socio di Duc, L\u00e9on Vaudoyer. Contemporaneamente fu nominato Cavaliere della Legion d'onore. Duc trascorse i suoi restanti trentanove anni rinnovando e ampliando il Palazzo di Giustizia, ad esempio progettando la Corte di Cassazione. Quasi ultimato all'epoca della Comune di Parigi, il complesso fu incendiato il 24 maggio 1871 e parzialmente distrutto.\nAltre commissioni di Duc, sebbene rare, includono la cappella del 1862 del piccolo collegio Louis-le-Grand, ora Lyc\u00e9e Michelet, a Vanves.\nDuc ricevette la Royal Gold Medal dal Royal Institute of British Architects nel 1867, fu elevato a Commendatore della Legion d'onore e fu eletto all'Acad\u00e9mie des beaux-arts nel 1879. \u00c8 sepolto al cimitero di Montmartre."}
{"id": "9132298", "revid": "300067", "url": "https://it.wikipedia.org/wiki?curid=9132298", "title": "Lenko Gr\u010di\u0107", "text": "Biografia.\nNato a Spalato, fu compagno di squadra nell' assieme a suo fratello minore Davor. "}
{"id": "9132301", "revid": "123291398", "url": "https://it.wikipedia.org/wiki?curid=9132301", "title": "Orchestra di Chitarre di Barcellona", "text": "L'Orchestra di Chitarre di Barcellona (Orquesta de Guitarras de Barcelona) \u00e8 un'orchestra di 25 componenti di chitarristi classici con sede a Barcellona, Spagna. Il repertorio dell'orchestra spazia dal barocco alle composizioni contemporanee con una forte concentrazione sulla musica spagnola. Nei quasi trent'anni dalla sua fondazione, l'orchestra ha effettuato numerose tourn\u00e9e in tutto il mondo. \u00c8 considerato un esempio dei gruppi del suo tipo.\nOrigini.\nIl direttore musicale Sergi Vicente \u00e8 stato insegnante di chitarra presso il Conservatori Superior de M\u00fasica del Liceu di Barcellona. Nel 1989 ha convocato al conservatorio un gruppo di otto chitarristi per potenziare le proprie capacit\u00e0 musicali. Questo gruppo nel tempo \u00e8 cresciuto fino a diventare l'Orchestra di Chitarre di Barcellona, con in genere 25 membri. A seconda del programma, l'orchestra comprende accompagnatori di pianoforte e percussionisti.\nSpettacoli in tutto il mondo.\nL'orchestra viaggia molto, incluse tourn\u00e9e in Europa, Russia, Sud America e Stati Uniti (2009, 2011). Si \u00e8 esibita in festival internazionali di chitarra a Barcellona (2001, 2002) e al Festival internazionale di chitarra dell'L'Avana, Cuba (2000). Oltre a mantenere stretti legami con la sua casa al Conservatori Superior de M\u00fasica del Liceu, l'orchestra si \u00e8 esibita come parte del ciclo d'opera del Palau de la M\u00fasica Catalana di Barcellona. \u21b5Tra i direttori ospiti c'\u00e8 il compositore e chitarrista Leo Brouwer, che ha composto brani appositamente per ensemble di chitarre. Altri compositori le cui opere sono eseguite dall'orchestra includono Gaspar Sanz, Manuel de Falla e Isaac Alb\u00e9niz.\nMovimento delle orchestre di chitarra.\nL'Orchestra di Chitarre di Barcellona fa parte di un numero crescente di orchestre di chitarre nel mondo. Esempi rappresentativi includono la Boston Guitar Orchestra, la Cambridge Guitar Orchestra e la European Guitar and Mandolin Youth Orchestra. Un articolo su \"Classical Guitar Review\" afferma che la Barcelona Guitar Orchestra \u00e8 \"l'ensemble di maggior successo nel suo genere\"."}
{"id": "9132302", "revid": "2039387", "url": "https://it.wikipedia.org/wiki?curid=9132302", "title": "Collegio elettorale di Montevarchi (Camera dei deputati)", "text": "Il collegio di Montevarchi fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Toscana e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Montevarchi era uno dei 29 collegi uninominali in cui era suddivisa la Toscana e, come previsto dal D.Lgs. del 20 dicembre 1993 n. 536, era interamente compreso nella provincia di Arezzo e comprendeva i seguenti comuni: Bibbiena, Bucine, Capolona, Castel Focognano, Castelfranco di Sopra, Castel San Niccol\u00f2, Castiglion Fibocchi, Cavriglia, Chitignano, Chiusi della Verna, Laterina, Loro Ciuffenna, Montemignaio, Montevarchi, Ortignano Raggiolo, Pergine Valdarno, Pian di Sc\u00f2, Poppi, Pratovecchio, San Giovanni Valdarno, Stia, Talla e Terranuova Bracciolini."}
{"id": "9132306", "revid": "62748", "url": "https://it.wikipedia.org/wiki?curid=9132306", "title": "Fran\u00e7ois Debret", "text": "Faceva parte di un gruppo di influenti architetti accademici, negli anni 1820 e 1830, che promuovevano i precetti di Percier e Fontaine, anche se poco del suo lavoro sopravvive.\nBiografia.\nEra figlio di Jacques Debret, cancelliere del tribunale penale del Parlamento di Parigi e fratello minore di Jean-Baptiste Debret. Nel 1808 spos\u00f2 una sorella dell'architetto F\u00e9lix Duban. Il loro figlio, Francis, nato nel 1809, si laure\u00f2 all'Acad\u00e9mie des beaux-arts francese.\nIntorno al 1793 studi\u00f2 con Charles Percier.\nNel 1813, succedette a Jacques Cellerier come architetto incaricato del restauro della Basilica di Saint-Denis vicino a Parigi. Il suo lavoro dimostr\u00f2 una mancanza di comprensione dell'architettura gotica. Cur\u00f2 la rifilatura della pietra dagli archi rampanti della chiesa, causando pericolose fragilit\u00e0 strutturali, esegu\u00ec la rimozione degli ornamenti autentici e aggiunse l'anacronistica Galleria dei Re alla facciata ovest. Gi\u00e0 condannato dai medievalisti, ricostru\u00ec la cuspide della torre nord della facciata, colpita da un fulmine nel 1837. La nuova guglia era troppo pesante, compromettendo l'integrit\u00e0 strutturale della facciata. Destituito dal suo incarico nel 1846, per incompetenza, gli succedette Eug\u00e8ne Viollet-le-Duc, che abbatt\u00e9 la guglia nel 1847. Le controversie sui progetti di Debret per la chiesa favorirono il revival gotico in Francia.\nNel 1818-1819 gli fu assegnato il compito di trasformare l'ex convento agostiniano di Parigi nell'\u00c9cole nationale sup\u00e9rieure des beaux-arts, che era stato ripreso nel 1816 sotto la Restaurazione borbonica. Debret supervision\u00f2 la costruzione del funzionale B\u00e2timent des Loges (1822-1828) e costru\u00ec le fondamenta e l'ala sud del Palais des \u00c9tudes (iniziato nel 1820), ma nel 1832 fu sostituito dal suo ex allievo e cognato, F\u00e9lix Duban, che lo ridisegn\u00f2.\nEbbe maggiore successo con i suoi progetti teatrali. Dopo aver restaurato il Th\u00e9\u00e2tre de la Porte Saint-Martin di Nicolas Lenoir, nel 1818, nel 1819 ristruttur\u00f2 l'auditorium acusticamente ben considerato del Th\u00e9\u00e2tre National de la rue de la Loi di Victor Louis. Le sue modifiche includevano l'innalzamento del soffitto sostituendo i capitelli ionici originali con altri corinzi. Nel 1820 ricevette l'incarico di progettare il teatro d'opera provvisorio, la Op\u00e9ra Le Peletier, in cui ricostru\u00ec sostanzialmente l'auditorium del Th\u00e9\u00e2tre des Arts (demolito con ordinanza del 9 agosto 1820). Il progetto dell'auditorium fu cos\u00ec ben accolto che fu prescritto come modello ufficiale per l'auditorium di un nuovo teatro dell'opera nel concorso del 1861. L'Op\u00e9ra Le Peletier fu distrutta da un incendio nel 1873 e l'Op\u00e9ra Garnier (nuovo teatro dell'opera) apr\u00ec nel 1875. Debret progett\u00f2 anche la Salle de la Bourse, che apr\u00ec nel 1827.\nDebret fu eletto membro dell'Acad\u00e9mie des Beaux-Arts nel 1825 e divenne ispettore generale del Conseil G\u00e9n\u00e9ral des B\u00e2timents Civils (Consiglio generale degli edifici civili) nel 1841. Fu sostituito da Rohault de Fleury come architetto dell'Op\u00e9ra nel 1846 e poco dopo la Rivoluzione di febbraio del 1848 fu licenziato da ispettore generale.\nTra i suoi studenti ci fu Antoine-Nicolas Bailly."}
{"id": "9132307", "revid": "599013", "url": "https://it.wikipedia.org/wiki?curid=9132307", "title": "Davor Gr\u010di\u0107", "text": "Biografia.\nNato a Spalato, fu compagno di squadra nell' assieme a suo fratello maggiore Lenko.\nCarriera.\nDebutt\u00f2 nell' il 27 aprile 1952 partendo dal primo minuto nel match casalingo di campionato vinto 4-0 contro il . Con i \" Majstori s Mora\" milit\u00f2 fino al 1961 vincendo due titoli nazionali (1952 e 1954-1955). "}
{"id": "9132312", "revid": "1305772", "url": "https://it.wikipedia.org/wiki?curid=9132312", "title": "In the Meantime", "text": "In The Meantime \u00e8 il terzo album in studio della cantante canadese Alessia Cara, pubblicato nel settembre 2021 via Def Jam."}
{"id": "9132314", "revid": "963244", "url": "https://it.wikipedia.org/wiki?curid=9132314", "title": "Suore dell'Opera di San Paolo", "text": "Le Suore dell'Opera di San Paolo (in francese \"S\u0153urs de l'\u0152uvre de Saint-Paul\"; sigla \"O.S.P.\") sono un istituto religioso femminile di diritto pontificio.\nStoria.\nLa congregazione fu fondata dal sacerdote svizzero Joseph Schorderet: nel 1869 a Friburgo inizi\u00f2 a pubblicare il quotidiano cattolico \"La libert\u00e9\" e l'8 dicembre 1873 istitu\u00ec l\"'\u0152uvre de Saint-Paul\", per l'apostolato della buona stampa. Schorderet intendeva dare inizio a una famiglia religiosa che comprensesse sacerdoti, fratelli, suore e laici, ma riusc\u00ec a creare solo il ramo delle religiose.\nNel 1874, a causa di uno sciopero degli gli operai, la tipografia che stampava \"La libert\u00e9\" rimase abbandonata e Schorderet riun\u00ec un gruppo di donne disposte a lavorare per il giornale assumendosi i vincoli religiosi.\nGrazie anche al sostegno di papa Pio IX, l'istituto si svilupp\u00f2 rapidamente e nel 1879 riusc\u00ec ad acquistare la \"Typographie des C\u00e9lestins\" di Bar-le-Duc, in Francia, nota per la pubblicazione di \"Les Petits Bollandistes\" e degli \"Annales\" di Cesare Baronio.\nLa prima casa in terra di missione fu aperta nel 1949 in Camerun e nel 1974 fu aperta anche una casa a Saigon.\nL'istituto ricevette il pontificio decreto di lode il 1\u00ba maggio 1960.\nAttivit\u00e0 e diffusione.\nLe suore si dedicano all'apostolato della stampa.\nOltre che in Svizzera, sono presenti in Burundi, Camerun, Madagascar, Senegal, Vietnam; la sede generalizia \u00e8 a Friburgo.\nAlla fine del 2015 l'istituto contava 120 religiose in 13 case."}
{"id": "9132315", "revid": "131145", "url": "https://it.wikipedia.org/wiki?curid=9132315", "title": "Gianercole Salvi", "text": "Biografia.\nNel 1913 fu campione italiano assoluto dei 400 e 800 metri piani, mentre si aggiudic\u00f2 la medaglia d'argento nel lancio del giavellotto e nella staffetta 4\u00d7440 iarde.\nNel 1914 vinse i titoli nazionali nel lancio del giavellotto e nella staffetta 4\u00d7400 metri, nella quale port\u00f2 il record italiano a 3'39\"1/5 insieme ai compagni della Virtus Atletica Bologna.\nDopo la sospensione dei campionati a causa dello scoppio della prima guerra mondiale, Salvi torn\u00f2 a vincere nel 1919, quando conquist\u00f2 le medaglie d'oro ai campionati italiani assoluti nei 200 e 400 metri piani."}
{"id": "9132316", "revid": "1372005", "url": "https://it.wikipedia.org/wiki?curid=9132316", "title": "Ermanno III di Weimar-Orlam\u00fcnde", "text": "Biografia.\nErmanno III era un figlio di Ermanno II di Weimar-Orlam\u00fcnde e di Beatrice di Andechs-Merania. Con i suoi possedimenti della Franconia, Ermanno III, insieme al fratello Ottone III, succedette all'eredit\u00e0 di Ottone VIII di Merano attraverso sua madre. La sua residenza era il castello di Plassenburg. Dopo la morte di suo padre nel 1278, Ottone III ricevette Weimar e il castello di Plassenburg, mentre Ermanno III ricevette la contea di Orlam\u00fcnde. Mor\u00ec di peste nel 1283.\nFamiglia e figli.\nSua moglie mor\u00ec dopo il 1279. Essi ebbero:"}
{"id": "9132337", "revid": "729019", "url": "https://it.wikipedia.org/wiki?curid=9132337", "title": "Nine Elms (metropolitana di Londra)", "text": "Nine Elms \u00e8 una stazione della linea Northern della metropolitana di Londra.\nStoria.\nLa stazione ha ricevuto l'approvazione finale del Segretario di Stato per i trasporti nel novembre 2014 e i lavori di costruzione sono iniziati nel 2015. La scatola della stazione \u00e8 stata costruita utilizzando il \"metodo Milano\", al fine di avere un facile accesso durante la costruzione e che permettesse la futura eventuale costruzione di costruzioni ad uso misto sulla parte superiore della stazione.\nOriginariamente l'apertura del prolungamento fino a Battersea Power Station era previsto nel 2020 ma nel dicembre 2018, il Sindaco di Londra, Sadiq Khan, ha annunciato che l'apertura del progetto sarebbe stata ritardata di un anno.\nGi\u00e0 a giugno del 2019, erano stati completati importanti lavori di scavo e tracciamento, e un treno tecnico \u00e8 entrato in funzione per la prima volta. A febbraio del 2020, la costruzione della stazione risultava quasi completa.\nLa stazione \u00e8 stata inaugurata il 20 settembre 2021.\nInterscambi.\nNelle vicinanze della stazione effettuano fermata alcune linee urbane automobilistiche, gestite da London Buses.\nServizi.\nLa stazione dispone di:"}
{"id": "9132338", "revid": "446353", "url": "https://it.wikipedia.org/wiki?curid=9132338", "title": "Il Portico", "text": "Il Portico \u00e8 un settimanale italiano, periodico ufficiale dell'Arcidiocesi di Cagliari. \u00c8 stato fondato nel 2004 per volont\u00e0 dell'arcivescovo Giuseppe Mani, contestualmente alla chiusura di \"Nuovorientamenti\", precedente periodico diocesano, il quale gi\u00e0 sostitu\u00ec nel 1981 il primo giornale diocesano \"Orientamenti\". Attualmente ha sede presso il Seminario Arcivescovile, dove condivide la redazione con l'emittente diocesana Radio Kalaritana. \nDirettori.\nOrientamenti\nNuovorientamenti\nIl Portico"}
{"id": "9132339", "revid": "61051", "url": "https://it.wikipedia.org/wiki?curid=9132339", "title": "Watford Football Club Women", "text": "Il Watford Football Club Women, gi\u00e0 Watford Ladies Football Club e Watford Football Club Ladies, meglio noto come Watford, \u00e8 una societ\u00e0 sportiva di calcio femminile inglese con sede a Kings Langley, nell'Hertfordshire, militante in FA Women's Championship, secondo livello del campionato inglese di categoria. La squadra, pur avendo in comune simbolo e colori sociali del Watford Football Club maschile, \u00e8 solo affiliata al club con sede a Watford, del quale fu la sezione femminile prima di creare una societ\u00e0 indipendente nel 2014.\nOrganico.\nRosa 2021-2022.\nRosa ruoli e numeri di maglia come da sito ufficiale Watford FC, aggiornati al 25 settembre 2021"}
{"id": "9132341", "revid": "123158947", "url": "https://it.wikipedia.org/wiki?curid=9132341", "title": "Sento la Terra girare", "text": "Sento la Terra girare \u00e8 uno spettacolo teatrale che vede come protagonista Teresa Mannino. \u00c8 stato inscenato nel 2018 ed ha una durata di un'ora e quarantacinque minuti.\nTrama.\nIn questo spettacolo la Mannino immagina di saltar fuori da un armadio dove \u00e8 rimasta chiusa per diversi anni. Durante questo periodo, sulla Terra sono cambiate molte cose, ma una notizia la sorprende pi\u00f9 di tutte: l\u2019asse della Terra si sta spostando. Tutto sta precipitando in modo radicale e velocissimo. Tante specie animali si stanno estinguendo, negli oceani ormai la quantit\u00e0 di plastica sovrasta quella dei pesci, ormai non c\u2019\u00e8 pi\u00f9 acqua potabile o aria pulita da respirare.\nRappresentazione televisiva.\nLo show \u00e8 stato trasmesso in televisione il 10 settembre 2021, in prima serata, su Nove."}
{"id": "9132342", "revid": "486946", "url": "https://it.wikipedia.org/wiki?curid=9132342", "title": "Watford Ladies Football Club", "text": ""}
{"id": "9132343", "revid": "61051", "url": "https://it.wikipedia.org/wiki?curid=9132343", "title": "Watford Football Club Ladies", "text": ""}
{"id": "9132347", "revid": "1372005", "url": "https://it.wikipedia.org/wiki?curid=9132347", "title": "Ottone III di Weimar-Orlam\u00fcnde", "text": "Biografia.\nOttone III, signore di Weimar e Rudolstadt e della signoria di Plassenburg, era figlio di Ermanno II di Weimar-Orlam\u00fcnde e Beatrice di Andechs-Merania. Ottone III succedette all'eredit\u00e0 di Ottone II di Merano tramite sua madre, inizialmente insieme a suo fratello Ermanno III. Era sposato con Agnese, una contessa di Truhendingen. Altre fonti si riferiscono a lei come Agnese di Leiningen, figlia del conte Federico II di Leiningen e sorella del vescovo di Spira Enrico di Leiningen, anche se non si pu\u00f2 escludere che ci fossero due mogli con lo stesso nome.\nNon c'\u00e8 dubbio che la moglie di Ottone gli sopravvisse e, come vedova e contessa Agnese di Orlam\u00fcnde, divenne monaca domenicana nel monastero di Lambrecht (Palatinato) nel 1292, i cui patroni erano i Leininger ivi residenti. Il maestro dell'ordine Munio di Zamora le invi\u00f2 personalmente una lettera di congratulazioni per il suo ingresso nel monastero e diede il suo consenso che le rigide regole dell'ordine sarebbero state un po' meno rigide per lei. Secondo l'obituario, mor\u00ec il 25 novembre, anche se l'anno non \u00e8 menzionato; si dice che sia stato intorno al 1300.\nI figli di Ottone III furono Ottone V (\u2020 1315), Ermanno (\u2020 1319) e Ottone IV il Giovane (\u2020 prima del settembre 1318) e Agnese. Ottone IV era destinato alla carriera ecclesiastica, fu canonico a Bamberga e infine parroco di San Sebaldo a Norimberga.\nOttone III fond\u00f2 il monastero di Himmelkron il 28 dicembre 1279. La tomba di Ottone III si trova nella chiesa collegiata del monastero."}
{"id": "9132354", "revid": "1218704", "url": "https://it.wikipedia.org/wiki?curid=9132354", "title": "Josef Gielen", "text": "Biografia.\nJosef Gielen, figlio di Johann Gielen e di sua moglie Maria, nata Kring, ha studiato storia dell'arte, letteratura e teatro nelle Universit\u00e0 di Bonn e Monaco di Baviera e ha debuttato come attore a K\u00f6nigsberg (Prussia) nel 1913 e poi ha lavorato al Landestheater Darmstadt.\nDurante la prima guerra mondiale prest\u00f2 servizio come soldato nell'esercito tedesco. Nel 1921 si afferm\u00f2 a Darmstadt come attore e regista.\nPoi si trasfer\u00ec a Dresda, dove inizi\u00f2 a lavorare come direttore teatrale; qui lavor\u00f2 allo Staatliches Schauspielhaus dal 1924 al 1934 e poi all'Opera di Stato fino al 1936, dove Richard Strauss diresse le prime mondiali di \"Arabella\" (1933) e \"Die Schweigsame Frau\" (1935).\nNel 1936, quando Gielen fu denunciato dai nazisti a Dresda, Clemens Krauss lo port\u00f2 all'Opera di Stato di Berlino per la stagione 1936-1937. Lo Staatstheater di Dresda era sotto Joseph Goebbels, l'Opera di Stato di Berlino sotto Hermann G\u00f6ring, la cui moglie Emmy conosceva i Gielens e poteva offrire una certa protezione. \nPer precauzione, tuttavia, lasciarono la Germania nazista nel 1937 e si recarono a Vienna, dove Gielen lavor\u00f2 al Burgtheater fino al 1939. Gielen non era di origine ebraica, ma era sposato con una donna ebrea: Rosa (1891 Sambor - 1972 Vienna), \nDa ebrea, la coppia sfugg\u00ec al pericolo che l'aveva minacciata dall'\"Anschluss\" d'Austria emigrando in Sudamerica. Dal 1939 Gielen lavor\u00f2 come regista lirico al Teatro Col\u00f3n di Buenos Aires.\nNel 1948 rientr\u00f2 nella capitale austriaca dove diresse, dal 1948 al 1954 il Burgtheater riportandolo, dopo la crisi della guerra, a un'alta dignit\u00e0 europea.\nDa allora si \u00e8 dedicato liberamente alla regia di drammi e di opere in ribalte austriache e straniere, specie per grandi manifestazioni celebrative, recando sempre una nota di nitido approfondimento del testo e di teatralit\u00e0 mai fine a s\u00e9 stessa.\nAnche suo figlio Michael Gielen lavor\u00f2 come direttore d'orchestra e fu inoltre un compositore."}
{"id": "9132360", "revid": "125828687", "url": "https://it.wikipedia.org/wiki?curid=9132360", "title": "Campionato di Extreme E 2022", "text": "Il Campionato di Extreme E 2022 sar\u00e0 la seconda stagione della categoria di rally elettrico Extreme E. La stagione avr\u00e0 inizio il 19 febbraio con una gara in Arabia Saudita e si concluder\u00e0 il 27 novembre 2022 con la gara prevista in Uruguay.\nCalendario.\nIl 24 settembre 2021, \u00e8 stato rivelato un calendario provvisorio di cinque round, che comprendeva un ritorno in Arabia Saudita per l'apertura della stagione in febbraio, un evento africano, un secondo X-Prix artico in Groenlandia o Islanda e due viaggi in Sud America.\nUn ulteriore aggiornamento \u00e8 stato annunciato il 22 dicembre 2021. Arabia Saudita e Italia ritornano dall'anno precedente, con nuovi eventi che si terranno in Cile, Uruguay e in una nazione da definire fra Scozia e Senegal.\nSquadre e piloti.\nTeam.\nL'11 giugno 2021 la scuderia Mclaren annuncia in forma ufficiale la propria partecipazione alla stagione 2022 dell' Extreme E.\nPiloti.\nIl team Andretti United conferma Catie Munnings e Timmy Hansen come i propri piloti per la stagione successiva.\nLa Mclaren alla prima partecipazione al campionato sceglie l'americano Tanner Foust e mette sotto contratto Emma Gilmour proveniente dalla Veloce Racing, doveva aveva sostiuito Jamie Chadwick negli X Prix di Groenlandia e Sardegna.\nLa stessa Veloce Racing sostituisce Jamie Chadwick con Christine Giampaoli Zonca, proveniente dal team XITE e promuove a pilota titolare il tester della stagione precedente Lance Woolridge. \nIl team X44 conferma entrambi i propri piloti anche per la stagione 2022\nIl 3 febbraio il team Abt Cupra XE annuncia la propria lineup, confermando Jutta Kleinschmidt e sostituendo Mattias Ekstrom con il quattro volte vincitore del Rally Dakar, Nasser Al-Attiyah.\nIl 4 febbraio il team Rosberg X Racing conferma il campione della stagione precedente Johan Kristoffersson e ingaggia dal team JBXE Mikaela \u00c5hlin-Kottulinsky, la quale sostituisce Molly Taylor.\nIl 9 febbraio il team SEGI TV Chip Ganassi Racing, annuncia la conferma di Sara Price e Kyle LeDuc come propri piloti per la stagione 2022.\nIl 10 febbraio il team Acciona | Sainz XE Team ha annunciato la conferma di Laia Sanz e Carlos Sainz come piloti per la stagione 2022.\nIl 12 febbraio il team Xite Energy Racing conferma la propria partecipazione al campionato 2022 con la coppia di piloti formata da Oliver Bennet e Klara Andersson.\nIl 15 febbraio Klara Andersson \u00e8 costretta a saltare l'X-Prix in Arabia Saudita a causa della positivit\u00e0 al Covid-19, viene sostituita da Tamara Molinaro, pilota di riserva del campionato.\nIl 15 febbraio a pochi giorni dall'inizio del campionato il team JBXE conferma la propria presenza alla stagione 2022 e annuncia Kevin Hansen e Molly Taylor, quest'ultima proveniente dal team Rosberg X Racing, come i propri piloti per il round inaugurale.\nA seguito di un incidente avvenuto nel corso delle Qualifiche dell'X-Prix in Arabia Saudita, Christine Giampaoli Zonca viene sostituita da Hedda Hos\u00e5s, tester ufficiale del campionato. \nClassifiche.\nPunteggio.\nVerranno assegnati punti sia al termine delle qualifiche che al termine della gara; la gara sar\u00e0 costituita da una finale, alla quale accederanno le prime due classificate in ciascuna semifinale, mentre le ultime tre contendenti si giocheranno le posizioni finali in un'ulteriore gara di spareggio chiamata \"Shootout Race\".\nClassifica piloti.\nVengono indicati soltanto i piazzamenti ottenuti nella gara della domenica e non quelli totalizzati nelle qualifiche.\nSolo i migliori quattro risultati negli X-Prix contano ai fini del campionato piloti.\nClassifica squadre.\n Vengono indicati soltanto le ottenuti nella gara della domenica e non quelli totalizzati nelle qualifiche."}
{"id": "9132365", "revid": "247222", "url": "https://it.wikipedia.org/wiki?curid=9132365", "title": "Planet Satan", "text": "Planet Satan \u00e8 il secondo album in studio del gruppo musicale norvegese Mysticum, pubblicato nel 2014 dalla Peaceville Records."}
{"id": "9132366", "revid": "736476", "url": "https://it.wikipedia.org/wiki?curid=9132366", "title": "Castello di Torosay", "text": "Il castello di Torosay (in inglese: \"Torosay Castle\"), originariamente nota come Duart House, \u00e8 una storica residenza baronale in stile vittoriano situata nei pressi del villaggio scozzese di Craignure (parte della parrocchia civile di Torosay), nell'isola di Mull (Argyll e Bute), realizzata tra il 1856 e il 1858 e appartenuta alla famiglia Campbell e ai signori di Torosay.\nStoria.\nNegli anni venti del XX secolo, la tenuta in cui sorge l'edificio venne ceduta dai duchi di Argyll al colonnello Campbell di Possil Park (Glasgow). Campbell fece realizzare nella tenuta una residenza in stile georgiano, eretta nel 1829 e che prese il nome di Achnachroish House.\nIn seguito, negli anni cinquanta del XIX secolo, la tenuta venne ereditata da John Campbell, figlio del colonello. John Campbell fece demolire la villa georgiana voluta dal padre e incaric\u00f2 nel 1856 l'architetto di Edimburgo David Bryce di realizzare una nuova residenza nello stile di un castello francese, residenza che venne completata nel 1858 e che venne chiamata Duart House.\nSolo pochi anni dopo, per\u00f2, segnatamente nel 1865, John Campbell fu costretto a vendere l'edificio a causa di problemi finanziari, dopo che i suoi interessi commerciali erano stati danneggiati dallo scoppio della guerra civile americana.\nLa tenuta venne quindi acquisita da Arbuthnot Charles Guthrie e fu in seguito ereditata dai suoi discendenti, i signori di Torosay. Uno di questi, Murray Guthrie, II signore di Torosay nel 1900 fece anche realizzare dei giardini attorno alla residenza: Murray aggiunse ai giardini alcune sculture attribuite ad Antonio Bonazza (1698-1763), recuperate da lui stesso in una villa di Padova in decadenza durante un suo viaggio in Italia.\nDopo la morte di Murray Guthrie, avvenuta nel 1911 a 41 anni, la vedova di quest'ultimo, Olive Murray decise di cambiare il nome della villa. che nel 1911 cambiarono anche il nome dell'edificio in \"castello di Torosay\". Il nome avrebbe, tra l'altro,potuto generare confusione con il vicino Duart Castle e la residenza venne quindi ribattezzata \"castello di Torosay\".\nAl termine della seconda guerra mondiale, il castello di Torosay venne utilizzato come hotel (chiamato \"The Tangle of the Isles\"), hotel che per\u00f2 chiuse presto i battenti.\nIn seguito, agli inizi degli anni settanta, i signori di Laird decisero di aprire la loro residenza e i giardini al pubblico. La tenuta fu quindi ceduta nel 2012 alla famiglia James.\nArchitettura.\nEsterni.\nI giardini attorno al castello occupano un'area di 5 ettari. Vi si trovano, tra l'altro, un giardino giapponese e un giardino a terrazze.\nInterni.\nNella sala da pranzo, si trovano dei dipinti che ritraggono le navi della Royal Navy ancorate nella baia di Duart negli anni novanta del XIX secolo."}
{"id": "9132367", "revid": "1745361", "url": "https://it.wikipedia.org/wiki?curid=9132367", "title": "Tetide (disambigua)", "text": ""}
{"id": "9132373", "revid": "44876", "url": "https://it.wikipedia.org/wiki?curid=9132373", "title": "Associazione Sportiva Dilettantistica Giarre Calcio 1946", "text": ""}
{"id": "9132375", "revid": "1318658", "url": "https://it.wikipedia.org/wiki?curid=9132375", "title": "Antoine-Nicolas Bailly", "text": "Biografia.\nFiglio di un funzionario postale e il maggiore di undici figli, entr\u00f2 nello studio dell'architetto Fran\u00e7ois Debret e attraverso lui all'\u00c9cole nationale sup\u00e9rieure des beaux-arts nel 1830, studiando anche con F\u00e9lix Duban.\nDal 1834, al momento del pensionamento di suo padre, si trov\u00f2 responsabile del mantenimento dell'intera famiglia. Nel 1850, con il sostegno di Eug\u00e8ne Viollet-le-Duc, divenne l'architetto delle diocesi di Bourges, Valencia e Digne-les-Bains. Dal 1875 al 1886 fu architetto diocesano di Limoges, e fu anche architetto supervisore di Notre Dame de Paris dal 1883 al 1886, dopo i restauri di Viollet-le-Duc.\nNel 1854 fu nominato ispettore dei lavori a Parigi. Come tale partecip\u00f2 al completamento del Vecchio Municipio e alla costruzione della Fontaine Moli\u00e8re sotto Louis Visconti. Nel 1860, il barone Georges-Eug\u00e8ne Haussmann gli commission\u00f2 l'edificio amministrativo per il IV \"arrondissement\" di Parigi, che serv\u00ec da modello per altri.\nLa sua opera pi\u00f9 nota in assoluto, anche se non la pi\u00f9 ammirata, \u00e8 il \"Tribunal de commerce\" sull'\u00cele de la Cit\u00e9, completato nel 1865, che Napoleone III aveva chiesto che fosse progettato nello stile del municipio di Brescia. Le sue corti commerciali sono organizzate intorno ad un atrio di vetro che raggiunge l'intera altezza dell'edificio. L'esterno presenta una scultura architettonica di Albert-Ernest Carrier-Belleuse.\nFu nominato Cavaliere della Legion d'onore nel 1853, Ufficiale nel 1868 e promosso Comandante nel 1881. Fu eletto all'Acad\u00e9mie des beaux-arts nel 1875, assumendo la cattedra di Henri Labrouste, e ne fu presidente; fu anche il primo presidente della Soci\u00e9t\u00e9 des Artistes Fran\u00e7ais alla sua fondazione nel 1881.\nL'architetto Ernest Sanson inizi\u00f2 la sua carriera come disegnatore nello studio di Bailly e assunse l'ufficio nel 1865."}
{"id": "9132382", "revid": "736476", "url": "https://it.wikipedia.org/wiki?curid=9132382", "title": "Torosay Castle", "text": ""}
{"id": "9132388", "revid": "125668641", "url": "https://it.wikipedia.org/wiki?curid=9132388", "title": "Midnight Mass", "text": "Midnight Mass \u00e8 una miniserie televisiva statunitense creata e diretta da Mike Flanagan e resa disponibile al pubblico a partire dal 24 settembre 2021 sulla piattaforma Netflix.\nTrama.\nIl ritorno di Riley Flynn a Crockett Island, piccola e isolata comunit\u00e0 di sole 127 anime, ci porta a fare la conoscenza di una societ\u00e0 che vive un decadimento pragmatico e spirituale molto forte. Le poche persone rimaste sull'isola rappresentano lo spettro di una realt\u00e0 che una volta li univa e li rafforzava. Un sentimento che sembra pervadere anche Riley, tornato dopo un esilio volontario sul continente e poi forzato, dopo l'arresto per omicidio stradale in stato di ebbrezza.\nL'arrivo di un nuovo giovane prete, Padre Paul, sconvolge l'esistenza della piccola comunit\u00e0 con il suo travolgente carisma e, soprattutto, con una serie di miracoli che fanno sorgere pi\u00f9 di un interrogativo in Riley, ormai ateo dopo gli eventi che ne hanno sconvolto l'esistenza, e che scatenano un revival religioso nell'intera comunit\u00e0, mentre una presenza oscura e misteriosa si aggira per l'isola."}
{"id": "9132391", "revid": "547034", "url": "https://it.wikipedia.org/wiki?curid=9132391", "title": "Kevin Max", "text": "Biografia.\nAdottato da bambino da Max ed Elaine Smith, Kevin Smith \u00e8 nato e cresciuto a Grand Rapids, nel Michigan; ha frequentato il liceo aGrand Rapids Baptist e la Liberty University di Lynchburg in Virginia. Kevin Max Smith ha cambiato legalmente il suo nome in \"Kevin Max\" nel 1997 in omaggio al padre adottivo, Max Smith.\nAlla fine del 2014, Max ha pubblicato due singoli, \"Infinite\" e \"Light Me Up\". Il 10 marzo 2015 \u00e8 stato pubblicato l'album Token Temples.\nNel 2015, Max ha pubblicato un altro album in studio di cover degli standard pop Starry Eyes Surprise. Max ha pubblicato Playing Games With the Shadow nel 2016, Serve Somebody nel 2017, e sia AWOL che Romeo Drive nel 2018.\nNel 2020, Max ha pubblicato l'album di parole pronunciate Radio Teknika con i pionieri dell'elettronica 3Kstatic e nella stessa estate ha pubblicato Revisiting This Planet, un tributo al leggendario artista rock Larry Norman.\nCarriera.\nMentre era alla Liberty University, ha conosciuto i suoi futuri compagni di band dei DC Talk: TobyMac e Michael Tait.. Hanno formato i DC Talk nel 1988 e hanno ottenuto un grande vincendo numerosi premi: la band ha vinto 4 Grammy Awards, 16 GMA Dove Awards e altri riconoscimenti, Nel 2000 ha messo in pausa la band per intraprendere una carriera da solista.\nIl primo album solista di Max, Stereotype Be, pubblicato il 28 agosto 2001, \u00e8 stato elogiato da Allmusic per aver combinato rock alternativo e world music per creare un progetto versatile e intrigante. Gli artisti Adrian Belew e Tony Levin dei King Crimson, Larry Norman e il batterista Matt Chamberlain hanno contribuito all'album. \u00c8 diventato un punto di svolta nella carriera di Max, poich\u00e9 il progetto era una prefigurazione del marchio di musica alternativa di Max.\nSebbene Stereotype Be abbia sviluppato un notevole seguito di culto, non \u00e8 stato ben accolto nel mercato della musica cristiana. Poco dopo la sua uscita, Max \u00e8 stato abbandonato dalla sua etichetta cristiana, Forefront Records; da quel momento, inizi\u00f2 a costruire lentamente la sua carriera da solista attraverso spettacoli dal vivo e passaparola. Ha pubblicato album indipendenti tramite il suo sito web, tra cui Between the Fence &amp; the Universe e una collaborazione con Adrian Belew, Raven Songs 101, entrambi nel 2004.\nNell'autunno del 2004, la strategia del passaparola di Max inizi\u00f2 finalmente a dare i suoi frutti; inizi\u00f2 ad interpretare il ruolo del protagonista nel revival della Visalia Theatre Company / Hutson-Cavale Productions del classico musical di Tim Rice e Andrew Lloyd Webber."}
{"id": "9132402", "revid": "33689", "url": "https://it.wikipedia.org/wiki?curid=9132402", "title": "Grato (disambigua)", "text": ""}
{"id": "9132408", "revid": "599013", "url": "https://it.wikipedia.org/wiki?curid=9132408", "title": "\u00c9ric Vandenabeele", "text": "Carriera.\nCresciuto nel settore giovanile del , ha esordito in prima squadra il 10 agosto 2012 disputando l'incontro dello Championnat National vinto 1-0 contro il . In seguito ha giocato in seconda divisione con e .\nStatistiche.\nPresenze e reti nei club.\n\"Statistiche aggiornate al 25 settembre 2021.\""}
{"id": "9132409", "revid": "404449", "url": "https://it.wikipedia.org/wiki?curid=9132409", "title": "Collegio elettorale di Montecatini - Terme (Camera dei deputati)", "text": ""}
{"id": "9132410", "revid": "599013", "url": "https://it.wikipedia.org/wiki?curid=9132410", "title": "Asante Samuel Jr.", "text": "Carriera.\nSamuel fu scelto nel corso del secondo giro (47\u00ba assoluto) nel Draft NFL 2021 dai Los Angeles Chargers. Debutt\u00f2 come professionista partendo come titolare nella gara della settimana 1 vinta contro il Washington Football Team. La settimana successiva fece registrare il primo intercetto in carriera su Dak Prescott dei Dallas Cowboys, venendo premiato come miglior rookie della settimana. Alla fine di settembre vinse il premio di rookie difensivo del mese in cui fece registrare 11 placcaggi, 2 intercetti e 4 passaggi deviati. La sua stagione si chiuse con 41 tackle e 2 intercetti in 12 presenze, tutte come titolare.\nVita privata.\nSamuel \u00e8 figlio dell'ex cornerback della NFL Asante Samuel."}
{"id": "9132412", "revid": "1372005", "url": "https://it.wikipedia.org/wiki?curid=9132412", "title": "Ottone IV di Weimar-Orlam\u00fcnde", "text": "Biografia.\nOttone IV era un figlio di Ottone III di Weimar-Orlam\u00fcnde e Agnese, nata contessa di Truhendingen. I suoi fratelli erano Ottone V, Agnese ed Ermanno.\nSpos\u00f2 prima del 14 dicembre 1296 la contessa Adelaide di K\u00e4fernburg (\u2020 tra il 10 agosto 1304 e il 27 marzo 1305), figlia del conte G\u00fcnther VII di K\u00e4fernburg (\u2020 1302) e della contessa Adelaide di Schwarzburg (\u2020 1319). Essi ebbero:\nSi rispos\u00f2 dopo il 1308 con Caterina d'Assia (\u2020 1322), una figlia del langravio Enrico I d'Assia. Essi ebbero:"}
{"id": "9132418", "revid": "1097011", "url": "https://it.wikipedia.org/wiki?curid=9132418", "title": "Beatrice I di Bigorre", "text": "Origine.\nBeatrice, secondo la \"Histoire g\u00e9n\u00e9rale de Languedoc, tomus II, Genealogie des comtes de Carcassonne, de Razes et de Foix\"\nera figlia del Conte di Bigorre, Bernardo II e della sua seconda moglie, Stefania o Dolce (?- dopo il 1096, anno in cui Stefania fece una donazione per l'anima del figlio Bertrando), che secondo lo storico Szabolcs de Vajay era viscontessa di Marsiglia, figlia del visconte di Marsiglia, Guglielmo II, ed \u00e8 citata assieme alla figlia, Beatrice e al genero, Centullo V di B\u00e9arn, nel documento n\u00b0 483 del \"Cartoulaire de l'abbaye de Saint-Victor de Marseille tome I\". \n&lt;br&gt;Bernardo di Bigorre, secondo la \"Histoire du Comt\u00e9 et de la Vicomt\u00e9 de Carcassonne\", era il figlio primogenito del conte di Carcassonne e di Couserans, poi Conte di Foix, ed infine conte effettivo di Bigorre, Bernardo e della moglie, la Contessa di Bigorre, Garsenda di Bigorre che, secondo \"La Vasconie. Tables G\u00e9n\u00e9alogiques\", era l'unica figlia del Conte di Bigorre, Garcia Arnaldo e della moglie, Riccarda, figlia del visconte di Astarac, Garcia Arnaldo.\nBiografia.\nSecondo la \"La Vasconie. Tables G\u00e9n\u00e9alogiques\", suo padre, Bernardo II, mor\u00ec nella prima met\u00e0 del 1077; il suo fratellastro, Raimondo, figlio primogenito di primo letto, gli succedette come Raimondo II.\nIn quello stesso anno, ancora secondo la \"La Vasconie. Tables G\u00e9n\u00e9alogiques\", Beatrice, all'et\u00e0 di circa tredici anni, era stata data in moglie al visconte di B\u00e9arn, Centullo V, dopo che il papa Gregorio VII, aveva annullato il precedente matrimonio di Centullo con Gisela, per consanguineit\u00e0.\n&lt;br&gt;Sempre nel 1077, Beatrice assieme al marito ed ai figli di primo letto di Centullo fece una donazione al Monastero di San Juan de la Pe\u00f1a.\nIl primo aprile 1080, assieme al marito, Centullo, e alla madre, Stefania, fece una donazione all'Abbazia di San Vittore di Marsiglia, come da documento n\u00b0 483 del \"Cartoulaire de l'abbaye de Saint-Victor de Marseille tome I\".\nIl suo fratellastro, Raimondo II, aveva governato la contea per circa tre anni, morendo nel 1080; e ancora secondo la \"La Vasconie. Tables G\u00e9n\u00e9alogiques\", gli succedette Beatrice, come Beatrice I, assieme al marito, Centullo I.\nIl 12 maggio 1087, assieme al marito, Centullo, Beatrice fece ancora una donazione all'Abbazia di San Vittore di Marsiglia, come da documento n\u00b0 484 del \"Cartoulaire de l'abbaye de Saint-Victor de Marseille tome I\".\nNel 1090, Beatrice rimase vedova; il marito, Centullo I, ancora secondo la \"La Vasconie. Tables G\u00e9n\u00e9alogiques\", chiamato alla corte di Aragona dal re Sancho Ram\u00edrez d'Aragona, mentre attraversava la valle di Tena, nell'Alto G\u00e1llego, pernottando presso Garcia Aznarez, fu da quest'ultimo assassinato a tradimento.\n&lt;br&gt;Il documento n\u00b0 II del \"Honores y tenencias en Arag\u00f3n\", riporta la sentenza del re Sancho, che condanna Garcia Aznarez e i suoi accoliti (in contumacia, in quanto fuggiti in Al Andalus), per l'omicidio di Centullo.\nL'anno successivo, Beatrice, assieme al figlio, Bernardo, conferm\u00f2 le donazioni fatte all'Abbazia di San Vittore di Marsiglia, come conferma la \"Carta Beatrici comitissae\" del \"Veterum scriptorum et monumentorum historicorum, dogmaticorum, Volume 1\" ed il documento n\u00b0 818 del \"Cartoulaire de l'abbaye de Saint-Victor de Marseille tome II\".\nSecondo la \"La Vasconie. Tables G\u00e9n\u00e9alogiques\", Beatrice, nel 1095, era ancora in vita e, molto probabilmente, mor\u00ec in quello stesso anno o l'anno dopo, secondo il documento n\u00b0 818 del \"Cartoulaire de l'abbaye de Saint-Victor de Marseille tome II\"; le succedette il figlio primogenito, Bernardo, come Bernardo III.\nDiscendenza.\nBeatrice a Centullo I diede due figli:"}
{"id": "9132419", "revid": "404449", "url": "https://it.wikipedia.org/wiki?curid=9132419", "title": "Dionigi Marquet", "text": "Biografia.\nIscritto al Partito Nazionale Fascista, nel 1924 venne eletto deputato con voti alla Camera del Regno d'Italia nella XXVII legislatura. Deputato anche nella XXVIII e nella XXIX legislatura, dal 1939 al 1943 fu consigliere nazionale e componente della corporazione vitivinicola e olearia."}
{"id": "9132421", "revid": "2039387", "url": "https://it.wikipedia.org/wiki?curid=9132421", "title": "Collegio elettorale di Arezzo (Camera dei deputati)", "text": "Il collegio di Arezzo fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Toscana e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Arezzo era uno dei 29 collegi uninominali in cui era suddivisa la Toscana e, come previsto dal D.Lgs. del 20 dicembre 1993 n. 536, era interamente compreso nella provincia di Arezzo e comprendeva i seguenti comuni: Anghiari, Arezzo, Badia Tedalda, Caprese Michelangelo, Monterchi, Pieve Santo Stefano, Sansepolcro, Sestino e Subbiano."}
{"id": "9132442", "revid": "6923", "url": "https://it.wikipedia.org/wiki?curid=9132442", "title": "Stereotype Be", "text": "Stereotype Be \u00e8 l'album d'esordio come solista di Kevin Max, all'epoca membro dei DC Talk.\nTracce.\nMusiche di Kevin Max."}
{"id": "9132447", "revid": "74173", "url": "https://it.wikipedia.org/wiki?curid=9132447", "title": "Umiliati e offesi (film)", "text": " &lt;ns&gt;0&lt;/ns&gt;\n &lt;revision&gt;\n &lt;timestamp&gt;2021-09-25T11:14:17Z&lt;/timestamp&gt;\n &lt;contributor&gt;\n &lt;username&gt;Lulo&lt;/username&gt;\n &lt;/contributor&gt;\n &lt;comment&gt;Redirect a Uni\u017eennye i oskorbl\u0451nnye&lt;/comment&gt;\n &lt;model&gt;wikitext&lt;/model&gt;\n &lt;format&gt;text/x-wiki&lt;/format&gt;"}
{"id": "9132449", "revid": "884077", "url": "https://it.wikipedia.org/wiki?curid=9132449", "title": "Tour della Nazionale di rugby a 15 dell'Italia 1975", "text": ""}
{"id": "9132450", "revid": "484362", "url": "https://it.wikipedia.org/wiki?curid=9132450", "title": "Sorex minutissimus", "text": "Il Sorex minutissimus , \u00e8 un mammifero insettivoro della famiglia dei Soricidi.\nSi tratta di un toporagno ancora pi\u00f9 piccolo del \"Sorex minutus\" il cui peso si aggira intorno ai 2,5 g. negli esemplari adulti, dal pelo di colore rossiccio e di norma diffuso unicamente nel continente asiatico e nell'Europa nord-orientale. Il nome completo \u00e8 \"toporagno minore euroasiatico\", chiamato anche \"toporagno pigmeo minore\". \u00c8 il secondo mammifero pi\u00f9 piccolo per massa dopo il mustiolo (\"Suncus etruscus\")."}
{"id": "9132451", "revid": "2144915", "url": "https://it.wikipedia.org/wiki?curid=9132451", "title": "Canale di Cesenatico", "text": ""}
{"id": "9132452", "revid": "125106817", "url": "https://it.wikipedia.org/wiki?curid=9132452", "title": "Matej Sabanov", "text": "Ha ottenuto i migliori risultati in doppio giocando quasi esclusivamente con il fratello gemello Ivan, assieme al quale si \u00e8 aggiudicato un titolo ATP al Serbia Open 2021. Vanta inoltre diversi titoli in doppio nel Circuito ITF e due nell'ATP Challenger Tour, nonch\u00e9 un titolo in singolare in un torneo ITF. Il suo miglior ranking ATP in doppio \u00e8 stato il 94\u00ba posto raggiunto nell'ottobre 2021.\nBiografia.\nNati da una famiglia croata a Subotica, citt\u00e0 a quel tempo facente parte della Repubblica Federale di Jugoslavia e situata nei pressi del confine con la Croazia e l'Ungheria, i gemelli Sabanov iniziano a giocare a tennis a 5/6 anni e crescono giocando da adolescenti a fianco di giocatori di cittadinanza serba come Filip Krajinovic e Dusan Lajovic. Subotica entra nel 2003 a far parte di Serbia e Montenegro e nel 2006 della Serbia. A 15 anni si trasferiscono a Osijek, in Croazia, dove la madre lavora come insegnante e dove possono giocare su campi indoor, che non c'erano a Subotica. Giocano i primi anni da professionisti in rappresentanza della Croazia e quando la madre va in pensione la famiglia torna a vivere a Pali\u0107, nei pressi di Subotica.\nI gemelli ricevono in quegli anni grande supporto dal campione serbo Novak Djokovic, che ne segue da vicino la carriera e li fa allenare gratuitamente nel suo club di Belgrado. Mantengono inoltre stretti rapporti con i giocatori serbi assieme ai quali sono maturati e nel novembre 2021 annunciano che da quel momento avrebbero rappresentato la Serbia nelle competizioni tennistiche. Secondo fonti croate, uno dei motivi di questa scelta \u00e8 la possibilit\u00e0 di giocare in doppio la Coppa Davis per la Serbia, in quanto in Croazia non avrebbero possibilit\u00e0 per la presenza di grandi interpreti della specialit\u00e0 come Ante Pavi\u0107, Nikola Mekti\u0107, Ivan Dodig ecc.\nCarriera.\n2008-2014, primi titoli ITF.\nDebutta tra i professionisti nel 2008 nel circuito ITF, perdendo con il fratello Ivan al primo turno del torneo Serbia F5. Nei primi anni fa solo alcune apparizioni e comincia a giocare con maggiore frequenza nel 2011. Sempre con il fratello disputa la prima finale ITF nel febbraio 2012 al Croatia F2 e nel luglio successivo conquista il primo titolo vincendo con il serbo Ivan Bjelica il torneo di doppio al Serbia F3. Nell'agosto 2013 vince il suo secondo torneo, il primo assieme al fratello Ivan, al Serbia F7. Conquister\u00e0 in totale 26 titoli in doppio nel circuito ITF fino al 2019, anno in cui si dedica con continuit\u00e0 ai tornei Challenger. Oltre a quello iniziale con Bjelica, ne vince 24 con il fratello e uno nel 2017 con lo spagnolo Enrique Lopez-Perez. Disputa per la prima volta una finale in singolare nel dicembre 2013 al torneo ITF Croatia F17, e viene sconfitto in due set dal connazionale Toni Androic. Nel luglio 2014 vince il suo primo torneo in singolare al Serbia F5 battendo in finale 6-0, 6-2 il cileno Juan Carlos Saez.\n2015-2019, primo titolo Challenger.\nI due fratelli esordiscono nel circuito Challenger nell'agosto 2015 al torneo di Cortina e raggiungono la semifinale. Nel periodo successivo alternano le presenze nei tornei ITF a quelle nei Challenger, nei quali raggiungono la prima finale nel novembre 2017 al Bengaluru Open e vengono sconfitti in due set da Mikhail Elgin / Divij Sharan. Il primo titolo Challenger arriva il 20 luglio 2019 alla San Benedetto Tennis Cup, con il successo in tre set nella finale contro Sergio Gald\u00f3s / Juan Pablo Varillas. Nei due mesi successivi perdono le finali nei Challenger di Augusta e Sibiu e in questo periodo abbandonano i tornei ITF.\n2020, due finali Challenger e primo incontro vinto nel circuito ATP.\nNel frattempo avevano debuttato nel circuito maggiore nel luglio 2018 al Croatia Open di Umago ed erano stati eliminati al primo turno. Nel febbraio 2020 perdono la finale nel Challenger di Quimper e la settimana dopo fanno la loro seconda apparizione nel circuito ATP all'Open Sud de France di Montpellier, dove vincono il loro primo incontro di categoria battendo in due parziali Pablo Carre\u00f1o Busta / Joao Sousa e al secondo turno cedono al terzo set a Jamie Murray / Neal Skupski. In novembre perdono la finale al Challenger di Ortisei.\n2021, primo titolo ATP, top 100 e scelta di rappresentare la Serbia.\nIl 24 aprile 2021 vincono il loro primo titolo ATP in carriera al Serbia Open di Belgrado, sconfiggendo in finale Ariel Behar / Gonzalo Escobar con il punteggio di 6-3, 7-6. In maggio perdono la finale nel Challenger di Praga e si spingono fino in semifinale nell'ATP 250 Belgrade Open. A fine giugno Matej Sabanov fa il suo esordio in una prova del Grande Slam nel torneo di doppio a Wimbledon in coppia con Filip Krajinovic, e vengono sconfitti al primo turno. Torna a giocare con il fratello e, dopo la sconfitta in finale al Challenger di Braunschweig, in luglio vengono eliminati nei quarti di finale all'ATP 500 di Amburgo; una settimana pi\u00f9 tardi escono di scena in semifinale al torneo di Umago sconfitti da Tomislav Brkic / Nikola Cacic. Il 21 agosto conquistano a L\u00fcdenscheid il secondo titolo Challenger superando in tre set in finale Denys Mol\u010danov / Aleksandr Nedovyesov. Con la finale raggiunta al Banja Luka Challenger \u2013 dove vengono sconfitti dai connazionali Antonio \u0160an\u010di\u0107 / Nino Serdaru\u0161i\u0107 \u2013 il 13 settembre i fratelli Sabanov entrano per la prima volta nella top 100 del ranking, appaiati alla 99\u00aa posizione. Quel mese continuano ad arrivare buoni risultati con la semifinale nel Challenger 125 di Stettino e i quarti di finale all'ATP 250 di Metz e in ottobre salgono al 94\u00ba posto. Il mese successivo annunciano che a partire da quel momento rappresenteranno la Serbia."}
{"id": "9132453", "revid": "884077", "url": "https://it.wikipedia.org/wiki?curid=9132453", "title": "Tour della Nazionale di rugby a 15 dell'Italia 1981", "text": ""}
{"id": "9132454", "revid": "478814", "url": "https://it.wikipedia.org/wiki?curid=9132454", "title": "Ivan Sabanov", "text": "Ha ottenuto i migliori risultati in doppio giocando quasi esclusivamente con il fratello gemello Matej, assieme al quale si \u00e8 aggiudicato un titolo ATP al Serbia Open 2021. Vanta inoltre diversi titoli in doppio nel Circuito ITF e due nell'ATP Challenger Tour. Il suo miglior ranking ATP in doppio \u00e8 stato il 94\u00ba posto raggiunto nell'ottobre 2021. Non ha vinto alcun titolo in singolare tra i professionisti.\nBiografia.\nNati da una famiglia croata a Subotica, citt\u00e0 a quel tempo facente parte della Repubblica Federale di Jugoslavia e situata nei pressi del confine con la Croazia e l'Ungheria, i gemelli Sabanov iniziano a giocare a tennis a 5/6 anni e crescono giocando da adolescenti a fianco di giocatori di cittadinanza serba come Filip Krajinovic e Dusan Lajovic. Subotica entra nel 2003 a far parte di Serbia e Montenegro e nel 2006 della Serbia. A 15 anni si trasferiscono a Osijek, in Croazia, dove la madre lavora come insegnante e dove possono giocare su campi indoor, che non c'erano a Subotica. Giocano i primi anni da professionisti in rappresentanza della Croazia e quando la madre va in pensione la famiglia torna a vivere a Pali\u0107, nei pressi di Subotica.\nI gemelli ricevono in quegli anni grande supporto dal campione serbo Novak Djokovic, che ne segue da vicino la carriera e li fa allenare gratuitamente nel suo club di Belgrado. Mantengono inoltre stretti rapporti con i giocatori serbi assieme ai quali sono maturati e nel novembre 2021 annunciano che da quel momento avrebbero rappresentato la Serbia nelle competizioni tennistiche. Secondo fonti croate, uno dei motivi di questa scelta \u00e8 la possibilit\u00e0 di giocare in doppio la Coppa Davis per la Serbia, in quanto in Croazia non avrebbero possibilit\u00e0 per la presenza di grandi interpreti della specialit\u00e0 come Ante Pavi\u0107, Nikola Mekti\u0107, Ivan Dodig ecc.\nCarriera.\n2008-2014, primi titoli ITF.\nSabanov debutta tra i professionisti nel 2008 nel circuito ITF, perdendo con il fratello al primo turno del torneo Serbia F5. Nei primi anni fa solo alcune apparizioni e comincia a giocare con maggiore frequenza nel 2011. Disputa la prima finale ITF nel febbraio 2012 al Croatia F2 e conquista il primo titolo vincendo con il fratello il Serbia F7 nell'agosto 2013. Sar\u00e0 il primo dei 26 tornei vinti nella categoria fino al 2019, anno in cui si dedica con continuit\u00e0 ai tornei Challenger. Di questi 26 tornei, 24 sono quelli disputati con il fratello e nel 2017 ne vince uno con il serbo Darko Jandric e uno con il connazionale Domagoj Biljesko.\n2015-2019, primo titolo Challenger.\nI due fratelli esordiscono nel circuito Challenger nell'agosto 2015 al torneo di Cortina e raggiungono la semifinale. Nel periodo successivo alternano le presenze nei tornei ITF a quelle nei Challenger, nei quali raggiungono la prima finale nel novembre 2017 al Bengaluru Open e vengono sconfitti in due set da Mikhail Elgin / Divij Sharan. Il primo titolo Challenger arriva il 20 luglio 2019 alla San Benedetto Tennis Cup, con il successo in tre set nella finale contro Sergio Gald\u00f3s / Juan Pablo Varillas. Nei due mesi successivi perdono le finali nei Challenger di Augusta e Sibiu e in questo periodo abbandonano i tornei ITF.\n2020, due finali Challenger e primo incontro vinto nel circuito ATP.\nNel frattempo avevano debuttato nel circuito maggiore nel luglio 2018 al Croatia Open di Umago ed erano stati eliminati al primo turno. Nel febbraio 2020 perdono la finale nel Challenger di Quimper e la settimana dopo fanno la loro seconda apparizione nel circuito ATP all'Open Sud de France di Montpellier, dove vincono il loro primo incontro di categoria battendo in due set Pablo Carre\u00f1o Busta / Joao Sousa e al secondo turno cedono al terzo set agli specialisti Jamie Murray / Neal Skupski. In novembre perdono la finale al Challenger di Ortisei.\n2021, primo titolo ATP, top 100 e scelta di rappresentare la Serbia.\nIl 24 aprile 2021 vincono il loro primo titolo ATP in carriera al Serbia Open di Belgrado, sconfiggendo in finale Ariel Behar / Gonzalo Escobar con il punteggio di 6-3, 7-6. In maggio perdono la finale nel Challenger di Praga e si spingono fino in semifinale nell'ATP 250 Belgrade Open. A fine giugno Ivan Sabanov fa il suo esordio in una prova del Grande Slam nel torneo di doppio a Wimbledon in coppia con Dusan Lajovic, e vengono sconfitti al primo turno. Torna a giocare con il fratello e, dopo la sconfitta in finale al Challenger di Braunschweig, in luglio vengono eliminati nei quarti di finale all'ATP 500 di Amburgo; una settimana pi\u00f9 tardi escono di scena in semifinale al torneo di Umago sconfitti da Tomislav Brkic / Nikola Cacic. Il 21 agosto conquistano a L\u00fcdenscheid il secondo titolo Challenger superando in tre set in finale Denys Mol\u010danov / Aleksandr Nedovyesov. Con la finale raggiunta al Banja Luka Challenger \u2013 dove vengono sconfitti dai connazionali Antonio \u0160an\u010di\u0107 / Nino Serdaru\u0161i\u0107 \u2013 il 13 settembre i fratelli Sabanov entrano per la prima volta nella top 100 del ranking, appaiati alla 99\u00aa posizione. Quel mese continuano ad arrivare buoni risultati con la semifinale nel Challenger 125 di Stettino e i quarti di finale all'ATP 250 di Metz e in ottobre salgono al 94\u00ba posto. Il mese successivo annunciano che a partire da quel momento rappresenteranno la Serbia."}
{"id": "9132455", "revid": "1543377", "url": "https://it.wikipedia.org/wiki?curid=9132455", "title": "Grande ambasciata di Pietro il Grande", "text": "La grande ambasciata di Pietro il Grande () fu una missione diplomatica condotta dalla Russia in Europa occidentale dal 9 marzo 1697 al 25 agosto 1698 e guidata da Pietro il Grande.\nDescrizione.\nTra il 1697 e il 1698, Pietro il Grande si imbarc\u00f2 in quella che divenne nota come la \"grande ambasciata\". L'obbiettivo primario di questa missione diplomatica era quello di rafforzare la Lega Santa voluta dalla Russia al fianco delle potenze dell'Europa occidentale e orientale contro il comune pericolo dell'espansione dell'Impero ottomano, oltre a trovare nuovi alleati per la Russia che nel frattempo era anche impegnata nella lotta per il possesso delle coste del Mare del Nord. L'intento segreto per\u00f2 dello zar era anche quello di esplorare i Paesi europei e imparare le tecniche artigianali e di lavorazione (comprese quelle militari) e assorbire le mode da riportare poi in Russia.\nUfficialmente, la Grande Ambasciata era guidata dai \"grandi ambasciatori\" Fran\u00e7ois Lefort, F\u00ebdor Alekseevi\u010d Golovin e Prokopy Voznitsyn. In realt\u00e0 il gruppo era guidato dallo zar Pietro I in persona che per\u00f2 vi prese parte \"in incognito\" sotto il nome di Peter Mikhailov, malgrado il fatto che la sua strabiliante altezza di 2 metri lo rendesse facilmente riconoscibile nel gruppo. All'ambasciata presero parte anche un totale di altri 20 cortigiani e 35 lavoratori e artigiani. Su progetto del re, l'ambasciata avrebbe toccato l'Austria, la Sassonia, il Brandeburgo, i Paesi Bassi, l'Inghilterra, Venezia e Roma. Il percorso dell'ambasciata segu\u00ec in realt\u00e0 l'itinerario previsto tra Riga e Konigsberg, dirigendosi poi nei Paesi Bassi ed in Inghilterra, ma facendo poi ritorno nei Paesi Bassi e da l\u00ec a Vienna, senza quindi mai giungere in Italia.\nCol suo viaggio, Pietro I riusc\u00ec a condurre dei negoziati con Federico Casimiro Kettler, duca di Curlandia, e a concludere un'alleanza militare con re Federico I di Prussia. Giunto nella Repubblica olandese all'inizio di agosto del 1697, inizi\u00f2 a lavorare \"in incognito\" in un cantiere navale.\nL'11 settembre 1697, Pietro incontr\u00f2 Guglielmo III che governava sia i Paesi Bassi che l'Inghilterra, ed incontr\u00f2 gli Stati Generali olandesi nell'ottobre di quello stesso anno. Guglielmo in quel tempo si trovava ad Utrecht. Su invito di Guglielmo, Pietro visit\u00f2 l'Inghilterra nel 1698, rimanendovi per un totale di 105 giorni e cogliendo l'occasione per una \"liason\" con Letitia Cross.\nAd Utrecht, l'incontro tra i due governanti ebbe un significato senza precedenti (venne addirittura coniata una medaglia per ricordare l'evento). Desideroso di siglare un'alleanza coi Paesi Bassi, Pietro I era pronto a sostenere Guglielmo nella Guerra dei Nove anni contro la Francia anche se il trattato finale venne siglato solo nove giorni dopo.\nPietro non riusc\u00ec ad espandere la sua alleanza anti-ottomana come si era prefissato, ma gli forn\u00ec molti spunti di rinnovamento (in particolare in campo militare e navale) da riportare in Russia, e gli consent\u00ec di conoscere da vicino le realt\u00e0 dell'Europa occidentale, delle sue corti e di intessere personalmente legami diplomatici di peso.\nL'inizio della Grande Ambasciata.\nIl 9-10 marzo 1697 l'ambasciata lasci\u00f2 Mosca per la Livonia. A Riga, allora possedimento della Svezia, Pietro volle ispezionare le fortificazioni della citt\u00e0, ma il governatore svedese, il generale Erik Dahlberg, rifiut\u00f2 la sua richiesta. Lo zar si arrabbi\u00f2 molto e defin\u00ec Riga un \"luogo maledetto\", ma not\u00f2 qualcosa di importante che annot\u00f2 nelle proprie memorie. Partendo alla volta di Jelgava, scrisse:\nL'8 aprile 1697, la Grande Ambasciata giunse a Jelgava, capitale del Ducato di Curlandia, vassallo della Confederazione polacco-lituana. In Curlandia lo zar decise di fare una prima lunga sosta. A Jelgava, Pietro incontr\u00f2 ufficiosamente il duca di Curlandia, Federico Casimiro Kettler. Nonostante la sua natura informale, l'incontro fu molto sontuoso nelle sue forme. I gesuiti locali stamparono orazioni contenenti congratulazioni in tedesco, latino e greco per l'arrivo dello zar russo. In essi, Pietro I fu glorificato come il conquistatore dei turchi e il conquistatore di Azov dopo i recenti successi sugli ottomani. Le composizioni vennero solennemente lette alla presenza dei partecipanti dell'ambasciata. Dopo la visita in Curlandia, l'ambasciata pass\u00f2 nel Brandeburgo, aggirando la Polonia che all'epoca si trovava in una situazione di interregno che Pietro I non desiderava destabilizzare col suo passaggio o la sua presenza.\nA Libau, Pietro I lasci\u00f2 temporaneamente il gruppo componente l'ambasciata e si port\u00f2 via mare a K\u00f6nigsberg dove giunse il 7 maggio dopo un viaggio in mare di cinque giorni a bordo della nave \"San Giorgio\". A K\u00f6nigsberg lo zar russo venne accolto calorosamente dall'elettore del Brandeburgo, Federico III (in seguito divenuto re di Prussia col nome di Federico I). Poich\u00e9 ad ogni modo Pietro I giunse a K\u00f6nigsberg in incognito, venne accomodato non nel castello della citt\u00e0, bens\u00ec in una casa privata del villaggio di Kneiphof.\nIl 18 maggio avvenne l'ingresso ufficiale della Grande Ambasciata a K\u00f6nigsberg ed i suoi membri vennero ufficialmente ricevuti dal principe-elettore. La cerimonia organizzata per l'evento ebbe un tale splendore e una tal spettacolarizzazione come non se ne erano mai viste in citt\u00e0. Gli ambasciatori russi dichiararono che la loro visita in citt\u00e0 sarebbe servita da \"conferma dell'antica amicizia con l'obbiettivo di unirsi in una causa comune a favore degli stati cristiani: la lotta contro i turchi\". Federico III, ad ogni modo, ader\u00ec alle idee del sovrano russo unicamente perch\u00e9 tale guerra avrebbe indebolito la vicina Polonia su cui egli aveva delle mire espansionistiche.\nQuando in seguito la Grande Ambasciata ritorn\u00f2 in Russia, lo zar diede inizio la costruzione di una fortezza sull'isola di Kotlin sul modello della fortezza di Friedrichsburg, che Pietro aveva avuto modo di esaminare proprio a K\u00f6nigsberg. Ai giorni nostri di questa fortezza \u00e8 sopravvissuto solo il portale principale, mentre la struttura \u00e8 stata in gran parte rimodernata durante il XIX secolo.\nL'ambasciata, nel prosieguo del suo viaggio, si muoveva sempre dopo lo zar che la precedeva via terra. Pietro I giunse cos\u00ec a Pillau il 22 giugno e, per guadagnare tempo, inizi\u00f2 ad informarsi circa gli ultimi ritrovati dell'artiglieria prussiana tramite il tenente colonnello Steiner von Sternfeld. Al termine di un breve corso, gli venne anche rilasciato un certificato nel quale si testimoniava che \"Il signor Petr Mikhailov \u00e8 da considerarsi maestro d'armi e artista utile, attento, ben abile, coraggioso e senza paura, e cos\u00ec sia da essere riconosciuto\". Oltre a studiare artiglieria, Pietro I si divert\u00ec molto a sua detta.\nNella citt\u00e0 di Coppenbr\u00fcgge, il re incontr\u00f2 due dame molto istruite dell'epoca: l'elettrice Sofia di Hannover e sua figlia Sofia Carlotta, elettrice di Brandeburgo. In quell'occasione Pietro I venne a sapere che l'elettore di Brandeburgo, Federico III di Hohenzollern, aveva in progetto di dichiararsi re della Prussia orientale, il che gli avrebbe permesso di aumentare notevolmente il suo status tra i principi del Sacro Romano Impero, cosa che avvenne \"di fatto\" pochi anni dopo. Alla vigilia di questo evento, Federico propose a Pietro di concludere un'alleanza difensiva e offensiva, ma il sovrano russo si limit\u00f2 a una promessa verbale di appoggio militare. L'accordo stipulato tra i due, invece, riguard\u00f2 prettamente il commercio: la Russia guadagn\u00f2 il diritto di trasportare le sue merci nei paesi europei attraverso i territori dell'elettore del Brandeburgo, e l'elettore ottenne il permesso di esportare prodotti propri in Persia ed in Cina attraverso il territorio russo. Il 9 maggio avvenne il primo incontro (segreto) tra Pietro I e Federico III.\nLa questione polacca.\nMentre si trovava a soggiornare nel Brandeburgo, Pietro appariva molto preoccupato per la questione polacca. Nel medesimo periodo, infatti, la Confederazione polacco-lituana, dopo la morte di Giovanni III Sobieski, stava attraversando un periodo di interregno. Molti erano infatti i candidati al trono: il figlio del defunto re Giovanni, Giacomo Luigi Sobieski, il principe ereditario Carlo Filippo del Palatinato, il duca Leopoldo di Lorena, il margravio Luigi Guglielmo di Baden-Baden, il principe Livio Odescalchi (nipote di papa Innocenzo XI), il principe francese Francesco Luigi di Borbone-Conti, l'elettore Federico Augusto II di Sassonia e diversi polacchi nobili. I principali contendenti erano ad ogni modo il principe di Conti e l'elettore di Sassonia.\nL'atteggiamento della Russia nei confronti di questa elezione era semplice e ben delineato: allo zar non importava chi sarebbe stato prescelto per ascendere al trono polacco, purch\u00e9 la Polonia non si sarebbe ritirata dalla Lega Santa voluta dalla Russia contro i turchi; il governo russo ne concluse che sarebbe pertanto stato pi\u00f9 proficuo opporsi ad un solo candidato, ovvero il principe Conti, dal momento che la Francia era in rapporti amichevoli con l'Impero ottomano e si era dimostrata ostile all'Austria. Pietro I sapeva bene che i polacchi avrebbero facilmente accondisceso alle proposte dell'ambasciatore francese che, per conto del governo di Parigi, portava con s\u00e9 la promessa della firma di una pace con l'Impero ottomano e la restituzione della citt\u00e0 di Kam\"janec'-Podil's'kyj se fosse stato eletto a nuovo sovrano il principe di Conti. Questa affermazione rafforz\u00f2 notevolmente il partito francese, e pertanto Pietro, in una lettera inviata ai rappresentanti del governo polacco mentre si trovava a Konigsberg, dichiar\u00f2 che se i nobili polacchi avessero continuato a sostenere il principe di Conti, ci\u00f2 avrebbe influito negativamente sulle relazioni tra la Russia e la confederazione polacco-lituana.\nIl 17 giugno 1697 si tennero delle elezioni che per\u00f2 si conclusero con un doppio risultato: un partito proclam\u00f2 il principe di Conti quale nuovo sovrano, mentre l'altro prefer\u00ec l'elettore di Sassonia. Ci\u00f2 non fece altro che intensificare i gi\u00e0 pesanti conflitti presenti all'interno del paese. I sostenitori di Federico Augusto si affidarono alla costituzione nazionale ed a quel punto Pietro diede il proprio appoggio all'elettore, fatto che fece trarre un netto vantaggio al partito filo-sassone. Per sostenere le pretese al trono di Federico Augusto, Pietro trasfer\u00ec l'esercito russo al confine con la Lituania, senza ad ogni modo dichiarare guerra, ma sol come minaccia possibile. Queste azioni di Pietro permisero all'elettore sassone di entrare in Polonia e di essere incoronato sovrano dopo essersi debitamente convertito al cattolicesimo. Nel contempo Federico Augusto promise solennemente di aiutare la Russia nella sua lotta contro l'Impero ottomano e contro il khanato di Crimea.\nLa Grande Ambasciata nei Paesi Bassi.\nDopo aver raggiunto il Reno il 7 agosto 1697, Pietro I discese il fiume ed i canali locali fino ad Amsterdam. I Paesi Bassi erano un paese che da lungo tempo aveva attratto l'attenzione dello zar. I mercanti russi dell'epoca, del resto, erano tra i migliori conoscitori in Europa della Russia dal momento che i loro commerci erano riusciti a penetrare sino al principale porto russo dell'epoca, Arcangelo. Gi\u00e0 durante il regno dello zar Alessio I di Russia, padre di Pietro, vi era un gran numero di artigiani olandesi a Mosca; i primi insegnanti di Pietro nelle questioni navali, come ad esempio Timmerman e Kort, erano olandesi, come pure lo erano molti dei carpentieri che lavoravano nei cantieri navali di Vorone\u017e per la costruzione delle navi destinate poi alla cattura di Azov. Il borgomastro di Amsterdam, Nikolaas Witsen era stato in Russia all'epoca del regno di Alessio I e si era portato sin sul Mar Caspio. Nel corso del suo viaggio, Witsen svilupp\u00f2 un rapporto stretto con la corte di Mosca; esegu\u00ec su commissione del governo zarista delle navi nei Paesi Bassi per poi inviarle in Russia come pure riforn\u00ec a suo tempo lo zar di artigiani competenti in materia.\nSenza fermarsi ad Amsterdam, Pietro gi\u00e0 l'8 agosto si era portato a Zaandam, una piccola cittadina famosa per\u00f2 per i suoi numerosi cantieri navali e officine di costruzione navale. Il giorno successivo, lo zar, con il nome di Peter Mikhailov, si iscrisse al cantiere navale Linst Rogge.\nA Zaandam, Pietro visse in una casa di legno, ma dopo soli otto giorni prese la decisione di trasferirsi ad Amsterdam dove, sempre attraverso il borgomastro Witsen, ottenne il permesso di lavorare nei cantieri navali della Compagnia Olandese delle Indie Orientali. Conoscendo la passione degli ospiti russi per la costruzione navale, gli olandesi il 9 settembre stabilirono la costruzione di una nuova nave nel cantiere navale di Amsterdam (la fregata \"Peter und Paul\"), alla cui costruzione lavorarono diversi volontari, tra cui Peter Mikhailov. Il 16 novembre 1697 la nave venne varata con successo. Nel contempo Pietro I si attiv\u00f2 per reclutare specialisti olandesi da riportare in Russia a seguito della sua ambasciata. In totale vennero assunte circa 700 persone. Vennero acquistate anche delle armi per poter essere studiate e riprodotte anche in Russia.\nPietro I si spost\u00f2 nel frattempo nei Paesi Bassi, viaggiando con Witsen e Lefort sino a Utrecht per un incontro con lo \"stadtholder\" olandese Guglielmo d'Orange. Witsen port\u00f2 Pietro a visitare delle baleniere, ospedali, orfanotrofi, fabbriche e laboratori. Pietro ebbe modo di studiare il meccanismo di un mulino a vento e di visitare anche una cartiera. Nel laboratorio anatomico del professor Frederik Ruysch, il re frequent\u00f2 lezioni di anatomia e si dimostr\u00f2 particolarmente interessato ai metodi di imbalsamazione dei cadaveri per i quali il professore era famoso. A Leida, al teatro anatomico del professor Herman Boerhaave, Pietro prese parte alle autopsie che vi venivano effettuate. La passione per l'anatomia dello zar divenne poi la sua prima ragione per la fondazione del primo museo in assoluto in Russia: la \"Kunstkamera\". Sempre nei Paesi Bassi, Pietro ebbe modo di studiare la tecnica dell'incisione e ne realizz\u00f2 persino una di suo pugno, intitolata \"Il trionfo del cristianesimo sull'Islam\".\nPietro trascorse in tutto quattro mesi e mezzo nei Paesi Bassi, nei quali ad ogni modo si diceva ancora insoddisfatto. Al cantiere navale delle Indie Orientali, infatti, riusc\u00ec ad apprendere ci\u00f2 che un buon carpentiere deve sapere per costruire una buona nave, avendo provato personalmente cosa significhi costruire una nave al fianco di altri artigiani esperti. Si serv\u00ec di tale Jan Paul al quale chiese di insegnargli i segreti delle corrette proporzioni navali, ma questi si blocc\u00f2 da subito asserendo che non poteva spiegargli dettagliatamente tutti quei segreti che erano coperti da segreto di stato. Si dice che Pietro si sia ritirato un giorno, desolato, nella casa di campagna del mercante Jan Tessing dove ebbe modo di incontrare in maniera del tutto casuale un inglese che collaborava ai cantieri, il quale gli disse che in Inghilterra avrebbe potuto trovare tutto ci\u00f2 che stava cercando per la produzione di navi d'alta qualit\u00e0 ed in breve tempo, motivo per cui lo zar si disse da subito entusiasta e desideroso di partire alla volta delle isole britanniche.\nLa storia ufficiale ci ha invece consegnato un invito ufficiale del re Guglielmo III d'Inghilterra (che era anche governatore delle Province Unite dei Paesi Bassi) allo zar Pietro I che intraprese il suo viaggio alla volta dell'Inghilterra all'inizio del 1698 .\nLa visita in Inghilterra.\nPietro e parte della sua ambasciata giunsero in Inghilterra l'11 gennaio 1698 e ripartirono il 21 aprile di quello stesso anno. Il suo entourage includeva quattro ciambellani, tre interpreti, due orologiai, un cuoco, un sacerdote, sei trombettieri, settanta soldati della guardia personale, quattro nani e una scimmia. Il gruppo sbarc\u00f2 presso York House, area costruita nel 1672 da George Villiers, II duca di Buckingham.\nPietro incontr\u00f2 re Guglielmo e la sua corte dapprima in maniera informale come era stato solito fare anche in altri paesi europei.\nPer conto del re, Peregrine Osborne, marchese di Camarthen (poi duca di Leeds) disegn\u00f2 appositamente per lo zar uno yacht e si leg\u00f2 particolarmente alla figura dello zar, col quale condivideva anche la passione per l'alcool. Pietro I del resto si disse molto contento dell'amicizia del nobile inglese. Secondo un racconto popolare i due erano soliti ritrovarsi a bere in una taverna che, dopo il passaggio dello zar, cambi\u00f2 il proprio nome in \"Czar of Muscovy\" che, si dice, fosse posta nell'attuale Muscovy Street di Londra.\nPietro visit\u00f2 l'Osservatorio di Greenwich, la Royal Mint, la sede della Royal Society, l'Universit\u00e0 di Oxford e diversi cantieri navali e postazioni d'artiglieria. Studi\u00f2 nel contempo le tecniche inglesi per la progettazione di nuove citt\u00e0, tecniche che poi utilizzer\u00e0 con notevoli risultati per la costruzione di San Pietroburgo. Ai porti reali di Deptford, acquis\u00ec una serie di conoscenze che gli verranno utili per la costruzione poi della flotta russa ed al Royal Arsenal imper\u00f2 la produzione di artiglieria per la marina e per l'esercito. Per quanto Pietro il Grande avesse avuto molte opportunit\u00e0 per confrontarsi con Isaac Newton, Christopher Wren ed Edmund Halley, in realt\u00e0 non incontr\u00f2 mai nessuno di questi pensatori dell'et\u00e0 moderna.\nAl contrario, si concentr\u00f2 nell'acquisizione di quelle nuove tecnologie che nei Paesi Bassi gli erano state in parte negate. Gli olandesi, infatti, avevano uno dei pi\u00f9 sofisticati metodi di costruzione navale di tutta l'Europa, ma i loro metodi erano tutti a trasmissione orale e con codici che a detta dello stesso zar gli erano apparsi difficili da comprendere. In Inghilterra, invece, lo zar russo trov\u00f2 terreno fertile ed ideale per acquisire nuove tecniche.\nAnche se inizialmente si rifiut\u00f2 di riceverli, Pietro si interess\u00f2 poi al caso dei quaccheri, accettando infine di dare udienza a Thomas Story e William Penn. I quaccheri portarono in dono a Pietro il Grande la \"Barclay\u2019s Apology\" e altre opere di fede quacchera. Pietro chiese ai delegati quaccheri l'utilit\u00e0 della loro fede ed il motivo per cui rinnegavano l'uso delle armi in uno stato. I delegati risposero dicendo che i valori della loro fede erano il duro lavoro, l'onesta e l'innovazione. A differenza di altre conversazioni per le quali lo zar necessitava di un interprete non conoscendo l'inglese, Pietro e Penn parlarono tra loro in tedesco. All'epoca, Penn era il pi\u00f9 importante proprietario terriero del mondo che non fosse un sovrano ed era una delle figure pi\u00f9 influenti in Inghilterra. I due si incontrarono due volte e Penn scrisse poi una lettera allo stesso zar dopo la sua partenza: \"Se governerete bene, governerete per Dio; e per fare ci\u00f2 dovrete essere guidato da Lui che ha dato ai re la sua grazia di comandare i suoi sudditi, ed al popolo la graziadi obbedire a Dio ed ai loro re\".\nIl viaggio di Pietro I in Inghilterra ebbe dei risvolti positivi anche per la Gran Bretagna ad ogni modo. Gi\u00e0 il padre di Pietro, Alessio I, aveva voluto fortemente dei legami commerciali con l'Inghilterra a seguito dell'esecuzione di Carlo I d'Inghilterra nel 1649, ma il commercio tra i due paesi si deterior\u00f2 velocemente con l'entrata in crisi della Compagnia di Mosca che gestiva questo monopolio. All'epoca del regno di Pietro I, molti mercanti inglesi erano desiderosi di avere accesso ai mercati russi per le grandi quantit\u00e0 di beni che avrebbero potuto vendere a quel popolo. Inoltre, i costruttori navali inglesi erano intenzionati ad importare dalla Russia materie prime (in particolar modo legno di quercia) per le costruzioni della Royal Navy. Il noto accademico Arthur MacGregor scrisse dell'impatto di questa ambasciata in Inghilterra:\nPietro risiedette in un primo momento al n. 21 di Norfolk Street a Londra. Il 9 febbraio, lo zar e la sua corte si trasferirono a Sayes Court, nei pressi del porto di Deptford. La casa venne presa in subaffitto da John Benbow, che all'epoca aveva la casa in affitto da John Evelyn, ma quest'ultimo non incontr\u00f2 mai Pietro il Grande sebbene ebbe modo di lamentarsi per i danni arrecati alla struttura dalla presenza dei russi, di cui chiese conto poi a Benbow. Le spese ammontarono infine a 305 sterline, 9 scellini 6 pence ed includevano anche 3 sterline per una \"carriola rotta dallo zar\". I danni furono tali che:\nAlla sua partenza, Pietro diede alla sua amante inglese, Letitia Cross, 500 sterline per ringraziarla della sua ospitalit\u00e0. Quando la Cross disse che quella somma non era sufficiente, Pietro le replic\u00f2 di aver persino pensato di aver esagerato con la sua generosit\u00e0.\nIl 21 aprile 1698, Pietro lasci l'Inghilterra per fare nuovamente ritorno nei Paesi Bassi a bordo dello yacht reale che poi si riport\u00f2 anche in Russia. Anche se i rapporti differiscono sui dati precisi, Pietro fu in grado di reclutare tra i 60 ed i 500 lavoranti inglesi da porre al servizio della Russia. Molti di questi presero poi residenza ad Arcangelo.\nLa Grande Ambasciata a Vienna.\nTornato sul continente, Pietro si diresse verso Lipsia, raggiungendo poi Dresda e Praga, proseguendo poi fino a Vienna. Durante il tragitto gli giunse notizia dell'intenzione dell'Austria e di Venezia di concludere un trattato di pace con l'Impero ottomano. Pietro il Grande, malgrado i lunghi negoziati che intraprese col governo viennese, sapeva di non poter costringere l'imperatore a favorire la Russia n\u00e9 di poter rinunciare alla sua figura nella sua alleanza anti-ottomana in quanto Leopoldo I rappresentava un punto di riferimento per la cristianit\u00e0 in Europa. L'Austria si rifiut\u00f2 di chiedere col proprio trattato di pace unilaterale che l'Impero ottomano cedesse la citt\u00e0 di Ker\u010d' ai russi non vedendone alcuna utilit\u00e0 personale, ma si offr\u00ec di aiutare la Russia a difendere i territori gi\u00e0 conquistati. Tuttavia, questo rifiuto da parte dell'imperatore precludeva alla Russia il tanto agognato accesso al Mar Nero.\nIl 14 luglio, 1698, Pietro I incontr\u00f2 per l'ultima volta Leopoldo I del Sacro Romano Impero prima della sua partenza. L'ambasciata era intenzionata a partire alla volta di Venezia, ma improvvisamente da Mosca giunse allo zar la notizia della rivolta degli Strel'cy ed il viaggio dovette essere annullato.\nProkofiy Bogdanovic Voznitsyn venne lasciato a Vienna per continuare comunque i negoziati col Sacro Romano Impero. Al Congresso di Karlovytsky, fu l'ambasciatore a difendere gli interessi della Russia, ma per una serie di errori diplomatici riusc\u00ec a ricavarne solo una tregua di due anni con l'Impero ottomano.\nGli ultimi negoziati russo-polacchi e il rientro in Russia.\nSulla strada per Mosca, lo zar ebbe modo di incontrare il 30 luglio 1698, a Rava, re Augusto II di Polonia ora eletto sovrano. I due monarchi, che avevano quasi la stessa et\u00e0, rimasero insieme per tre giorni e ne nacque un'amicizia personale che si concretizz\u00f2 per\u00f2 anche in un'alleanza militare tra i due paesi in funzione anti-svedese. L'ultimo trattato segreto con l'elettore di Sassonia e re di Polonia venne concluso il 1 novembre 1699, il quale sugger\u00ec allo zar di agire quando pi\u00f9 velocemente possibile, invadendo la Livonia e da li passando in Svezia. Furono queste le premesse per la Grande guerra del Nord che si apr\u00ec nel 1700 tra Russia e regno di Svezia.\nIl 25 agosto 1698 Pietro I giunse finalmente a Mosca.\nValutazioni finali.\nLa Grande Ambasciata non raggiunse l'obiettivo principale che si era prefissata, ma raccolse preziose informazioni sulla situazione internazionale europea dell'epoca alla vigilia della guerra di successione spagnola che rese impossibile per Pietro I attuare il suo progetto di formare una grande coalizione contro gli ottomani. Da quest'esperienza, Pietro il Grande riport\u00f2 in patria le idee necessarie per ottenere l'accesso al Mar Baltico, avviando dei negoziati con Augusto II di Polonia sulla via del ritorno che sarebbero risultati fondamentali per la futura alleanza russo-polacca contro la Svezia (in particolare nella Grande guerra del nord).\nConsapevole della sua fama di vincitore ad Azov (1696), Pietro apparve all'epoca come un sovrano illuminato e popolare (veniva definito \"zar e falegname\") durante la Grande Ambasciata. Questa immagine dello zar venne adottata anche dai diplomatici stranieri e dalla stampa, anche durante la letteratura illuminista e romantica. La storia di questo viaggio ispir\u00f2 il compositore Albert Lortzing a scrivere l'opera buffa \"Zar e carpentiere\" che debutt\u00f2 a Lipsia nel 1837."}
{"id": "9132458", "revid": "37401", "url": "https://it.wikipedia.org/wiki?curid=9132458", "title": "Zakarbaal", "text": "Storia.\n\u00c8 menzionato nel \"Viaggio di Unamon\" come \"principe\" di Biblo ed \u00e8 detto che suo padre e suo nonno erano indipendenti, nel tempo in cui l'Egitto aveva perso il predominio sulla regione fenicia. \nNel viaggio Unamon, il sacerdote egizio in cerca di legname per la barca di Ammone, fatica ad avere la materia prima che desidera, poich\u00e9 il re non lo accoglie alla sua corte e lo invita ogni giorno ad andarsene, poich\u00e9 le relazioni tra Egitto e Fenicia non sono buone.\nAlla fine Zakarbaal, ottenuto l'argento dall'Egitto, d\u00e0 al sacerdote il legno di cedro che gli serve e quest'ultimo ritorna in patria.\nNel racconto il sovrano appare circondato da un'assemblea, unica prova della sua esistenza a Biblo."}
{"id": "9132460", "revid": "945903", "url": "https://it.wikipedia.org/wiki?curid=9132460", "title": "Caiola Romantico", "text": "Caiola Romantico \u00e8 un album del chitarrista statunitense Al Caiola, pubblicato dalla casa discografica United Artists Records nell'agosto del 1966."}
{"id": "9132462", "revid": "1875018", "url": "https://it.wikipedia.org/wiki?curid=9132462", "title": "Cekerbaal", "text": ""}
{"id": "9132463", "revid": "1875018", "url": "https://it.wikipedia.org/wiki?curid=9132463", "title": "Tjekerbaal", "text": ""}
{"id": "9132464", "revid": "2180707", "url": "https://it.wikipedia.org/wiki?curid=9132464", "title": "Episodi di See (seconda stagione)", "text": "La seconda stagione della serie televisiva See \u00e8 composta da otto episodi. La prima puntata \u00e8 stata distribuita a livello internazionale il 27 agosto 2021 dal servizio di streaming Apple TV+."}
{"id": "9132465", "revid": "775372", "url": "https://it.wikipedia.org/wiki?curid=9132465", "title": "Pariang", "text": "Pariang (o Panrieng) \u00e8 un centro abitato del Sudan del Sud, situato nell'Area Amministrativa di Ruweng."}
{"id": "9132466", "revid": "1501558", "url": "https://it.wikipedia.org/wiki?curid=9132466", "title": "Finale di Euro 2016", "text": ""}
{"id": "9132467", "revid": "1501558", "url": "https://it.wikipedia.org/wiki?curid=9132467", "title": "Finale di Euro 2012", "text": ""}
{"id": "9132468", "revid": "1501558", "url": "https://it.wikipedia.org/wiki?curid=9132468", "title": "Finale di Euro 2008", "text": ""}
{"id": "9132469", "revid": "1501558", "url": "https://it.wikipedia.org/wiki?curid=9132469", "title": "Finale di Euro 2004", "text": ""}
{"id": "9132470", "revid": "1501558", "url": "https://it.wikipedia.org/wiki?curid=9132470", "title": "Finale di Euro 2000", "text": ""}
{"id": "9132474", "revid": "599013", "url": "https://it.wikipedia.org/wiki?curid=9132474", "title": "Toni Moya", "text": "Carriera.\nCresciuto nel settore giovanile dell', debutta in prima squadra il 25 ottobre 2017 in occasione dell'incontro di Coppa del Re pareggiato 1-1 contro l'. Nel 2021 passa a titolo definitivo all'.\nStatistiche.\nPresenze e reti nei club.\n\"Statistiche aggiornate al 25 settembre 2021.\""}
{"id": "9132488", "revid": "124424", "url": "https://it.wikipedia.org/wiki?curid=9132488", "title": "Antonella Viola", "text": "Biografia.\nNata a Taranto il 3 maggio 1969, dopo essersi diplomata con il massimo dei voti al Liceo scientifico, si laurea in \"Scienze Biologiche\". In seguito, viene ammessa al dottorato in \"Biologia Evoluzionistica\", che porta a termine con successo. Qualche anno dopo dirige il laboratorio di Immunologia presso l'Istituto Veneto di Medicina Molecolare, dove ha occasione di confrontarsi con immunologi di tutto il mondo. Ha coordinato diversi progetti di ricerca nazionali, europei e americani finalizzati allo studio del sistema immunitario e del cancro. \u00c8 stata membro del comitato scientifico dell\u2019Associazione Italiana Ricerca sul Cancro (AIRC) e revisore per la Commissione Europea dei progetti europei di eccellenza scientifica (ERC). Ha tenuto conferenze in centri di ricerca di tutto il mondo, tra cui l'Imperial College di Londra, l'Institut Pasteur a Parigi, l'Harvard Medical School a Boston, l'Universit\u00e0 di Oxford, il Medical Research Council di Cambridge e molti altri. Attualmente, lavora all'Universit\u00e0 di Padova e viene invitata in molti programmi televisivi e radiofonici, in qualit\u00e0 di divulgatrice scientifica. Nel 2021 esce il suo primo libro, intitolato \"Danzare nella tempesta\"."}
{"id": "9132494", "revid": "339392", "url": "https://it.wikipedia.org/wiki?curid=9132494", "title": "Episodi See seconda stagione", "text": ""}
{"id": "9132495", "revid": "2056951", "url": "https://it.wikipedia.org/wiki?curid=9132495", "title": "Episodi di See", "text": ""}
{"id": "9132496", "revid": "775372", "url": "https://it.wikipedia.org/wiki?curid=9132496", "title": "Imran Ahmed Niazi Khan", "text": ""}
{"id": "9132497", "revid": "122246", "url": "https://it.wikipedia.org/wiki?curid=9132497", "title": "Campionato africano di pallavolo maschile 2021", "text": "Il campionato africano di pallavolo maschile 2021 si \u00e8 svolto dal 7 al 14 settembre 2021 a Kigali, in Ruanda: al torneo hanno partecipato sedici squadre nazionali africane e la vittoria finale \u00e8 andata per l'undicesima volta, la terza consecutiva, alla .\nRegolamento.\nFormula.\nLa formula ha previsto: \nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nFase a gironi.\nGirone A.\nClassifica.\nLegenda:\nGirone B.\nClassifica.\nLegenda:\nGirone C.\nClassifica.\nLegenda:\nGirone D.\nClassifica.\nLegenda:"}
{"id": "9132498", "revid": "580197", "url": "https://it.wikipedia.org/wiki?curid=9132498", "title": "FA Women's Super League 2021-2022", "text": "La FA Women's Super League 2021-2022, nota anche come Barclays FA Women's Super League 2021-2022 per ragioni di sponsorizzazione, \u00e8 la dodicesima edizione, compresa quella indicata come \"spring series\", della massima divisione del campionato inglese di calcio femminile e la quarta dopo il \"rebranding\" del torneo e della struttura di vertice dei campionati nazionali. Il campionato \u00e8 iniziato il 3 settembre 2021 e si concluder\u00e0 l'8 maggio 2022.\nStagione.\nNovit\u00e0.\nDalla FA WSL 2020-2021 \u00e8 stato retrocesso in FA Women's Championship il , mentre dalla Championship 2020-2021 \u00e8 stato promosso il mantenendo l'organico a dodici squadre come nel precedente campionato.\nFormula.\nLe 12 squadre si affrontano in un girone all'italiana con partite di andata e di ritorno, per un totale di 22 giornate. La squadra prima classificata \u00e8 campione d'Inghilterra. Le prime due classificate sono ammesse alla UEFA Women's Champions League 2022-2023 mentre l'ultima retrocede in FA Women's Championship.\nAvvenimenti.\nPrima dell'inizio della stagione due squadre hanno deciso di cambiare lo stadio dove disputare le partite interne: il si \u00e8 trasferito dal Damson Park al St Andrew's, sede dell'affiliata maschile della squadra sin dalla sua costruzione nel 1906. Il Leicester City si \u00e8 preparato per la sua prima stagione WSL trasferendosi allo stadio principale del club maschile, il Leicester City Stadium, con il Pirelli Stadium, sede del , che funge da impianto di riserva quando le partite si sovrappongono a quelle della squadra maschile di Leicester.\nClassifica.\n\"Aggiornata al 13 febbraio 2022.\"\nLegenda:\nNote:"}
{"id": "9132499", "revid": "61051", "url": "https://it.wikipedia.org/wiki?curid=9132499", "title": "Spermophilus fulvus", "text": "Il citello giallo (Spermophilus fulvus ()) \u00e8 uno sciuride appartenente al genere dei citelli (\"Spermophilus\").\nDescrizione.\nIl citello giallo \u00e8 un citello relativamente grande e raggiunge una lunghezza testa-corpo di circa 22,4-32,3 centimetri con un peso di circa 290-600 grammi. La coda \u00e8 lunga circa 7,1-8,5 centimetri ed \u00e8 quindi, come in tutti i citelli, significativamente pi\u00f9 corta del resto del corpo. Il colore del dorso \u00e8 marrone dorato con un sottopelo grigio cenere.\nCome tutte le specie del suo genere, ha un unico incisivo a scalpello per emimascella, seguito da uno spazio privo di denti (diastema). Seguono due premolari e tre molari. Al contrario, sulla mascella inferiore vi \u00e8 un solo premolare per lato. Complessivamente vi sono 22 denti.\nDistribuzione e habitat.\nIl citello giallo si incontra a est del Volga e a nord-est del mar Caspio in Russia, Kazakistan, Uzbekistan, Tagikistan occidentale e Turkmenistan, nonch\u00e9 in popolazioni isolate nell'Iran nord-orientale e nell'Afghanistan settentrionale. Thorington \"et al.\" (2012) indicano anche l'esistenza di una popolazione nello Xinjiang, in Cina, che, tuttavia, non era stata precedentemente menzionata da Smith e Yan Xie (2009).\nInoltre, la specie \u00e8 riuscita a insediarsi e stabilirsi in vari luoghi al di fuori dell'areale originario.\nBiologia.\nIl citello giallo \u00e8 uno scoiattolo di terra diurno. Vive principalmente in deserti e aree semidesertiche con suoli sabbiosi, argillosi o \"l\u00f6ss\" e si nutre principalmente di varie parti di piante, in particolare radici e tuberi di varie piante del deserto, nonch\u00e9 delle parti non sotterranee delle piante alofile. Questi animali conducono un'esistenza solitaria e territoriale, difendendo un territorio relativamente ampio dalle intrusioni di altre specie. Il rifugio \u00e8 costituito da un unico semplice cunicolo. A volte vengono utilizzate a tale scopo le tane abbandonate del gerbillo gigante (\"Rhombomys opimus\"). Occasionalmente i citelli migrano quando le aree in cui vivono vengono allagate dallo scioglimento delle nevi o quando non riescono a trovare abbastanza cibo.\nCome gli altri citelli, questi animali trascorrono l'inverno in un lungo letargo, che dura da settembre a met\u00e0 maggio. Non sono disponibili dati riguardo le sue abitudini riproduttive. Il citello giallo condivide la parte meridionale dell'areale con il citello rosso (\"Spermophilus major\") e in alcune regioni sono stati rinvenuti ibridi di queste due specie.\nOltre al citello pigmeo (\"Spermophilus pygmaeus\"), al gerbillo gigante e al merione del Mezzogiorno (\"Meriones meridianus\"), il citello giallo \u00e8 uno dei potenziali portatori della \u00abpeste bubbonica\u00bb, diffusa tra i roditori e causata dalla \"Yersinia pestis\". Nel citello giallo sono stati trovate in tutto sette specie di coccidi.\nTassonomia.\nIl citello giallo viene classificato come specie indipendente all'interno del genere \"Spermophilus\", attualmente costituito da 15 specie a seguito di una revisione tassonomica. La prima descrizione scientifica venne effettuata nel 1823 dal naturalista Martin Hinrich Lichtenstein a partire da alcuni individui provenienti da una localit\u00e0 del Kazakistan ad est dei monti di Mugod\u017ear e a nord del lago d'Aral.\nNe vengono riconosciute tre sottospecie, compresa la forma nominale:\nConservazione.\nIl citello giallo viene classificato dall'Unione internazionale per la conservazione della natura (IUCN) come \u00abspecie a rischio minimo\u00bb (\"Least Concern\"). Tale status trae giustificazione dalla popolazione numerosa e dall'ampia area di distribuzione della specie. Viene cacciato dai locali per la carne e la pelliccia, ma non cos\u00ec eccessivamente da costituire una minaccia per la specie."}
{"id": "9132505", "revid": "301422", "url": "https://it.wikipedia.org/wiki?curid=9132505", "title": "Volo TACA 390", "text": "Il volo TACA 390 era un volo di linea tra San Salvador e Miami con scali intermedi a Tegucigalpa e San Pedro Sula. Il 30 maggio 2008 l'Airbus A320 che operava il volo usc\u00ec di pista, travolgendo abitazioni e veicoli antistanti, dopo essere atterrato all'Aeroporto Internazionale Toncont\u00edn.\nAereo ed equipaggio.\nL'aereo era l'Airbus A320-233 registrato EI-TAF, assemblato nel 2000 ed entrato in servizio nel 2001 con TACA, dove trascorse interamente la sua vita operativa ad eccezione di due leasing a Cubana de Aviaci\u00f3n e Martinair rispettivamente nel 2001 e tra il 2007 e il 2008.\nL'equipaggio era costituito dai salvadoregni Cesare Edoardo D'Antonio Mena, comandante di 40 anni con ore di volo di cui su Airbus A320, e Juan Rodolfo Artero Arevalo, primo ufficiale di 26 anni con ore di volo di cui 250 su A320. Il resto dell'equipaggio era composto da 4 assistenti di volo.\nL'incidente.\nL'aereo \u00e8 decollato dall'Aeroporto Internazionale di El Salvador alle 9:05 diretto verso Tegucigalpa; il comandante era il Pilot Flying mentre il primo ufficiale era il Pilot Monitoring. L'Aeroporto Internazionale Toncontin \u00e8 ritenuto uno tra i pi\u00f9 pericolosi al mondo a causa delle ridotte dimensioni della pista e della prossimit\u00e0 di rilievi montuosi, che causano raffiche di vento e variazioni meteorologiche repentine, e di aree residenziali.\nIn fase di avvicinamento il controllo del traffico aereo di Tegucigalpa ha riportato all'equipaggio vento a 10 nodi proveniente da 190\u00b0 e pista bagnata. La configurazione stabilita per l'atterraggio era di flap e slat completamente estesi, aerofreni attivati e autobrake impostato su MED; la pista richiesta per l'atterraggio era la 02. Un primo tentativo di atterraggio venne abortito e l'aereo atterr\u00f2 intorno alle 9:40 toccando la pista a circa 400 metri di distanza dalla soglia spostata. Subito dopo l'atterraggio gli spoiler si sono aperti normalmente e l'equipaggio ha attivato l'inversione di spinta; dopo 4 secondi l'equipaggio ha azionato il freno manuale da pedaliera e 10 secondi dopo lo ha attivato al massimo. L'aereo non \u00e8 riuscito a frenare per tempo e ha superato la fine della pista alla velocit\u00e0 di 54 nodi (100 km/h) ed \u00e8 precipitato per 20 metri da un terrapieno posizionato dietro la pista.\nIl peso dell'aereo all'atterraggio era di 63,5 tonnellate, 1 in meno del peso massimo all'atterraggio, e la sua velocit\u00e0 al suolo era di 159 nodi (295 km/h).\nNell'incidente sono morte 5 persone, tra cui il comandante D'Antonio Mena e due persone che si trovavano su una strada sottostante il terrapieno.\nIndagini.\nLe autorit\u00e0 honduregne hanno delegato le investigazioni alla Autoridad de Aviaci\u00f3n Civil di El Salvador. Durante le indagini non sono state rilevate anomalie o avarie al sistema frenante.\nIl peso all'atterraggio di 63,5 t era dovuto al fatto che l'aereo avrebbe proseguito verso la successiva destinazione senza rifornirsi di combustibile a Tegucigalpa. Da alcune simulazioni \u00e8 emerso che un atterraggio sulla pista 02 sarebbe stato possibile fino a kg in caso di pista secca e vento assente e fino a kg con pista bagnata e vento assente. Alle condizioni in cui l'aereo \u00e8 atterrato la distanza di atterraggio sarebbe stata di circa m contro una distanza disponibile di circa m. Inoltre, al momento dell'atterraggio l'aereo aveva vento in coda a 12 nodi mentre il limite raccomandato per l'aeroporto \u00e8 di 5 nodi.\nConclusioni.\nNel 2017 la testata Aviation Herald ha ottenuto una copia del rapporto finale, che non cita la data al quale \u00e8 stato ultimato, nel quale viene stabilito che la probabile causa dell'incidente \u00e8 stata la decisione di atterrare senza valutare in maniera opportuna le condizioni della pista e dell'aereo.\nI fattori che hanno contribuito all'incidente sono:"}
{"id": "9132507", "revid": "713714", "url": "https://it.wikipedia.org/wiki?curid=9132507", "title": "Rigatti (Varco Sabino)", "text": "Rigatti \u00e8 una frazione del comune di Varco Sabino (RI), nel Lazio.\nGeografia fisica.\nTerritorio.\nIl borgo \u00e8 situato a 837 tra i monti del Cicolano e i monti Carseolani nella regione storico-geografica del Cicolano, nel Lazio. Domina dall'alto il lago del Salto, bacino artificiale creato nel 1940 attraverso la realizzazione dell'omonima diga, ed \u00e8 prossimo all'area protetta della riserva naturale Monte Navegna e Monte Cervia.\nStoria.\nIl territorio, controllato in epoca preromana e romana dal popolo italico degli Equicoli, si collocava nella Res publica Aequiculanorum tra le antiche citt\u00e0 di Cliternia e Nersae (presso la contemporanea localit\u00e0 di Civitella di Nesce in Pescorocchiano).\nIl borgo, unitamente al castello medievale, fu edificato con ogni probabilit\u00e0 nel corso del XII secolo, intorno alla pieve di Santa Maria in Rivogatti risalente al 1153. \nIncluso nello Stato Pontificio fu annesso in alcuni periodi al Regno di Napoli; il feudo appartenne per lunghi secoli alla nobile famiglia Mareri, signori dell'omonima contea (nota anche come \"contea di Cicoli\"). Il paese unitamente al castello, edificato in comunicazione visiva con le analoghe strutture militari dell'area come i castelli di Girgenti e Marcetelli, fu uno dei possedimenti di Tommaso Mareri. Nel 1247 questi avendo appoggiato gli avversari di Federico II di Svevia perse il controllo del territorio che pot\u00e9 riconquistare grazie all'intercessione di Papa Innocenzo IV nel 1250, solo dopo la morte del sovrano svevo. Qualche anno dopo Filippo Mareri concesse il castello al nobile francese Guillaume (Guglielmo) Accrocciamuro. In seguito la struttura militare torn\u00f2 di nuovo nella disponibilit\u00e0 dei Mareri; nel 1393 signore del borgo fu Nicol\u00f2, figlio di Lippo (Filippo) Mareri, al quale successero Francesco e Francesco \"Franciotto\", mentre tra gli ultimi possessori della famiglia figura Muzio Mareri che accusato di tradimento per aver offerto supporto logistico ai briganti che imperversavano nella zona fu arrestato e giustiziato. Nel 1530 l'imperatore Carlo V d'Asburgo don\u00f2 una parte del feudo per un breve periodo al nobile romano Giorgio Cesarini. Successivamente Rigatti e i feudi di Ascrea e Bulgaretta e di Marcetelli furono confiscati. Nel 1623 con il matrimonio di Cesare Mareri con la nobildonna Eleonora, la famiglia Orsini controll\u00f2 il feudo, fino al 1632 quando questo fu elevato a marchesato e venduto a Matteo e Giovan Francesco Sacchetti, quest'ultimo redattore degli statuti antichi di Rigatti. Nei primi anni del Settecento Papa Clemente XI concesse al marchese Pietro (Baldassarre) Vitelleschi di Foligno l'acquisto del feudo e del castello di Rigatti, trasformato nel frattempo in una residenza signorile. In seguito all'eversione feudale Rigatti risult\u00f2 un centro appodiato di Castelvecchio, la contemporanea Castel di Tora, mentre dal 1853 fu annesso al comune di Ascrea. Il territorio, cos\u00ec come le aree limitrofe, fu al centro delle vicende del brigantaggio postunitario e dei tragici eventi legati alla banda di Cart\u00f2re e al capobanda Berardino Viola fino alla presa di Roma del 1870. Incluso nel circondario di Rieti e dal 1927 nell'omonima provincia, fu aggregato al comune di Varco Sabino nel 1968.\nSociet\u00e0.\nTradizione e folclore.\nAnnualmente, il 25 maggio, si festeggia il patrono del paese sant'Urbano.\nInfrastrutture e trasporti.\nStrade.\nLa strada provinciale 29 collega il territorio ad altre strade provinciali connesse alla strada statale 578 Salto Cicolana, via di collegamento interregionale tra Rieti ed Avezzano. Il casello autostradale pi\u00f9 vicino \u00e8 quello denominato \"Valle del Salto\" situato lungo l'autostrada A24 Roma-L'Aquila-Teramo, a circa tre chilometri dallo svincolo direzionale di Torano per l'autostrada A25 Roma-Pescara."}
{"id": "9132509", "revid": "2039387", "url": "https://it.wikipedia.org/wiki?curid=9132509", "title": "Collegio elettorale di Cortona (Camera dei deputati)", "text": "Il collegio di Cortona fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Toscana e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Cortona era uno dei 29 collegi uninominali in cui era suddivisa la Toscana e, come previsto dal D.Lgs. del 20 dicembre 1993 n. 536, era compreso nelle province di Arezzo e di Siena e comprendeva i seguenti comuni: Castiglion Fiorentino, Cetona, Chianciano Terme, Chiusi, Civitella in Val di Chiana, Cortona, Foiano della Chiana, Lucignano, Marciano della Chiana, Monte San Savino, Montepulciano, Pienza, Rapolano Terme, San Casciano dei Bagni, Sarteano, Sinalunga, Torrita di Siena e Trequanda."}
{"id": "9132510", "revid": "126257", "url": "https://it.wikipedia.org/wiki?curid=9132510", "title": "Marron Glac\u00e9", "text": "Marron Glac\u00e9 \u00e8 una telenovela brasiliana di 181 puntate andata in onda dall'8 giugno 1979 al 3 gennaio 1980 su TV Globo.\nScritta da Cassiano Gabus Mendes e diretta da S\u00e9rgio Mattar e W\u00e1lter Campos, \"Marron Glac\u00e9\" \u00e8 \u00abadatta ad un pubblico serale maschile e femminile\u00bb e \u00abvanta un intreccio di commedia romantica mettendo in campo situazioni e personaggi sensazionali e dosando tutti gli elementi giusti del caso: ricchezza, amore, manovre per combinare matrimoni, vita familiare e in pi\u00f9 un tocco di mistero\u00bb.\nTrama.\nOt\u00e1vio arriva a Rio per vendicare la morte del padre, caduto in miseria dopo che il suo socio in affari lo ha derubato e gli ha portato via il ristorante Marron Glac\u00e9. Cos\u00ec si fa assumere come cameriere da Madame Cl\u00f4, vedova del socio del padre di Ot\u00e1vio e nuova proprietaria del locale. Durante la sua permanenza al ristorante, Ot\u00e1vio conosce le due figlie della donna, V\u00e2nia e Vanessa, e cerca di coinvolgerle - loro malgrado - nel suo piano di vendetta. V\u00e2nia si innamora di Otavio ma il ragazzo non ricambia i suoi sentimenti, in quanto attratto da Vanessa. Nonostante Vanessa inizialmente trovi Ot\u00e1vio insopportabile e nonostante Ot\u00e1vio cerchi di soffocare la sua attrazione per lei perch\u00e9 potrebbe ostacolare i suoi disegni, i due si innamorano.\nParallelamente alla storyline principale, si sviluppano vicende secondarie che vedono coinvolti gli altri camerieri del Marron Glac\u00e9: di Oscar si vede principalmente il suo rapporto da commedia con Dona B\u00e9a e Dona Angelina, le due anziane donne con le quali vive; Luis C\u00e9sar intrattiene una relazione con Andr\u00e9a, nipote di Madame Cl\u00f4, senza accorgersi che Zina, sorella di Nestor, \u00e8 innamorata di lui; Juliano \u00e8 sposato con Shirley ed \u00e8 molto geloso di sua moglie.\nDistribuzione.\nLa telenovela fu esportata in vari Paesi tra cui Portogallo, Svizzera e Italia , dove fu trasmessa da Rete 4 dal 14 novembre 1983 al 16 giugno 1984.\nSigla e colonne sonore.\nLa sigla di apertura era il brano \"Marron Glac\u00e9\", scritto da Renato Corr\u00eaa, Mario Rocha e Guto Gra\u00e7a Mello e interpretato da Ronaldo Resed\u00e1. In Italia, la canzone originale fu adattata in una versione in italiano da Marcello Marrocchi e Giampiero Artegiani eseguita da Shaba. Nella sigla, cos\u00ec come nella copertina delle colonne sonore italiana e internazionale, furono usate delle farfalle, chiaro riferimento al farfallino indossato dai camerieri del Marron Glac\u00e9. \nLa colonna sonora pubblicata sul territorio nazionale comprendeva brani di famosi artisti brasiliani come Tim Maia (\"Foi Para O Seu Bem\"), Dudu Fran\u00e7a (\"Grilo Na Cuca\"), Byafra (\"Helena\"), Lady Zu (\"Dan\u00e7a Louca\"), Hermes Aquino (\"Chuva De Ver\u00e3o\"), Caetano Veloso (\"Help!\", cover dei Beatles), oltre alla sigla d'apertura.\nDella telenovela fu pubblicata anche una colonna sonora internazionale. In essa erano presenti brani di Nicolette Larson (\"Lotta Love\"), Santa Esmeralda (\"Another Cha Cha\"), Peter Frampton (\"It's A Sad Affair\"), Samantha Sang (\"I Can Still Remember\") e Udo J\u00fcrgens (\"Summer Love\").\nColonna sonora italiana.\nAnche in Italia fu pubblicata una colonna sonora su etichetta SiglaQuattro e distribuita su vinile e musicassetta dalla RCA Italiana.\nRemake.\nNel 1993 in Cile, Canal 13 trasmise un remake che ebbe un grande successo di pubblico (una media del 25% di share), tanto che nel 1996 fu realizzato anche un seguito dal titolo di \"Marron Glac\u00e9, el regreso\"."}
{"id": "9132511", "revid": "439868", "url": "https://it.wikipedia.org/wiki?curid=9132511", "title": "Donoso", "text": ""}
{"id": "9132514", "revid": "1431409", "url": "https://it.wikipedia.org/wiki?curid=9132514", "title": "Romario Caicedo", "text": "Carriera.\nClub.\nHa giocato nella massima serie ecuadoriana.\nNazionale.\nIl 26 luglio 2017 ha esordito con la nazionale ecuadoriana giocando l'amichevole vinta 3-1 contro il ."}
{"id": "9132529", "revid": "799790", "url": "https://it.wikipedia.org/wiki?curid=9132529", "title": "Madras Musings", "text": "Madras Musings \u00e8 un quindicinale in lingua inglese fondato dallo storico di Chennai S. Muthiah nel 1991. Pubblicato in formato tabloid e composto dalle 18 alle 22 pagine, generalmente presenta articoli sulla storia e patrimonio della citt\u00e0.\nStoria.\n\"Madras Musings\" venne fondato da S. Muthiah nel 1991 subito dopo il suo ritiro dalla T. T. K. Maps Ltd.. Venne concepito come uno strumento per mostrare la storia e il patrimonio dell'allora citt\u00e0 di Madras, ribattezzata \"Chennai\" nel 1997. Originariamente composto da cinque pagine, il periodico venne successivamente aumentato a oltre dieci pagine. La Chennai Heritage, un'organizzazione senza scopo di lucro costituitasi nel 1999 per sostenere la conservazione del patrimonio storico di Chennai e registrata ai sensi della Sezione 25 del Companies Act con Muthiah come uno dei direttori della Societ\u00e0, finanzia il giornale, che quindi funge da suo portavoce ufficiale.\nSponsor.\nIl giornale \u00e8 sponsorizzato da diciotto importanti case corporative e centinaia di donatori individuali."}
{"id": "9132534", "revid": "439868", "url": "https://it.wikipedia.org/wiki?curid=9132534", "title": "Zandi", "text": ""}
{"id": "9132537", "revid": "124311143", "url": "https://it.wikipedia.org/wiki?curid=9132537", "title": "Viaggio di Pietro il Grande in Europa occidentale (1716-1717)", "text": "Il viaggio di Pietro il Grande in Europa occidentale (1716-1717) () fu una missione diplomatica condotta dalla Russia in Europa occidentale tra il 1716 e il 1717 e guidata personalmente da Pietro il Grande. Fece seguito alla grande ambasciata condotta dallo stesso zar tra il 1697 e il 1698.\nDescrizione e percorso.\nNel 1716, Pietro il Grande, zar di Russia, inizi\u00f2 a considerare l'idea di un nuovo viaggio in Europa occidentale sul modello di quello compiuto vent'anni prima. Gli intenti erano sostanzialmente quelli del primo viaggio, con la differenza che nel frattempo la Russia sotto il suo governo era divenuta un paese pi\u00f9 moderno e all'avanguardia. L'idea di intessere nuove alleanze politiche e militari risultava fondamentale per Pietro I che intravedeva nei nuovi partner commerciali e alleati anche un modo per la Russia di espandere i propri confini e la propria economia.\nPietro il Grande pens\u00f2 con questo nuovo viaggio di toccare tappe anche differenti rispetto a quelle compiute durante la grande ambasciata: partito da Riga il 24 gennaio, Pietro si rec\u00f2 a Danzica per presenziare al matrimonio della nipote di Ekaterina Ivanovna col Duca di Meclemburgo. Da Danzica, via Stettino, si rec\u00f2 quindi a Pyrmont, giungendo nel giugno successivo a Rostock dove raggiunse uno squadrone di galee con le quali arriv\u00f2 a Copenaghen il mese successivo. In ottobre Pietro il Grande fu a Meclemburgo e di l\u00ec si rec\u00f2 a Havelberg per incontrare re Federico I di Prussia; ripart\u00ec quindi alla volta di Amburgo dove giunse a novembre, facendo infine tappa ad Amsterdam a dicembre ove rimase sino al marzo del 1717 quando ripart\u00ec alla volta della Francia. Alla corte francese rimase sino a giugno quando ripart\u00ec alla volta di Spa, facendo nuovamente tappa ad Amsterdam e raggiungendo in seguito Berlino e Danzica in quell'autunno. Da Danzica, passando per Riga, Pernava, Tallinn e Narva il 10 ottobre 1717, Pietro I fece ritorno a San Pietroburgo.\nDurante tutta la durata del viaggio, Pietro I si circond\u00f2 dei suoi principali uomini di fiducia al governo tra i quali spiccavano il cancelliere Gavriil Ivanovi\u010d Golovkin, il suo vice P\u00ebtr Pavlovi\u010d \u0160afirov, il politico P\u00ebtr Andreevi\u010d Tolstoj, il suo favorito Pavel Ivanovi\u010d Jagu\u017einskij, il generale Vasilij Vladimirovi\u010d Dolgorukov e il diplomatico Grigory Fedorovi\u010d Dolgorukov.\nL'inizio del viaggio e la questione di Danzica.\nIl gruppo con in testa Pietro I part\u00ec da Riga dove lo zar colse l'occasione per incontrarsi con l'aiutante di campo del Re di Prussia, generale Gr\u00f6ben, per concordare con questi una serie di operazioni militari da compiersi in Pomerania.\nPartito il 22 gennaio alla volta di Danzica, lo zar venne accolto dalle locali truppe russe e dai colpi a salve della vicina flotta russa ancorata al porto, capitanate dal generale Boris Cheremetiev. A Danzica lo zar firm\u00f2 il contratto di matrimonio tra sua nipote Caterina Ivanovna Romanova e il duca Carlo Leopoldo di Meclemburgo-Schwerin. Lo zar impose al duca delle condizioni precise per la firma di questo contratto, che prevedevano tra le altre cose un'alleanza militare e commerciale e la possibilit\u00e0 da parte di chi lo desiderasse di professare la fede ortodossa entro i confini del ducato tedesco. L'intento di Pietro il Grande con la firma di questo contratto era inoltre di garantirsi una solida base militare nella Germania settentrionale da cui poter eventualmente muovere guerra alla Svezia.\nA Danzica, Pietro I venne inoltre raggiunto il 4 aprile da re Augusto II di Polonia il quale, pi\u00f9 che un un amico di lunga data apparve ai presenti, secondo lo storico A. G. Brikner, pi\u00f9 come un vassallo che rende omaggio al suo padrone. Augusto II era convenuto su richiesta dello zar che gli aveva fatto presente come desiderasse che egli facesse pressione sulla citt\u00e0 anseatica di Danzica per mantenerla al di fuori dei suoi conflitti personali con la Svezia. Di fronte a un rifiuto da parte delle autorit\u00e0 cittadine, Pietro I rispose in maniera netta e immediata, chiudendo ogni commercio tra la Russia e Danzica sino a quando le autorit\u00e0 non ebbero negoziato delle scuse ufficiali con lo zar.\nIn Prussia e in Danimarca.\nPietro I lasci\u00f2 poco dopo Danzica per Stettino, citt\u00e0 dove lo zar incontr\u00f2 re Federico Guglielmo I di Prussia il 17 maggio. I due uomini si accordano per la cessione della citt\u00e0 di Wismar al Meclemburgo a patto che le fortificazioni locali fossero demolite completamente. Federico Guglielmo si rifiut\u00f2 come suo padre aveva gi\u00e0 fatto in occasione della prima visita dello zar di Russia in Prussia di aderire a un'alleanza militare con l'impero di Pietro il Grande, ma accett\u00f2 che le truppe russe potessero attraversare le sue terre in cambio di pesanti somme di denaro.\nAd Altona, non lontano da Amburgo, dove si rec\u00f2 rimanendo dal 28 maggio al 3 giugno, Pietro I incontr\u00f2 invece re Federico IV di Danimarca che vi era giunto per l'appunto per incontrarlo e con lui deline\u00f2 alcuni intenti diplomatici. La Danimarca accett\u00f2 le condizioni proposte dallo zar e conferm\u00f2 l'invio di 24\u00a0000 uomini del proprio esercito in Scania dove gi\u00e0 si trovavano 30\u00a0000 soldati russi. Allo stesso tempo, la Russia avrebbe condotto una seconda invasione dalle Isole \u00c5land che sarebbero passate poi di diritto alla Danimarca. Questo audace piano avrebbe potuto essere realizzato solo a patto di neutralizzare la marina reale svedese e per questo, Pietro I e Federico IV necessitavano del sostegno della Gran Bretagna.\nGiorgio I di Gran Bretagna continuava a essere titubante nell'adesione ai progetti della Russia. L'ambasciatore russo nelle isole britanniche, Boris Ivanovic Kurakin, fece pervenire al sovrano inglese donazioni da parte dello zar nella speranza di convincerlo a sostenere la causa russa, promettendogli altrettanti immensi vantaggi economici dalle operazioni militari in progetto nonch\u00e9 il titolo di \"nazione favorita\" all'interno di una quadruplice alleanza che l'Impero russo prospettava tra Russia, Danimarca-Norvegia, Province Unite e Gran Bretagna. Nel contempo, Kurakin si era impegnato in una campagna di propaganda anti-svedese presso l'opinione pubblica britannica, con la speranza di portare perlomeno la Camera dei comuni a schierarsi coi russi. Alla fine di maggio del 1716, tuttavia, Giorgio I invi\u00f2 uno squadrone di navi nel Mar Baltico, agli ordini dell'ammiraglio Norris, per impedire alla Danimarca di attaccare la Svezia, ignorando quindi tutte le richieste rivoltegli da Pietro il Grande. Il 3 agosto, Federico IV di Danimarca ritenne opportuno informare l'ambasciatore russo, il principe Vasilij Luki\u010d Dolgorukov, che l'azione congiunta non avrebbe avuto luogo.\nLo zar a ogni modo credette ancora con la propria presenza di poter cambiare il corso degli eventi. Si rec\u00f2 a Bad Pyrmont, in Bassa Sassonia, dal 26 maggio al 6 giugno per curare dei problemi alla vescica che lo affliggevano, accompagnato dalla zarina Caterina e dal barone Shafirov. Durante queste tre settimane colse l'occasione per girare per la regione, soffermandosi in diversi paesi per conoscerne lo stile di vita e le abitudini degli abitanti. Incontr\u00f2 qui il filosofo tedesco Gottfried Wilhelm Leibniz con cui ebbe modo di discutere di matematica, filosofia e geografia. Fu in quest'occasione che Leibniz sugger\u00ec a Pietro I l'idea di intraprendere una spedizione a est del suo immenso impero per vedere se fosse stato possibile da l\u00ec raggiungere le coste settentrionali dell'America, idea che lo zar riprender\u00e0 sul finire del proprio regno. Lo zar incontr\u00f2 in questa medesima occasione anche l'architetto francese Jean-Baptiste Alexandre Le Blond e lo invit\u00f2 a San Pietroburgo per contribuire all'abbellimento della citt\u00e0.\nIn Olanda.\nPietro il Grande giunse in Olanda nel dicembre del 1716 e vi rimase per diversi mesi. Pietro I si era detto pi\u00f9 volte innamorato dei Paesi Bassi, ai quali invidiava soprattutto le tecniche di costruzioni navali e non a caso sfrutt\u00f2 questo momento di sua permanenza ad Amsterdam per arricchirsi di quante pi\u00f9 informazioni gli fosse possibile, non solo in campo diplomatico, ma anche economico, delle scienze e delle arti.\nI rapporti con i commercianti olandesi erano un obiettivo di primaria importanza per Pietro I in questo viaggio. Osip Soloviev, che Pietro aveva nominato suo rappresentante commerciale in Olanda, relazion\u00f2 allo zar la situazione dei mercanti olandesi all'epoca, riportando come sebbene gli stranieri ad Amsterdam fossero generalmente contenti dei commerci con la Russia, gli olandesi si erano detti dispiaciuti che durante il primo viaggio lo zar avesse privato la patria, seppur assumendoli regolarmente, di numerosi artigiani di grande abilit\u00e0 per trasferirli da Arcangelo a San Pietroburgo. A questo si aggiungeva il fatto che gli olandesi avevano stabilito nella citt\u00e0 di Arcangelo un punto focale del loro commercio, mentre di colpo, con la costruzione dal nulla della nuova capitale, lo zar aveva spostato tutto l'interesse dell'impero su San Pietroburgo. Nella nuova capitale si stavano trasferendo lentamente ma progressivamente la maggior parte delle fabbriche gi\u00e0 avviate e San Pietroburgo era divenuto un centro commerciale aperto a tutti, dove cio\u00e8 gli olandesi non avevano alcuna preminenza o prelazione sugli altri, malgrado ritenessero di aver contribuito notevolmente allo sviluppo dell'Impero russo anche coi loro commerci. Gli olandesi si lamentavano di aver subito pesanti perdite perch\u00e9 le loro merci ora erano meno richieste in Russia, dove la popolazione aveva imparato a produrre personalmente alcuni prodotti che prima potevano essere solo acquisiti col commercio con l'Olanda.\nDurante la sua visita in Olanda, Pietro colse l'occasione per visitare ancora delle manifatture, dei mulini e delle fabbriche tra cui due cartiere.\nA Parigi.\nDopo la tappa in Olanda, Pietro il Grande decise di puntare in Francia, una terra che in precedenza non aveva potuto n\u00e9 voluto visitare dal momento che il governo di Luigi XIV stava perseguendo una politica a lui contraria, in particolare per quanto riguardava l'elezione del Re di Polonia (scelta che poi non ricadde sul candidato prescelto dal sovrano francese, il principe di Conti, bens\u00ec su quello filo-russo, Federico Augusto II di Sassonia).\nPietro il Grande giunse in Francia il 21 aprile 1717, a Zuydcoote, dove venne accolto da \u00c9tienne de Liboy, un nobile della \"Maison du Roi\" che lo scort\u00f2 personalmente a Dunkerque e poi a Calais dove venne ricevuto dal marchese Louis III de Mailly-Nesle. Lo zar lasci\u00f2 di s\u00e9 un'impressione mista su Liboy, il quale scrisse al Re di Francia a Versailles che il monarca aveva \"alcune virt\u00f9 in s\u00e9, ma tutte selvagge\" descrivendolo inoltre come \"facilmente soggetto all'ira\". Il 4 maggio, nove giorni dell'arrivo dell'ambasciata a Parigi, i russi lasciarono Calais per intraprendere il viaggio verso la capitale francese, passando per Boulogne-sur-Mer e Abbeville, citt\u00e0 quest'ultima ove Pietro il Grande ebbe modo di visitare le manifatture di Rames. Dopo uno scalo a Beauvais, lo zar giunse a Beaumont-sur-Oise il 7 maggio a mezzogiorno, dove lo attendeva il maresciallo Ren\u00e9 de Froulay de Tess\u00e9 accompagnato da una scorta di cavalleria della casa del Re e da una serie di carrozze reali.\nIl corteo imperiale giunse a Parigi la sera del 7 maggio 1717, passando dalla Porta di Saint Denis, onore riservato solo a re e ospiti illustri. Alle 21:00 lo zar venne accompagnato al Palazzo del Louvre, ma si rifiut\u00f2 di rimanervi giudicando gli appartamenti di Anna d'Austria troppo antiquati e lussuosi per i suoi gusti. Prefer\u00ec prendere residenza stabile presso l'H\u00f4tel de Lesdigui\u00e8res che venne messo a sua disposizione.\nI primi tre giorni di permanenza di Pietro I a Parigi vennero dedicati al protocollo diplomatico. Sebbene al re non piacessero le cerimonie e fosse sempre dell'idea di rimanere in incognito anche in Francia, dovette partecipare su consiglio dei suoi ambasciatore a un incontro ufficiale col sovrano francese. La mattina dell'8 maggio il reggente di Francia, Filippo II di Borbone-Orl\u00e9ans, si rec\u00f2 in visita allo zar per un incontro protocollare di circa 15 minuti, nel quale gli illustr\u00f2 lo svolgimento dell'incontro col sovrano. Il 10 maggio, come previsto, Luigi XV, che aveva appena 7 anni, si rec\u00f2 in visita allo zar. I due s'incontrarono in carrozza e dopo brevi discorsi di benvenuto, Pietro I prese per mano il giovane re francese concedendogli il fianco e lo port\u00f2 all'interno del palazzo ove alloggiava. Data la condizione fisica diametralmente opposta dei due interlocutori, ma la necessit\u00e0 di farli apparire sul medesimo piano a livello politico e diplomatico, all'interno erano state poste delle sedie che consentissero ai due re di rimanere \"allo stesso piano\" durante la conversazione. Come traduttore, Pietro I us\u00f2 il principe A. B. Kurakin e il re fu aiutato a comunicare dal suo tutore, il maresciallo Villeroy. Il giorno successivo, alle 16:00, Pietro il Grande si port\u00f2 al Palazzo delle Tuileries per incontrare ufficialmente Luigi XV, trascorrendo poi la serata al Palais-Royal con Elisabetta Carlotta del Palatinato, la madre del Reggente, e la sua corte.\nPer il resto del tempo nel quale rimase in Francia, Pietro I si dedic\u00f2 a visitare la citt\u00e0 di Parigi: fece tappa all'osservatorio astronomico, all'istituto anatomico, alla manifattura di arazzi della famiglia Gobelins, alla pinacoteca, alla biblioteca reale. Ebbe modo di visitare un laboratorio dove venivano prodotte e restaurate le statue dei principali giardini reali di Franca, come pure visit\u00f2 il giardino delle Tuileries, l'Hotel des Invalides e vari castelli, ad esempio, quello di Meudon, quello di Saint-Cloud, quello di Issy, il Palazzo del Lussemburgo, la Reggia di Versailles, il Grand Trianon, il castello di Marly, quello di Fontainebleau, quello di Saint-Germain e quello di Saint-Cyr dove ebbe modo di esaminare anche la nota scuola per damigelle ivi presente.\nAlla zecca di Parigi, al cospetto dello zar, venne coniata una medaglia in suo onore; visit\u00f2 anche l'Universit\u00e0 della Sorbona dove discusse con alcuni teologi delle prospettive di unione tra le chiese cattoliche d'oriente e quelle d'occidente, dimostrandosi tuttavia particolarmente cauto.\nVisit\u00f2 quindi la stamperia reale, il collegio fondato dal cardinale Mazzarino, presenzi\u00f2 agli esercizi della guardia reale francese, a una riunione degli stati generali e a una seduta dell'accademia delle scienze.\nIl soggiorno di Pietro a Parigi gett\u00f2 le basi per pi\u00f9 strette relazioni diplomatiche tra Russia e Francia in futuro, per quanto le trattative che Pietro I condusse personalmente col maresciallo de Tess\u00e9, incaricato personalmente delle discussioni diplomatiche dal Reggente, si arenarono rapidamente. In realt\u00e0 gli interessi delle due monarchie non avevano nulla in comune da spartire: Tess\u00e9 rifiut\u00f2 qualsiasi accordo con la Russia senza la partecipazione della Prussia e non si disse pronto a riconoscere nemmeno le annessioni russe nel Baltico. I diplomatici russi, che dapprima si erano mostrati minacciosi e pronti a guerreggiare anche con la Francia se fosse stato necessario, furono disposti a concedere allo stesso regno francese il titolo di \"Nazione privilegiata\" come era stato offerto alla Gran Bretagna in cambio del riconoscimento delle annessioni. L'idea, a ogni modo, naufrag\u00f2 ben presto anche da parte di Pietro I che non intendeva compromettere le buone relazioni che la Russia aveva con Inghilterra e Paesi Bassi, i principali partner commerciali dell'Impero russo.\nA Spa.\nDurante il soggiorno di Pietro I nella citt\u00e0 belga di Spa, dove rimase per quattro settimane per sottoporsi alle note cure termali del luogo, prese provvedimenti per allontanare le truppe russe dal Meclemburgo.\nIn ricordo del soggiorno di Pietro a Spa nel 1856, nel colonnato principale presente vicino alle sorgenti d'acqua termale, venne posto un busto in suo onore, scolpito dal noto artista Rauch e donato alla citt\u00e0 dal principe Anatolio Demidoff.\nAmsterdam, Berlino e il rientro in patria.\nAd Amsterdam, dove Pietro I giunse alla fine di luglio del 1717, tenne altre trattative di peso a livello diplomatico, per poi ripartire per il viaggio di ritorno in patria.\nFece tappa a Berlino dove colse l'occasione per parlare nuovamente col Re di Prussia circa la possibilit\u00e0 di giungere a una pace nel decennale conflitto con la Svezia per la supremazia nel mare del Nord.\nTorn\u00f2 ufficialmente a San Pietroburgo il 10 ottobre 1717."}
{"id": "9132538", "revid": "2039387", "url": "https://it.wikipedia.org/wiki?curid=9132538", "title": "Collegio elettorale di Siena (Camera dei deputati)", "text": "Il collegio di Siena fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Toscana e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Siena era uno dei 29 collegi uninominali in cui era suddivisa la Toscana e, come previsto dal D.Lgs. del 20 dicembre 1993 n. 536, era interamente compreso nella provincia di Siena e comprendeva i seguenti comuni: Casole d'Elsa, Castellina in Chianti, Castelnuovo Berardenga, Colle di Val d'Elsa, Gaiole in Chianti, Monteriggioni, Poggibonsi, Radda in Chianti, Radicondoli, San Gimignano e Siena."}
{"id": "9132540", "revid": "287204", "url": "https://it.wikipedia.org/wiki?curid=9132540", "title": "Daskalogiannis", "text": "Vita e carriera.\nIoannis Vlachos nacque nel villaggio di Anopolis a Sfakia, una regione semi-autonoma di Creta, nel 1722 o 1730. Suo padre, che era anche un ricco armatore, lo mand\u00f2 a studiare all'estero. Per via della sua educazione, i suoi compatrioti lo chiamavano \"Daskalos\" (maestro), da qui il suo soprannome \"Daskalogiannis\", letteralmente \"Giovanni il Maestro\". Viene indicato come impiegato comunale nel 1750, come presidente della regione di Sfakia nel 1765 e come proprietario di quattro navi mercantili a tre alberi. Questi sarebbero salpati da Prosyalo e dal golfo di Loutro.\nDaskalogiannis conosceva Emmanouil Benakis a Mani ed \u00e8 probabile che Benakis lo abbia presentato al conte Orlov che Caterina la Grande aveva inviato nel Peloponneso nel 1769 per istigare una rivolta in loco. Molti uomini di Sfakia parteciparono anche alla rivolta che Orlov istig\u00f2 nel Peloponneso.\nCapo della rivolta.\nAll'inizio del 1770 fu contattato da emissari russi, che speravano di istigare una rivolta tra i sudditi greci dell'Impero ottomano. Daskalogiannis accett\u00f2 di finanziare e organizzare una ribellione a Sfakia contro le autorit\u00e0 turche quando gli emissari russi promisero di sostenerlo. Nella primavera del 1770, Daskalogiannis fece i preparativi per la rivolta; riun\u00ec uomini, fucili e rifornimenti e fece costruire le difese in punti strategici. Tuttavia, la flotta russa nell'Egeo, sotto il conte Orlov, non salp\u00f2 per Creta e la rivolta fu lasciata alle proprie risorse. La rivolta inizi\u00f2 il 25 marzo 1770, con la bandiera issata presso la chiesa di Agios Georgios di Anopolis, e per un breve periodo alcune parti di Creta ebbero gli attributi di una nazione indipendente, comprese le proprie monete coniate in una grotta vicino Hora Sfakion.\nL'intervento russo, promesso a Daskalogiannis, non si concretizz\u00f2 e la rivolta non si estese alle pianure. Senza supporto esterno, fu brutalmente abbattuta dalle forze turche superiori dell'isola, che sconfissero facilmente i 1.300 ribelli. Sfakia fu per la prima volta completamente dominata dalle forze turche. Daskalogiannis si arrese con 70 uomini al castello di Frangokastello vicino Hora Sfakion. Per ordine del Pasci\u00e0 di Candia (Heraklion), fu torturato fuori dalla fortezza del porto di Heraklion, scuoiato vivo e giustiziato il 17 giugno 1771. Si dice che abbia subito la tortura in silenzio. I turchi costrinsero il fratello di Daskalogiannis ad assistere alla torturante esecuzione, che presumibilmente lo fece impazzire.\nMemoria.\nDaskalogiannis \u00e8 stato immortalato in diversi racconti e canti popolari, il pi\u00f9 importante dei quali \u00e8 la celebre ballata epica di Barba-Pantzelios, un povero casaro di Mouri \u2013 \"To tragoudi tou Daskalogianni\" del 1786:\nLa tradizione afferma che prima che Daskalogiannis e i suoi pochi uomini facessero la loro ultima resistenza contro gli ottomani, ballarono la danza di guerra di Pentozalis.\nL'aeroporto internazionale di Chania (CHQ/LGSA) porta il nome di Daskalogiannis. Una statua commemorativa pu\u00f2 essere vista nella sua citt\u00e0 natale Anopolis. Uno dei traghetti regolari nelle rotte sud-est di Creta si chiama \"Daskalogiannis\"."}
{"id": "9132542", "revid": "439868", "url": "https://it.wikipedia.org/wiki?curid=9132542", "title": "Czernin (disambigua)", "text": ""}
{"id": "9132543", "revid": "125802125", "url": "https://it.wikipedia.org/wiki?curid=9132543", "title": "Episodi di Squid Game", "text": "La prima stagione della serie televisiva Squid Game, composta da nove episodi, \u00e8 stata interamente pubblicata sulla piattaforma di streaming Netflix il 17 settembre 2021.\nIn Italia, \u00e8 stata distribuita in lingua coreana sottotitolata in italiano. Il 30 novembre 2021 viene aggiunta su Netflix la versione doppiata in italiano.\n\"Un, due, tre, stella\".\nTrama.\nSeong Gi-hun \u00e8 un uomo di 47 anni indebitato e dipendente dal gioco d'azzardo che vive alla giornata con la madre col suo sostegno economico, mentre la figlia, Ga-yeong, vive con l'ex moglie. Gi-hun scommette su una corsa di cavalli vincendo la scommessa. Poco dopo, Gi-hun si scontra con una borseggiatrice che ne approfitta per rubargli il montepremi vinto. Gi-hun viene cos\u00ec costretto a firmare con gli strozzini un contratto per la rinuncia ai diritti fisici nel caso non riuscisse a pagare i debiti. Rientrando a casa viene avvicinato da un uomo che lo sfida a giocare a \"ddakji\": se Gi-hun vince, ricever\u00e0 100.000 won. Dopo che Gi-hun vince un po' di soldi, l'uomo gli rivela di sapere il suo nome e tutta la sua situazione, pertanto gli d\u00e0 un biglietto da visita per partecipare ad altri giochi con in palio una gran quantit\u00e0 di denaro. Rientrato a casa, Gi-hun scopre da sua madre che la ex moglie e la figlia si trasferiranno negli Stati Uniti a causa del lavoro del nuovo marito, cos\u00ec si convince a chiamare il numero sul biglietto, iscrivendosi al gioco. Viene recuperato da un'auto, all'interno della quale viene narcotizzato con del gas. Si risveglia in una camerata insieme ad altre 455 persone con problemi finanziari; a ciascuno di loro \u00e8 stato assegnato un numero e Gi-hun \u00e8 il numero 456. Gi-hun incontra il numero 001, un uomo anziano con un tumore al cervello, e il numero 218, alias Cho Sang-woo, un suo vecchio amico d'infanzia con la nomea di essere il pi\u00f9 intelligente del quartiere. Un combattimento attira la loro attenzione: i due sono i giocatori 101, un gangster, e 067, che Gi-hun riconosce come la borseggiatrice vedendo la cicatrice sul collo. Prima che possa succedere qualcos'altro, i partecipanti vengono raggiunti da nove guardiani con delle tute rosa acceso e con una maschera nera con sopra un quadrato, un triangolo o un cerchio. I guardiani annunciano che si svolgeranno sei giochi con in palio una bella somma di denaro. I giocatori firmano un accordo con tre clausole che impongono loro di non abbandonare i giochi, a meno di una votazione a maggioranza, e che chi rifiuta di giocare viene eliminato. Un uomo mascherato vestito di nero, che si fa chiamare Frontman, controlla lo svolgimento dell'azione da un monitor. Il primo gioco \u00e8 una sorta di \"Un, due, tre, stella!\": chi si muove dopo la conta di un enorme robot dalle sembianze di una bambina verr\u00e0 eliminato. I giocatori 324 e 250 sbagliano e vengono uccisi con un colpo di arma da fuoco, causando il panico generale. Molti cercano invano di scappare, finendo uccisi, e solo pochi restano immobili, tra cui l'anziano giocatore 001, che prende tutto come un gioco vero e sembra l'unico sereno nel parteciparvi. Gi-hun, insieme ad altri 200 giocatori, tra cui il numero 001, 101, 067 e Sang-woo, riesce a superare la linea rossa, anche grazie all'intervento del giocatore 199, il pakistano Al\u00ec Abdul, che lo trattiene poco prima che potesse inciampare e quindi essere eliminato, mentre quelli che non riescono ad arrivarvi allo scadere del tempo vengono uccisi. La struttura si chiude dall'alto e viene mostrata l'isola su cui si tiene il gioco.\n\"Inferno\".\nTrama.\nTerrorizzati da quanto hanno visto e subito, alcuni dei sopravvissuti del primo gioco chiedono di andarsene. Secondo la terza clausola dell'accordo, se la maggioranza accetta di terminare i giochi tutti verranno rimandati a casa. I guardiani accettano di far votare i giocatori, non prima di aver rivelato che la vincita totale sar\u00e0 pari a 45,6 miliardi di won (circa 33 milioni di euro). Alla votazione \u00e8 decisivo il voto del giocatore 001, che dopo la parit\u00e0 dei voti, sceglie di interrompere i giochi. Al ritorno, Gi-hun va alla polizia per denunciare l'accaduto, mostrando anche il biglietto da visita col numero di telefono, ma \u00e8 disattivato e i poliziotti pensano che si stia prendendo gioco di loro. L'unico a credere alla sua storia \u00e8 il detective Hwang Jun-ho, il cui fratello scomparso ha ricevuto la stessa carta di Gi-hun. L'organizzazione d\u00e0 la possibilit\u00e0 ai partecipanti di riprendere a giocare e quasi tutti, tranne 14, tornano, tra cui Gi-hun (la cui madre ha bisogno di un intervento medico), Sang-woo (che sta per essere arrestato per frode finanziaria) e i giocatori 001, 067 (che vuole liberare la madre e ricostruire una famiglia insieme al fratello minore), 199 (che ha attaccato il suo capo per aver trattenuto gli stipendi per sei mesi) e 101, alias Jang Deok-su. Jun-ho segue segretamente Gi-hun quando viene raccolto dallo staff.\n\"L'uomo con l'ombrello\".\nTrama.\nJun-ho si nasconde tra il personale mascherato, sostituendosi al Cerchio numero 29. Dopo aver parlato con due membri dello staff, scopre che le guardie sono suddivise in una gerarchia: i Quadrati sono manager, i Triangoli soldati armati e i Cerchi operai. I Cerchi non possono parlare se non sotto concessione dei superiori e tutti sono obbligati ad indossare la maschera nera. I giocatori iniziano a formare delle alleanze: Gi-hun, Sang-woo, l'anziano 001 e Al\u00ec si uniscono in gruppo, mentre il gangster Deok-su riunisce la sua banda, in cui accoglie Han Mi-nyeo (la numero 212), che diventa la sua donna. Quella notte, Mi-nyeo chiede di andare al bagno e viene seguita dalla giocatrice 067, che si intrufola nelle prese d'aria e osserva lo staff sciogliere dello zucchero in pentole enormi. Nel secondo gioco, i partecipanti devono scegliere uno tra quattro simboli (cerchio, triangolo, stella, ombrello) e ricevono un dalgona, una piccola cialda coreana su cui \u00e8 inciso il simbolo scelto, da scontornare perfettamente con un ago. Al\u00ec sceglie la forma del cerchio, la numero 067 e Sang-woo il triangolo, Deok-su, Mi-nyeo e il vecchio 001 la stella, mentre Gi-hun prende la forma pi\u00f9 difficile: l'ombrello. Alla fine, riesce comunque a completare il gioco, leccando il retro della cialda per scioglierla, mentre Mi-nyeo aiuta Deok-su a completare il gioco con un accendino di contrabbando. Jun-ho, nel frattempo, \u00e8 sul campo da gioco e osserva con sgomento tutto l'orrore, quando un Quadrato lo richiama ricordandogli che il suo compito \u00e8 di portare via i giocatori eliminati. Quando il detective risponde che si era confuso, il superiore gli dice di aspettare la fine del gioco e poi di spiegargli meglio la sua confusione. Alla fine del gioco, il giocatore 119 rompe la forma ritagliata, perdendo, ma prima che un Triangolo lo uccida, lui riesce a ferirlo conficcandogli l'ago nella faccia (penetrando la maschera) e si impossessa della sua pistola, prendendo in ostaggio un Quadrato e costringendolo a levarsi la maschera; quando vede che \u00e8 solo un ragazzino, rimane cos\u00ec scioccato da suicidarsi. A quel punto, nella stanza arriva il Frontman, che uccide la guardia smascherata per aver infranto la regola sul non rivelare mai la propria identit\u00e0. Dopo che il Frontman e le guardie se ne vanno, arrivano i Cerchi, compreso Jun-ho, il quale prende la maschera del Quadrato ucciso, che sembra essere lo stesso superiore che l'aveva richiamato prima. Al termine del gioco, rimangono 108 giocatori.\n\"Non si abbandona la squadra\".\nTrama.\nIl giocatore 111, Byeong-gi, un medico, lavora con alcune guardie (due Triangoli, due Cerchi e un Quadrato che li controlla con le telecamere) per prelevare gli organi dai giocatori morti, in cambio di informazioni sui giochi successivi. I Triangoli operano col medico, mentre i Cerchi sono la squadra delle consegne degli organi. Non appena arriva uno dei due Cerchi, il numero 28, si scopre che l'altro Cerchio addetto alle consegne era il numero 29, ovvero proprio quello che Jun-ho aveva sostituito uccidendolo, ma che ora non \u00e8 presente in quanto ha indosso la maschera del Quadrato. Sotto suggerimento delle guardie, riguardo a un'imminente rissa notturna, Byeong-gi si unisce ai giocatori pi\u00f9 forti, la banda di Deok-su, offrendo loro quelle stesse informazioni in cambio della loro protezione. Lo staff fomenta la discordia tra i giocatori e Deok-su uccide un altro uomo, il giocatore 271, il che si traduce solo in un aumento del premio in denaro. Si capisce quindi che nel gioco \u00e8 permesso uccidersi a vicenda. Dopo lo spegnimento delle luci, scoppia la rivolta e 27 giocatori vengono uccisi. La giocatrice 067 si unisce alla squadra di Gi-hun, che la protegge dalla banda di Deok-su. Quando l'anziano 001, spaventato a morte, prega tutti di fermarsi, Frontman manda i guardiani a porre fine alla rivolta. Anche il detective \u00e8 presente nel dormitorio e va verso Gi-hun a chiedergli se tra loro c'\u00e8 un giocatore che si chiama Hwang In-ho, nonch\u00e9 il fratello maggiore scomparso. Gi-hun per\u00f2 risponde che non lo sa in quanto i giocatori tra loro non conoscono i propri nomi. Perci\u00f2, pi\u00f9 tardi, la squadra di Gi-hun si scambia i nomi: Al\u00ec si presenta e lo stesso fa la giocatrice 067, alias Kang Sae-byeok, mentre 001 sembra avere difficolt\u00e0 a parlare e a ricordare il suo nome. Nel terzo gioco, ai giocatori viene detto di formare otto squadre di dieci persone. Sapendo che il gioco \u00e8 un tiro alla fune, Deok-su e il medico radunano gli uomini pi\u00f9 robusti e poi il gangster caccia via Mi-nyeo, che deve unirsi alla squadra di Gi-hun, pi\u00f9 debole, a cui nel frattempo si sono uniti i giocatori 276, 244, 196 e 240. Il gioco si svolge sopra una coppia di altissimi ponti: le squadre vengono scelte casualmente e chi perde cade da decine di metri d'altezza. La squadra di Deok-su va per prima e batte con facilit\u00e0 la squadra avversaria. Ora tocca alla squadra di Gi-hun contro un'altra squadra che per\u00f2 sembra essere pi\u00f9 forte in quanto \u00e8 composta da soli uomini, mentre loro hanno un anziano e tre donne, quindi sono sulla carta pi\u00f9 deboli. L'anziano 001 per\u00f2, ricorda di essere stato il pi\u00f9 forte da giovane al tiro alla fune, perci\u00f2 offre dei consigli tattici alla squadra.\n\"Un mondo giusto\".\nTrama.\nLa squadra di Gi-hun vince il tiro alla fune usando le strategie sia dell'anziano 001 che di Sang-woo. Pi\u00f9 tardi, in camerata, aspettandosi un'altra rivolta, la squadra di Gi-hun costruisce una barricata e si alternano di guardia a coppie, ma il gruppo di Deok-su non attacca, in quanto quest'ultimo, mentre si prendeva gioco di Gi-hun quando costruiva la barricata, si era sentito dire da quest'ultimo che, se fosse stato un suo membro della banda, di notte lo avrebbe ucciso in quanto pi\u00f9 forte di tutti. Pi\u00f9 tardi, di notte, durante il suo turno di guardia, Gi-hun presta soccorso all'anziano 001, che accusa forti dolori a causa del tumore. Nel frattempo, Jun-ho rimette la maschera del Cerchio, recandosi col numero 28, che gli d\u00e0 un ultimatum di non sparire pi\u00f9, altrimenti lo avrebbe ucciso, verso la sala operatoria. Scopre che in passato c'era un cadavere con un rene solo, supponendo fosse suo fratello, in quanto in passato gli aveva donato un rene. Al termine del turno lavorativo, Jun-ho e il numero 28 vanno via, mentre il medico chiede ai due Triangoli quale sar\u00e0 il quarto gioco, ma questi, per la prima volta, non lo sanno; Byeong-gi cade cos\u00ec nel panico, poich\u00e8 sa che, se non conoscer\u00e0 il gioco successivo, Deok-su lo uccider\u00e0, cos\u00ec, armato di bisturi, prende in ostaggio uno dei Triangoli e minaccia di ucciderlo se l'altra guardia non scoprir\u00e0 qual \u00e8 il quarto gioco. Tuttavia il Triangolo riesce a liberarsi dalla presa, ma il medico lo uccide per poi scappare, inseguito dall'altro uomo mascherato. Dopo essere arrivati nella stanza dove si \u00e8 svolto il secondo gioco, la guardia tenta di calmare l'uomo e si toglie la maschera per avere fiducia da parte del giocatore, anche se in realt\u00e0, una volta vicino a lui, ha intenzione di ucciderlo con un coltello, ma viene ferita alla mano da un colpo di pistola sparato da Frontman, giunto con un gruppo di guardie. Il capo, per via del favoreggiamento dato a quel giocatore, accusa la guardia di non aver permesso ai partecipanti di giocare ad armi pari. La guardia viene dunque giustiziata da Frontman e successivamente uno dei Triangoli fa altrettanto con il medico. Frontman ordina poi una caccia all'uomo rivolta a Jun-ho, il quale, continuando le proprie indagini, ha ucciso il Cerchio numero 28 (gli aveva rivelato che il cadavere senza un rene era una donna) e si \u00e8 recato nell'alloggio del Frontman, dove ha scoperto che i giochi vengono praticati da oltre trent'anni, dal 1988, e che suo fratello In-ho ha vinto l'edizione del 2015. (Iniziano 107 giocatori - rimangono 40 giocatori).\n\"Gganbu\".\nTrama.\nPrima di iniziare il nuovo gioco, ai giocatori vengono mostrati i cadaveri appesi del medico e delle guardie corrotte, mentre un Quadrato avvisa tramite altoparlante che mai pi\u00f9 una tale cosa accadr\u00e0 nuovamente. Per il quarto gioco, ai giocatori viene chiesto di formare delle coppie. Sang-woo sceglie Al\u00ec, Gi-hun il giocatore 001 e Sae-byeok la giocatrice 240, alias Ji-yeong. Poich\u00e9 c'\u00e8 un numero dispari di giocatori, a causa della morte di Byeong-gi, uno dei giocatori rimarr\u00e0 senza compagno; quel giocatore diventa Mi-nyeo, il cui comportamento superiore non le ha fatto trovare un partner, che viene trascinata via dalle guardie. Il gioco consiste in una partita di biglie a scelta contro il proprio partner, in cui vincer\u00e0 chi riuscir\u00e0 a ottenere tutte le biglie dell'altro entro mezz'ora senza usare la violenza. Sae-byeok e Ji-yeong accettano di giocare a un semplice \"tutto o niente\", ma, dopo aver parlato delle proprie vite, Ji-yeong lascia vincere Sae-byeok sostenendo come quest'ultima abbia ancora una ragione per cui vivere. Sang-woo sta invece perdendo ma inganna Al\u00ec: sostituite le biglie con dei sassolini, lo manda a cercare delle coppie contro cui giocare e si presenta a una guardia con le 20 biglie vinte, causando l'uccisione del compagno. Deok-su, dopo aver quasi perso al tradizionale gioco delle biglie con un suo scagnozzo, il numero 278, propone una variante, che vince per pura fortuna. Gi-hun perde molto tempo dopo che al giocatore 001 viene uno smarrimento perch\u00e9 il set gli ricorda il quartiere dove viveva con la propria famiglia; una volta tornati a giocare, Gi-hun, approfittando della demenza dell'avversario, cerca di ingannarlo per vincere, ma 001 rivela di essersi accorto dell'inganno, permettendogli comunque di vincere regalandogli l'ultima biglia e ringraziandolo per aver giocato con lui. Prima di essere ucciso, 001 dice a Gi-hun che \u00e8 il suo \"gganbu\", un amico fidato, e gli rivela finalmente di ricordare il suo nome: Oh Il-nam. (Iniziano 39 giocatori - rimangono 17 giocatori)\n\"I VIP\".\nTrama.\nI giocatori tornano al dormitorio e scoprono che Mi-nyeo \u00e8 ancora viva e li sta aspettando. Tutti sono sconvolti dopo quanto accaduto col gioco delle biglie, specialmente il giocatore 069, che ha battuto sua moglie. Quella notte, preso dai sensi di colpa, il giocatore si suicida impiccandosi. Nel frattempo arrivano i VIP, un gruppo di ricchi uomini con elaborate maschere d'oro raffiguranti animali, giunti sull'isola per vedere dal vivo lo Squid Game e a scommettere sui giocatori. Vengono accolti dal Frontman a nome del conduttore, ufficialmente indisposto, in una sala opulenta con persone che svolgono il ruolo di tavolini o di semplice presenza scenica in body painting. Jun-ho si finge un cameriere mascherato e un VIP pervertito gli propone un incontro sessuale in una stanza privata, ma il detective riesce a minacciare il VIP con una pistola, a togliergli la maschera e a interrogarlo sullo Squid Game, registrando col cellulare la sua confessione, poi lo stende e scappa con le informazioni sul gioco usando un kit da sub. Il quinto gioco obbliga i partecipanti a prendere delle pettorine numerate dall'1 al 16 e ad attraversare un ponte in pannelli di vetro: alcuni normali e fragili, altri temperati, pi\u00f9 robusti e capaci di sostenere il peso di due persone. Il giocatore 096, il primo a dover attraversare, cade al secondo tentativo. Dopo che altri giocatori cadono gi\u00f9, Deok-su si trova in prima linea, ma \u00e8 spaventato e si rifiuta di muoversi; Mi-nyeo lo accusa di codardia e lo afferra, ricordandogli che lo avrebbe ucciso se l'avesse tradita, al che i due cadono insieme. Ora sono rimasti quattro giocatori: Gi-hun in fondo, Sae-byeok, Sang-woo e davanti c'\u00e8 il giocatore 017, Do Jung-soo, che afferma di essere un vetraio con esperienza trentennale. Il vetraio riesce ad individuare i pannelli giusti grazie al riflesso della luce, ma il Frontman, capendo il suo metodo guardando anche il suo dossier, dove c'\u00e8 scritto che ha lavorato nell'industria vetraia dal 1987 al 2020, spegne le luci impossibilitandogli il trucco proprio prima dell'ultima lastra. Quando il tempo sta per finire, Sang-woo lo spinge, uccidendolo, per capire quale sia l'ultimo pannello di vetro temperato. Gi-hun, Sang-woo e Sae-byeok completano il gioco, dopodich\u00e9 i pannelli rimasti vengono crivellati di colpi dall'alto. (Iniziano 16 giocatori - rimangono 3 giocatori)\n\"Front Man\".\nTrama.\nCome finalisti, Gi-hun, Sang-woo e Sae-byeok ricevono un cambio di vestiti e una cena elegante. La donna scopre per\u00f2 di essere ferita, colpita da una grossa scheggia di vetro dei pannelli del gioco precedente. Una volta terminata la cena, viene lasciato a ciascuno un coltello. Dopo che le luci si sono spente, Gi-hun chiede a Sae-byeok di fare squadra contro Sang-woo, ritenendolo uno spietato assassino per aver ucciso il vetraio, ma la ragazza, consapevole di non riuscire a sopravvivere a causa delle ferite riportate, suggella un patto: aiutare i familiari l'uno dell'altra qualora uno dei due dovesse vincere la partita finale. Sae-byeok peggiora e Gi-hun corre a chiedere aiuto, ma quando arrivano i guardiani, \u00e8 gi\u00e0 morta: Sang-woo ha infatti colto l'occasione per tagliarle la gola un attimo dopo che Gi-hun si era allontanato. Gi-hun, accecato dalla rabbia, si avventa contro Sang-woo, ma le guardie li fermano prima che possano uccidersi. Nel mentre, Jun-ho arriva su un'altra isola e prova invano a chiedere aiuto al suo capo con il telefono. Frontman raggiunge infine il detective su un dirupo insieme ad alcune guardie. Jun-ho spara alla spalla destra del Frontman e a quel punto, quest'ultimo si toglie la maschera. Il detective \u00e8 sconvolto: il Frontman non \u00e8 altri che suo fratello In-ho, il quale lo invita a venire via con lui, ma Jun-ho rifiuta. Perci\u00f2, a malincuore, In-ho gli spara alla spalla sinistra, facendolo cadere in mare.\n\"Un giorno fortunato\".\nTrama.\nIl sesto e ultimo gioco \u00e8 il gioco del calamaro, in cui Gi-hun deve attaccare per raggiungere l'area dentro la testa del calamaro, mentre Sang-woo deve difendersi e spingere l'avversario fuori dal campo. Dopo una dura lotta sotto una pioggia incessante, Gi-hun batte Sang-woo mentre lo accusa di essere un assassino; si rifiuta per\u00f2 di completare il gioco e invoca la terza clausola per porvi fine, ma Sang-woo si autoinfligge una pugnalata al collo e chiede a Gi-hun di usare il premio in denaro per aiutare sua madre. Sconvolto, Gi-hun torna cos\u00ec a casa con i soldi, ma trova la propria madre morta.\nUn anno dopo, ancora traumatizzato dall'esperienza, Gi-hun vive in totale povert\u00e0, non avendo speso neanche un centesimo del premio vinto. Una notte riceve un invito dal suo \"gganbu\" presso un grattacielo cittadino, dove trova il giocatore 001, Oh Il-nam, ancora vivo ma ormai in fase terminale. Il-nam svela di essere la mente dietro l'operazione del gioco, creato per intrattenere i super ricchi annoiati come lui. I giochi sono basati sui suoi ricordi d'infanzia e il vecchio ha deciso di parteciparvi di persona per nostalgia. Il-nam chiede a Gi-hun di giocare un'ultima partita con lui per verificare se alle persone \u00e8 rimasto un briciolo di umanit\u00e0: se qualcuno aiuter\u00e0 un ubriaco per strada prima di mezzanotte, Gi-hun avr\u00e0 vinto e Il-nam gli dir\u00e0 altro sul gioco; proprio sullo scadere dell'ora interviene la polizia, ma Il-nam muore al rintocco. Dopo che Gi-hun se ne va, arriva il Frontman, che chiude gli occhi a Il-nam. A questo punto arriva un flashback nel quale il Frontman aveva chiamato il presentatore del gioco ad accogliere i VIP: il presentatore era proprio Il-nam, che ha affermato di non voler vedere il gioco coi VIP, in quanto riteneva che giocare fosse nettamente meglio rispetto a guardare.\nOttenute tutte le risposte che voleva, Gi-hun mantiene le sue promesse: dopo essersi tagliato i capelli e averli tinti di rosso acceso, egli fa uscire dall'orfanotrofio il fratello di Sae-byeok, Cheol, e lo affida alla madre di Sang-woo, lasciandole una valigia piena di soldi. \u00c8 quindi in procinto di lasciare il paese per ricongiungersi alla figlia, ma sulla strada vede qualcuno che gioca a \"ddakji\" mentre sta per essere reclutato dalla stessa persona che lo aveva invitato un anno prima: il protagonista prende la carta dell'uomo e chiama il numero, dichiarando di essere determinato a scoprire chi altri si cela dietro il sistema dei giochi."}
{"id": "9132546", "revid": "439868", "url": "https://it.wikipedia.org/wiki?curid=9132546", "title": "McNab (disambigua)", "text": ""}
{"id": "9132549", "revid": "1318658", "url": "https://it.wikipedia.org/wiki?curid=9132549", "title": "S. Theodore Baskaran", "text": "Biografia.\nBaskaran complet\u00f2 il suo Intermediate al St. Johns College, Palayamkottai e consegu\u00ec un BA (Hons) Degree in History presso il Madras Christian College nel 1960.\nLavor\u00f2 come ricercatore negli archivi di stato del Tamil Nadu per due anni. Si un\u00ec al servizio postale indiano nel 1964 come sovrintendente di divisione a Trichy. Serv\u00ec dunque come \"ufficiale speciale per gli sforzi bellici\" a Shillong durante la guerra indo-pakistana del 1971. Prese un congedo di studio nel 1974 per fare ricerche sulla storia del cinema Tamil grazie a una borsa di studio del Council of Historical Research. Alla fine si ritir\u00f2 come capo delle poste generali del Tamil Nadu.\nBaskaran pubblic\u00f2 il suo primo articolo sul cinema nel 1972 sul documentario di Chidananda Dasgupta \"The Dance of Shiva\". Incoraggiato dal suo amico Charles A. Ryerson, decise di continuare le sue ricerche sul cinema tamil. Frequent\u00f2 un corso di Film Appreciation nel 1974 e divenne membro dell'Advisory Board of National Film Archives di Pune. Nel 1976 entr\u00f2 a far parte della Calcutta Film Society e present\u00f2 il suo primo articolo di ricerca intitolato \"Film Censorship as an Instrument of Political Control in British India\" all'Indian History Congress all'Aligarh. Questo e altri articoli costituirono il nucleo del suo primo libro \"The Message Bearers\" pubblicato nel 1981. Il suo secondo saggio, \"The Eye of the Serpent\" (1996), vinse il Golden Lotus (Best Book on Cinema) Award nel 1997. Era un Senior Associate presso l'Istituto Nazionale di Studi Avanzati di Bangalore e tenne conferenze sul cinema in molte universit\u00e0 tra cui la Princeton University, l'Australian National University e l'Universit\u00e0 di Chicago. Nel 2000 vinse il premio Ki Va Ja assegnato dal Kamban Kazhagam. Fu Hughes Visiting Scholar presso l'Universit\u00e0 del Michigan nel 2001 e tenne un corso di studi cinematografici.\nBaskaran fu membro della giuria ai National Film Awards del 2003. Nel periodo 1998-2001 era stato direttore della Roja Muthiah Research Library e membro del Consiglio di fondazione della biblioteca. Recit\u00f2 anche in un ruolo secondario nel film Tamil del 2010 \"Aval Peyar Thamizharasi\".\nBaskaran \u00e8 un appassionato osservatore di uccelli e un naturalista. \u00c8 un ex guardiano onorario della fauna selvatica e rappresentante dell'India meridionale dell'International Primate Protection League, nonch\u00e9 un fiduciario del WWF India. La sua raccolta di saggi sulla conservazione della natura e della fauna selvatica venne pubblicata come \"The Dance of the Sarus\" (Oxford University Press) nel 1999. Egli cur\u00f2 un libro di articoli sulla natura intitolato \"The Sprint of The Black Buck\" ; Penguin (2009)"}
{"id": "9132551", "revid": "125388472", "url": "https://it.wikipedia.org/wiki?curid=9132551", "title": "Louie Sibley", "text": "Carriera.\nCresciuto nel settore giovanile del , debutta in prima squadra il 13 agosto 2019 in occasione dell'incontro di Carabao Cup vinto 1-0 contro lo .\nStatistiche.\nPresenze e reti nei club.\n\"Statistiche aggiornate al 25 settembre 2021.\""}
{"id": "9132554", "revid": "1310927", "url": "https://it.wikipedia.org/wiki?curid=9132554", "title": "Armando Wila", "text": "Carriera.\nClub.\nHa giocato nella massima serie ecuadoriana, in quella messicana, in quella saudita e in quella peruviana.\nNazionale.\nIl 17 maggio 2014 ha esordito con la nazionale ecuadoriana giocando l'amichevole pareggiata 1-1 contro i ."}
{"id": "9132555", "revid": "123958616", "url": "https://it.wikipedia.org/wiki?curid=9132555", "title": "La Samaritaine", "text": "La Samaritaine (pronuncia francese: ) \u00e8 un grande magazzino di Parigi, situato nel I \"arrondissement\". La stazione della metropolitana pi\u00f9 vicina \u00e8 Pont-Neuf, proprio di fronte al quai du Louvre e a rue de la Monnaie. L'azienda era di propriet\u00e0 di Ernest Cognacq e Marie-Louise Ja\u00ff che assunsero l'architetto Frantz Jourdain per espandere il loro negozio originario. Aveva iniziato come un piccolo negozio di abbigliamento e si estese a quello che \u00e8 diventato una serie di edifici di grandi magazzini con un totale di 90 diversi reparti. \u00c8 stato membro dell'Associazione Internazionale dei Grandi Magazzini dal 1985 al 1992.\nAttualmente \u00e8 di propriet\u00e0 di LVMH, un produttore di beni di lusso. Il negozio, che operava in perdita dagli anni 1970, \u00e8 stato chiuso nel 2005 presumibilmente perch\u00e9 l'edificio non rispettava le norme di sicurezza. I progetti per la riqualificazione dell'edificio hanno comportato lunghe complicazioni, poich\u00e9 i rappresentanti dei fondatori del negozio hanno discusso con i nuovi proprietari, LVMH, sul futuro dell'edificio come grande magazzino o a uno sviluppo a uso misto. Dopo sette anni di lavori di ristrutturazione, ha riaperto al pubblico il 23 giugno 2021, dopo essere stato visitato, nei giorni precedenti, dai giornalisti e dal presidente francese Emmanuel Macron. Le sue offerte al dettaglio si rivolgono a consumatori benestanti, ha dei ristoranti e dispone di un boutique hotel che include una suite attico con piscina privata. L'edificio, dal 1990, \u00e8 stato definito \"monumento storico\" dal Ministero della Cultura francese.\nStoria della costruzione.\nL'architetto Frantz Jourdain fu assunto per assistere alla ristrutturazione e all'espansione dell'edificio esistente del negozio, noto come \"Magasin 1\". Tuttavia, poich\u00e9 il successo del negozio continuava a crescere, Cognacq decise di espandersi in un edificio dall'altra parte della strada, \"Magasin 2\", che divenne il sito per La Samaritaine progettato da Jourdain. La costruzione dell'edificio avvenne in pi\u00f9 fasi, anche perch\u00e9 il negozio dovette continuare a rimanere aperto per apportare nuove entrate. Gran parte dell'edificio venne prefabbricato, consentendo una rapida costruzione. L'edificio fu proposto nel 1905 e dopo cinque anni di costruzione, che era andata ad occupare l'intero isolato da rues de la Monnaie, Arbre-Sec, des Petres e Baillet, fu completato nel 1910. Il negozio originario, \"Magasin 1\", venne poi aggiornato con una struttura in acciaio e vetro per abbinarlo al \"Magasin 2\", che si trovava dall'altra parte della strada.\nQuando il grande magazzino fu completato, nel 1910, erano sorti nuovi movimenti artistici, come il fauvismo, il cubismo e il werkbund, che avevano svalutato lo stile della Samaritaine. Negli anni 1920, Cognacq chiese l'ampliamento del grande magazzino. I funzionari comunali consentirono gli ampliamenti con la clausola che Cognacq seguisse le loro specifiche incentrate sull'utilizzo di uno stile architettonico pi\u00f9 attuale. Ci\u00f2 venne fatto con poca opposizione poich\u00e9 sia Cognacq che Jourdain erano consapevoli che lo stile originario dell'edificio era obsoleto. Durante questa fase di ricostruzione e ampliamento, furono rimosse le cupole di vetro e le decorazioni in ferro. Il nuovo ampliamento avvenne con la collaborazione tra gli architetti Jourdain e Henri Sauvage e fu completato tra il 1926 e il 1928, realizzato con pietre color crema e in stile dec\u00f2. Era simile all'edificio originario in quanto utilizzava l'acciaio a vista, tuttavia, l'attenzione dei progettisti era stata basata sulla geometria. Alla fine della costruzione, la Samaritaine era costituita da quattro diversi edifici di grandi magazzini che raggiungevano undici piani in totale.\nNel 2001 La Samaritaine \u00e8 stata acquistata da LVMH, la societ\u00e0 di beni di lusso che aveva appena acquistato Le Bon March\u00e9. Il 15 giugno 2005, al fine di adeguare l'edificio ottocentesco ai moderni standard di sicurezza, o a fini di ristrutturazione aziendale, come ritengono i sindacati, il grande magazzino \u00e8 stato chiuso. LVMH ha scelto lo studio di architettura giapponese SANAA per rinnovare l'edificio. L'attuazione del nuovo progetto \u00e8 stata pi\u00f9 volte bloccata dalle autorit\u00e0 locali per mancato rispetto delle prescrizioni progettuali e per mancanza di compatibilit\u00e0 visiva con gli edifici circostanti. A giugno 2015 \u00e8 stata finalizzata una delle concessioni edilizie per l'edificio di rue de Rivoli e nel settembre dello stesso anno \u00e8 iniziata la costruzione. Questa moderna costruzione della Samaritaine \u00e8 stata progettata per ospitare un hotel, un ristorante, una fabbrica di birra, caff\u00e8, uffici e abitazioni e avrebbe dovuto essere completata nel 2019.\nDesign.\nL'appartenenza di Jourdain a pi\u00f9 societ\u00e0 influenz\u00f2 fortemente la sua teoria architettonica personale e le scelte progettuali per la Samaritaine. Jourdain era il presidente della \"Societe du Nouveau\" durante l'apice del movimento Art Nouveau. Il design originario dell'edificio incarnava fortemente gli ideali di questo stile artistico. Mentre la struttura scheletrica del grande magazzino era costruita in acciaio e vetro, l'edificio conteneva molti ornamenti applicati che riducevano la durezza della sua struttura rigida. L'esterno dell'edificio presentava due cupole in mattoni di vetro che si illuminavano di notte. Le estese verticali delle cupole, sezionate in otto lati, accentuavano l'altezza dell'edificio e attiravano l'attenzione dello spettatore verso la parte superiore del palazzo. La facciata dell'edificio era costituita da pannelli in ceramica dai colori vivaci nei toni del giallo, bianco, verde e oro. La parola \"Samaritaine\", cos\u00ec come alcune delle mercanzie e degli articoli disponibili, erano visualizzati intorno alla facciata dell'edificio in smalto colorato utilizzando un'elaborata scritta. Dispersi intorno a questi segni vi erano colorati motivi floreali naturalistici, che continuavano anche nel design degli interni. L'interno presentava scale decorative in ferro, pavimenti in piastrelle di vetro e affreschi con il motivo floreale ripetuto. Questi elementi comprendevano sia l'ornamento che la funzionalit\u00e0 che erano i principi fondamentali del movimento Art Nouveau. Le idee fondamentali dell'Art Nouveau e della Samaritaine aprirono la strada ai movimenti moderni degli anni 1920.\nIl grande magazzino come tipologia e consumismo.\nLa principale differenza fondamentale che distingueva il grande magazzino dagli altri negozi era la sua offerta di prodotti di serie a basso prezzo e in un'ampia variet\u00e0. I prezzi erano stati posizionati appena leggermente al di sopra del commercio all'ingrosso poich\u00e9 il volume delle vendite era in grado di compensare il piccolo margine. In genere, i grandi magazzini si trovavano in posizione centrale all'interno di una citt\u00e0 e nelle immediate vicinanze dei mezzi di trasporto. Diversi grandi magazzini avevano preso di mira persone di diverse classi sociali. Tuttavia, il loro pubblico principale erano gli abitanti delle citt\u00e0 della classe media che erano molto consapevoli del loro status. La Samaritaine, in particolare, prendeva di mira la classe operaia che viaggiava costantemente attraverso il primo \"arrondissement\" per lavoro. L'obiettivo del grande magazzino era quello di far muovere il consumatore attraverso tutto l'edificio e ai suoi piani superiori per massimizzare il numero di banchi che un individuo doveva passare. Questo rappresent\u00f2 una sorta di sfida poich\u00e9 il loro pubblico di destinazione era abituato a fare shopping al livello della strada in diverse piccole boutique. Gli architetti dovettero invogliare questi acquirenti utilizzando elementi grandiosi e decorativi per convincerli a esplorare l'intero edificio.\nCaratteristiche.\nIl grande magazzino era in continua evoluzione per stare al passo con le tendenze architettoniche, ma rimaneva in qualche modo costante nel suo aspetto come tipo di edificio. Il design e l'arredamento dell'edificio svolgevano un ruolo importante nell'attrarre il desiderio umano per il consumo di beni materiali. L'uso comune del ferro consentiva una struttura scheletrica minima e quindi massimizzava la quantit\u00e0 di luce che poteva fluire all'interno e consentiva pi\u00f9 spazio per la circolazione dei clienti. Molti degli elementi strutturali utilizzati facevano riferimento ai padiglioni espositivi internazionali costruiti pochi anni prima dei grandi magazzini. Un'altra caratteristica comune era il disegno della scala monumentale, elemento di design del primo grande magazzino, Bon Marche. In seguito venne installata nella Samaritaine e in altri grandi magazzini costruiti all'inizio del secolo. La Samaritaine aveva anche la caratteristica comune del design dei grandi magazzini: il campo luminoso. La struttura scheletrica in acciaio consentiva una metratura massima di finestre di vetro intenzionalmente posizionate al centro dell'edificio per portare ampia luce naturale. La rotonda d'angolo, vetrata, divenne un altro elemento cruciale dell'architettura dei grandi magazzini parigini. Serviva come un grande spazio per le vetrine che potevano essere viste da molti pedoni in attesa all'angolo della strada. La rotonda d'angolo venne utilizzata anche come ingresso dell'edificio, lasciando al consumatore due opzioni di vetrine molto estese al suo ingresso. Infine, l'uso di una struttura a cupola, e il loro posizionamento strategico, era utile per identificare il grande magazzino come tipologia. Le due cupole della Samaritaine crearono una linea di vista tra la Senna e la riva sinistra.\nConsumismo.\nL'organizzazione di ogni singolo reparto all'interno dei punti vendita era basata su modelli di consumo. Ad esempio, oggetti d'impulso, come gioielli e cosmetici, erano collocati al piano della strada. Ci\u00f2 incoraggiava i consumatori a fare acquisti d'impulso rapidi all'ingresso o subito prima di uscire dal negozio. Inoltre, gli articoli richiesti, come l'abbigliamento per bambini o gli articoli per la casa, si trovavano ai livelli superiori. Ci\u00f2 costringeva i consumatori a passare per tutti i reparti di livello inferiore prima di raggiungere la posizione desiderata, massimizzando l'opportunit\u00e0 per l'individuo di effettuare un acquisto non pianificato. Un tempo la Samaritaine era costituita da quattro \"Magasin\", il primo era dedicato esclusivamente all'abbigliamento femminile mentre gli altri tre erano destinati ad articoli come forniture e strumenti."}
{"id": "9132557", "revid": "2091133", "url": "https://it.wikipedia.org/wiki?curid=9132557", "title": "Aston Villa Football Club 2021-2022", "text": "Questa voce raccoglie le informazioni riguardanti l'Aston Villa Football Club nelle competizioni ufficiali della stagione 2021-2022.\nRosa.\n\"Rosa e numerazione aggiornati al 1\u00b0 gennaio 2022.\"\nStatistiche.\nStatistiche di squadra.\n\"Statistiche aggiornate al 25 settembre 2021.\""}
{"id": "9132558", "revid": "110157", "url": "https://it.wikipedia.org/wiki?curid=9132558", "title": "Pandemia di COVID-19 negli Emirati Arabi Uniti", "text": "Il primo caso della pandemia di COVID-19 negli Emirati Arabi Uniti \u00e8 stato confermato il 29 gennaio 2020. Gli Emirati Arabi Uniti sono stati il primo Paese a riportare un caso nel Medio Oriente.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una malattia respiratoria in un gruppo di persone nella citt\u00e0 di Wuhan, nella provincia cinese di Hubei, dato che \u00e8 stato riferito all'OMS il 31 dicembre 2019.\nIl tasso di mortalit\u00e0 per COVID-19 \u00e8 stato molto pi\u00f9 basso della SARS del 2003, ma la trasmissione \u00e8 stata significativamente maggiore, portando ad un bilancio totale delle vittime pi\u00f9 alto."}
{"id": "9132561", "revid": "1941276", "url": "https://it.wikipedia.org/wiki?curid=9132561", "title": "Primero soy mexicana", "text": "Primero soy mexicana \u00e8 il terzo album in studio della cantante messicana \u00c1ngela Aguilar, pubblicato il 2 marzo 2018.\nDescrizione.\nL'album consiste in undici cover di brani originariamente interpretati da donne e appartenenti al genere ranchera.\nAccoglienza.\n\"Billboard\" ha collocato \"Primero soy mexicana\" alla 13\u00aa posizione in una lista dedicata ai venti migliori album di musica latina del 2018.\nAi Latin Grammy Awards 2018 \u00e8 stato candidato come Miglior album ranchera/mariachi, per poi ricevere una candidatura anche in occasione dei Grammy Awards 2019."}
{"id": "9132579", "revid": "300067", "url": "https://it.wikipedia.org/wiki?curid=9132579", "title": "Patrick Baldwin Jr.", "text": ""}
{"id": "9132581", "revid": "1725819", "url": "https://it.wikipedia.org/wiki?curid=9132581", "title": "RAI Mux A", "text": "RAI Mux A \u00e8 uno dei multiplex della televisione digitale terrestre a copertura nazionale presenti nel sistema DVB-T italiano. Appartiene a Rai Way, societ\u00e0 controllata da Rai.\nFrequenze.\nIl RAI Mux A trasmette in SFN sul canale 26 della banda UHF IV in tutta Italia. Il multiplex sfrutta la rete precedentemente impiegata per le trasmissioni del RAI Mux 3.\nServizi televisivi.\nSul multiplex RAI Mux A sono presenti esclusivamente canali televisivi in chiaro."}
{"id": "9132583", "revid": "309289", "url": "https://it.wikipedia.org/wiki?curid=9132583", "title": "Vo\u017eega (fiume)", "text": "La Vo\u017eega () o Vo\u017ea (\u0412\u043e\u0301\u0436\u0430) \u00e8 un fiume della Russia europea, tributario del lago Vo\u017ee, nel bacino dell'Onega. Scorre nell'Oblast' di Vologda.\nDescrizione.\nLa sorgente del fiume si trova sull'altopiano Verchneva\u017eskaja (\u0412\u0435\u0440\u0445\u043d\u0435\u0432\u0430\u0436\u0441\u043a\u0430\u044f \u0432\u043e\u0437\u0432\u044b\u0448\u0435\u043d\u043d\u043e\u0441\u0442\u044c) nella parte settentrionale dell'Oblast' di Vologda. La direzione generale della corrente \u00e8 verso ovest, il canale \u00e8 tortuoso, roccioso, la corrente \u00e8 veloce. Le rive nel corso superiore e medio sono boscose, scarsamente popolate. Nella parte centrale scorre tre chilometri a sud del villaggio di Vo\u017eega, centro amministrativo del Vo\u017eegodskij rajon. Nel corso inferiore, il fiume raggiunge la pianura lacustre, la corrente si calma, la foresta si allontana dal fiume. Sfocia sul lato orientale del lago Vo\u017ee con quattro canali. Ha una lunghezza di 140\u00a0km, il suo bacino \u00e8 di 1\u00a0980\u00a0km\u00b2. \nIl corso inferiore del fiume \u00e8 molto ricco di pesce e attira gli appassionati di pesca."}
{"id": "9132584", "revid": "1725819", "url": "https://it.wikipedia.org/wiki?curid=9132584", "title": "RAI Mux B", "text": "RAI Mux B \u00e8 uno dei multiplex della televisione digitale terrestre a copertura nazionale presenti nel sistema DVB-T italiano. Appartiene a Rai Way, societ\u00e0 controllata da Rai.\nFrequenze.\nIl RAI Mux B trasmette in SFN sul canale 40 della banda UHF V in tutta Italia. Il multiplex sfrutta la rete precedentemente impiegato per le trasmissioni del RAI Mux 4.\nServizi televisivi.\nSul multiplex RAI Mux B sono presenti esclusivamente canali televisivi in chiaro."}
{"id": "9132587", "revid": "404449", "url": "https://it.wikipedia.org/wiki?curid=9132587", "title": "Saverio Fera (politico)", "text": "Biografia.\nIscritto al Partito Nazionale Fascista, nel 1924 venne eletto deputato con voti alla Camera del Regno d'Italia nella XXVII legislatura. Deputato anche nella XXVIII e nella XXIX legislatura, dal 1939 al 1943 fu consigliere nazionale e componente della corporazione delle professioni e delle arti.\nAvvocato e massone, era parente dell'omonimo Saverio che fu sovrano gran commendatore gran maestro e fondatore della Serenissima Gran Loggia d'Italia di piazza del Ges\u00f9."}
{"id": "9132588", "revid": "6923", "url": "https://it.wikipedia.org/wiki?curid=9132588", "title": "Eliana Giorli La Rosa", "text": "\u00c8 stata dirigente del Partito Comunista toscano, dirigente provinciale dell'Unione Donne Italiane di Siena e Messina, amministratrice comunale e responsabile dell'Associazione Pionieri di Siena. Ha svolto attivit\u00e0 di poetessa.\nBiografia.\nEliana Giorli La Rosa nasce a Poggibonsi il 6 ottobre 1926. La sua istruzione scolastica termina con la quinta elementare, ma questo non le impedisce \u2013 negli anni \u2013 di diventare sindacalista, scrittrice, partigiana, funzionaria del PCI, consigliere comunale e militante antifascista. La\u00a0famiglia originaria era antifascista e negli anni della resistenza aiut\u00f2 il movimento partigiano, come staffetta, all'interno dei Gruppi di difesa della donna.\nHa frequentato la scuola politica del Partito Comunista Italiano, lavorato con Gianni Rodari, raccolto firme a sostegno del suffragio universale nel suo territorio. Nel 1946 si iscrive all'Unione donne italiane collaborando alla nascita della sezione di Poggibonsi. Nel 1951 durante l'alluvione del Polesine aiuta la popolazione, come testimoniato da una lettera di ringraziamento per il lavoro svolto, del primo dicembre 1951 della federazione senese del Partito Comunista di Siena.\nNel 1952 prima frequenta la scuola del PCI fiorentina \"Villa Medici\", dopodich\u00e9 viene assunta dalla \"Federazione del Partito Comunista\" di Siena per ampliare l\u2019attivit\u00e0 dell\u2019Associazione Pionieri Italiani nella provincia, divenendone coordinatrice. Nello stesso anno viene inviata, come funzionaria di partito, a Milazzo per la locale campagna elettorale.\nNel 1954 si sposa con il sindacalista Tindaro La Rosa, avvocato, dirigente del Partito Comunista Italiano, poi vicesindaco di Milazzo, dal quale avr\u00e0 due figli: Santi e Rosa Elisa.\nInsieme al marito contribuisce all'attivit\u00e0 del Partito Comunista nella provincia di Messina, istituendovi la sezione provinciale dell'UDI. Entra a far parte degli organi dirigenti nazionali della sezione femminile del Partito Comunista a Roma. Nel 1967, sindacalista con la CGIL Sicilia, difende i diritti delle donne che lavoravano alla raccolta del gelsomino e nel settore ortofrutticolo. Donne, che il sindacato voleva aiutare, per via dei bassi salari e i lunghi orari di lavoro.\nScrive poesie le quali vennero poi raccolte e pubblicate nel libro \"Il senso sognante della vita\". Il 26 aprile 2016 sul giornale argentino \"La Campa\u00f1a\", di Chivilcoy, pubblica una poesia in lingua spagnola \"La Tragedias De Los Desterrados.\"\nNel 2018, a 92 anni, diventa consigliere comunale a Monforte San Giorgio, dove svolge attivit\u00e0 amministrativa fino alla sua scomparsa.\nMuore a Taormina, il 22 febbraio 2020."}
{"id": "9132589", "revid": "2173966", "url": "https://it.wikipedia.org/wiki?curid=9132589", "title": "Madagascar francese", "text": ""}
{"id": "9132592", "revid": "247222", "url": "https://it.wikipedia.org/wiki?curid=9132592", "title": "Pandemia di COVID-19 in Kazakistan", "text": "Il primo caso della pandemia di COVID-19 in Kazakistan \u00e8 stato confermato il 13 marzo 2020. Due giorni dopo, \u00e8 stato proclamato lo stato di emergenza nel Paese.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una malattia respiratoria in un gruppo di persone nella citt\u00e0 di Wuhan, nella provincia cinese di Hubei, dato che \u00e8 stato riferito all'OMS il 31 dicembre 2019.\nIl tasso di mortalit\u00e0 per COVID-19 \u00e8 stato molto pi\u00f9 basso della SARS del 2003, ma la trasmissione \u00e8 stata significativamente maggiore, portando ad un bilancio totale delle vittime pi\u00f9 alto."}
{"id": "9132597", "revid": "404449", "url": "https://it.wikipedia.org/wiki?curid=9132597", "title": "Saverio Fera", "text": ""}
{"id": "9132598", "revid": "599013", "url": "https://it.wikipedia.org/wiki?curid=9132598", "title": "Micka\u00ebl Nad\u00e9", "text": "Carriera.\nCresciuto nel settore giovanile del , debutta in prima squadra il 20 maggio 2017 in occasione dell'incontro di Ligue 2 perso 3-1 contro il .\nStatistiche.\nPresenze e reti nei club.\n\"Statistiche aggiornate al 25 settembre 2021.\""}
{"id": "9132599", "revid": "110157", "url": "https://it.wikipedia.org/wiki?curid=9132599", "title": "Pandemia di COVID-19 in Kuwait", "text": "Il primo caso della pandemia di COVID-19 in Kuwait \u00e8 stato confermato il 24 febbraio 2020.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una malattia respiratoria in un gruppo di persone nella citt\u00e0 di Wuhan, nella provincia cinese di Hubei, dato che \u00e8 stato riferito all'OMS il 31 dicembre 2019.\nIl tasso di mortalit\u00e0 per COVID-19 \u00e8 stato molto pi\u00f9 basso della SARS del 2003, ma la trasmissione \u00e8 stata significativamente maggiore, portando ad un bilancio totale delle vittime pi\u00f9 alto."}
{"id": "9132600", "revid": "309289", "url": "https://it.wikipedia.org/wiki?curid=9132600", "title": "Svid'", "text": "Lo Svid () \u00e8 un fiume della Russia europea, emissario del lago Vo\u017ee e tributario del lago La\u010da, nel bacino dell'Onega. Scorre nel Kargopol'skij rajon dell'Oblast' di Arcangelo.\nDescrizione.\nIl fiume scorre dalla parte settentrionale del lago Vo\u017ee, per tutta la sua lunghezza si dirige verso nord attraverso aree disabitate e scarsamente popolate. La larghezza del fiume va dai 40 ai 120 metri. Nella parte superiore, il fiume scorre tra rive paludose e boscose; nella parte centrale, il fiume attraversa una cresta rocciosa, formando piccole rapide. Ci sono un gran numero di massi nel fiume in questa sezione, il canale si restringe a 10-15 metri, la corrente accelera, le sponde sono alte, in certi punti ripide. Nella parte inferiore del fiume, la corrente si indebolisce, le sponde ritornano basse e paludose. Sfocia nella parte meridionale del lago La\u010da diviso in due rami. Ha una lunghezza di 64\u00a0km, il suo bacino \u00e8 di 6\u00a0850\u00a0km\u00b2. "}
{"id": "9132604", "revid": "1573940", "url": "https://it.wikipedia.org/wiki?curid=9132604", "title": "Galacticidae", "text": "Galacticidae \u00e8 una famiglia di lepidotteri, recentemente riconosciuta ed enigmatica, unica rappresentante della superfamiglia Galacticoidea .\nQueste falene di dimensioni moderate hanno un'apertura alare di 8-17 mm e sono state precedentemente incorporate all'interno di diverse superfamiglie di lepidotteri (\"Tineoidea\": \"Psychidae\", \"Urodoidea\", \"Sesioidea\" e in diverse famiglie di \"Yponomeutoidea\"), ma i \"Galacticidae\" sono attualmente collocati nella propria superfamiglia alla base del gruppo naturale \"Apoditrysia.\""}
{"id": "9132605", "revid": "363629", "url": "https://it.wikipedia.org/wiki?curid=9132605", "title": "Apoditrysia", "text": ""}
{"id": "9132608", "revid": "1149807", "url": "https://it.wikipedia.org/wiki?curid=9132608", "title": "The Sly Collection", "text": ""}
{"id": "9132609", "revid": "76963", "url": "https://it.wikipedia.org/wiki?curid=9132609", "title": "Frantz Jourdain", "text": "\u00c8 noto soprattutto per La Samaritaine, un grande magazzino in stile Art Nouveau costruito nel I \"arrondissement\" di Parigi in tre fasi tra il 1904 e il 1928. Era rispettato come un'autorit\u00e0 sull'Art Nouveau.\nBiografia.\nNel 1860 studi\u00f2 a Parigi all'\u00c9cole nationale sup\u00e9rieure des beaux-arts. e nel 1870 ottenne la cittadinanza francese.\nJourdain era un teorico dell'Art Nouveau. Cominci\u00f2 a scrivere sull'arte nel 1875, e alla fine della sua vita aveva pubblicato circa duecento articoli in sessanta riviste e giornali, dapprima articoli di cronaca ma poi articoli critici in cui esprimeva il suo pensiero sull'arte. Alcuni di questi furono assemblati in raccolte nel 1886 e nel 1931. I suoi scritti erano eclettici. Oltre a scrivere su questioni artistiche pubblic\u00f2 un romanzo picaresco, due raccolte di racconti, un romanzo, un'opera teatrale e due raccolte di ritratti di artisti.\nTra il 1880 e il 1910 fu in prima linea nel movimento per rinnovare e sintetizzare le arti e svolse un ruolo importante nell'introdurre nuove idee. Scopr\u00ec pittori sconosciuti della fine del XIX secolo e fu un grande ammiratore della \"Galerie des machine\" dell'Exposition Universelle del 1889, progettata da Ferdinand Dutert e Victor Contamin. Nel 1887 fu ammesso alla \"Soci\u00e9t\u00e9 des gens de lettres\". Era diventato un critico d'arte di spicco e spesso citato negli anni 1890, come oppositore della formazione accademica e del movimento inglese Arts and Crafts. Era ostile a istituzioni come le beaux-arts, che soffocavano i nuovi talenti, e pensava che il Prix de Rome, che inviava artisti a Villa Medici per studiare le famose antichit\u00e0, fosse una perdita di tempo.\nArchitetto.\n\"La Samaritaine\", un grande magazzino, venne fondato da Ernest Cognacq nel 1870 quando prese in locazione una piccola parte di un edificio per uso commerciale. Acquist\u00f2 poi l'edificio, e in pi\u00f9 fasi acquist\u00f2 anche l'edificio di fronte che si affacciava su rue de la Monnaie. Nel 1885 incaric\u00f2 Jourdain di ridisegnare l'edificio originario e allo stesso tempo inizi\u00f2 a migliorare l'esterno. Nel 1904 Cognacq decise di ampliare il negozio. A Jourdain venne affidato il compito di creare la massima quantit\u00e0 di spazio nel modo pi\u00f9 rapido ed economico possibile ed egli progett\u00f2 una struttura in acciaio. La sgargiante decorazione esterna venne eseguita da suo figlio, il decoratore Francis Jourdain, dal pittore Eug\u00e8ne Grasset, dal metalmeccanico Edouard Schenck e dal ceramista Alexandre Bigot. Il suo uso del vetro e di una struttura in acciaio a vista in questo progetto fu sia radicale che funzionale, anche se subito dopo il completamento attir\u00f2 le critiche di una nuova generazione di architetti che rifiutavano l'Art Nouveau.\nIl suo lavoro faceva parte dell'evento di architettura nell'Arte ai Giochi della V Olimpiade.\n\"La Semeuse de Paris\" venne costruita tra il 1910 e il 1912 per ospitare il reparto crediti dei grandi magazzini \"La Samaritaine\" per i prestiti ai clienti meno abbienti. L'edificio Art Nouveau conteneva anche appartamenti. \u00c8 stato classificato monumento storico l'11 dicembre 2000. Nel 1925 Cognacq fu autorizzato a costruire un secondo edificio. Jourdain e Henri Sauvage iniziarono i lavori nel gennaio 1926 e lo completarono nel settembre 1928 dopo molte modifiche rispetto al progetto originale. Su richiesta della prefettura la struttura in acciaio venne dotata di un esterno in pietra color crema. Jourdain costru\u00ec il Negozio 3 sul lotto delimitato dalle rues de Rivoli, Pont-Neuf e Boucher tra il 1930 e il 1933. L'interno \u00e8 meglio conservato nel Negozio 2, con tetto in vetro, ampie scalinate e caratteristici colori blu brillante, verde e arancione.\nAnni dopo.\nDal 1903 Jourdain fu presidente del \"Salon d'Automne\". Fu membro fondatore della \"Soci\u00e9t\u00e9 du Nouveau Paris\", un gruppo che promosse la modernizzazione di Parigi. Frantz Jourdain mor\u00ec nel 1935. Suo figlio Francis (1876-1958) fu disegnatore, scrittore e pittore. Egli disse della societ\u00e0 in cui era cresciuto che era dominata da persone altamente supponenti e pronte a schierarsi. Sebbene i suoi membri fingessero di essere a favore della libert\u00e0 e della compassione, la consideravano contaminata da pregiudizi, xenofobia ed emozioni estreme. Suo padre era molto tipico di questa societ\u00e0."}
{"id": "9132610", "revid": "599013", "url": "https://it.wikipedia.org/wiki?curid=9132610", "title": "Josh Laurent", "text": "Carriera.\nHa esordito in Championship il 7 marzo 2017 disputando con il l'incontro vinto 0-1 contro il .\nStatistiche.\nPresenze e reti nei club.\n\"Statistiche aggiornate al 25 settembre 2021.\""}
{"id": "9132615", "revid": "599013", "url": "https://it.wikipedia.org/wiki?curid=9132615", "title": "Callum Brittain", "text": "Carriera.\nCresciuto nel settore giovanile del , debutta in prima squadra l'8 agosto 2016 in occasione dell'incontro di English Football League Trophy perso 4-1 contro il U23. Nel 2021 si trasferisce al , club della seconda divisione inglese."}
{"id": "9132616", "revid": "599013", "url": "https://it.wikipedia.org/wiki?curid=9132616", "title": "Bradley Collins", "text": "Carriera.\nCresciuto nel settore giovanile del , fra il 2017 ed il 2019 viene prestato prima in quarta e poi in terza divisione dove matura esperienza giocando da titolare.\nNel 2019 passa a titolo definitivo al con cui debutta in Football League Championship il 31 agosto in occasione del match pareggiato 0-0 contro il .\nStatistiche.\n\"Statistiche aggiornate al 26 settembre 2021\"."}
{"id": "9132619", "revid": "446353", "url": "https://it.wikipedia.org/wiki?curid=9132619", "title": "Gangster Disciples", "text": "I Gangster Disciples sono una banda di strada statunitense afroamericana formatasi negli anni 60 da Larry Hoover, leader dei Supreme Gangsters, e David Barksdale, leader dei Black Disciples. I due gruppi si unirono per formare la Black Gangster Disciple Nation (BGDN). La BGDN si divise in distinte fazioni oggi conosciute come Gangster Disciples e Black Disciples. Al giorno d'oggi, le due fazioni sono rivali. \nSimbolismo/Colori.\nIl simbolo predominante della banda \u00e8 la stella di David a sei punte. La banda usa anche i forconi puntati verso l'alto (\"pitchforks\" o \"rakes\") e i cuori, inoltre usa i colori nero e grigio.\nStoria.\nI Gangster Disciples furono stabiliti nel 1965 nel Southside di Chicago in Illinois, da Larry Hoover. Larry Hoover era il leader supremo della sua banda chiamata i Supreme Gangsters, mentre David Barksdale fu il leader della sua banda chiamata i Devil Disciples. Unirono le due bande nel 1969 e le diedero il nome di Black Gangster Disciples. \nI Gangster Disciples sono attivi in 110 citt\u00e0 e 31 stati, maggiormente negli Stati Uniti d'America medio-occidentali e negli Stati Uniti sud-orientali. La banda inoltre occupa un grande numero delle prigioni statunitensi. La banda ha un numero di membri stimato tra le 25,000 e 50,000 persone. "}
{"id": "9132620", "revid": "1305887", "url": "https://it.wikipedia.org/wiki?curid=9132620", "title": "Sinister Six", "text": ""}
{"id": "9132621", "revid": "1305887", "url": "https://it.wikipedia.org/wiki?curid=9132621", "title": "Perfidi Sei", "text": ""}
{"id": "9132622", "revid": "1305887", "url": "https://it.wikipedia.org/wiki?curid=9132622", "title": "Insidious Six", "text": ""}
{"id": "9132647", "revid": "768068", "url": "https://it.wikipedia.org/wiki?curid=9132647", "title": "Holberg Suite", "text": ""}
{"id": "9132651", "revid": "76963", "url": "https://it.wikipedia.org/wiki?curid=9132651", "title": "Peter von Hess", "text": "Vita.\nPeter von Hess ricevette inizialmente una formazione dal padre Carl Ernst Christoph Hess. Accompagn\u00f2 il fratello minore Heinrich Maria a Monaco nel 1806 e si iscrisse all'Accademia di Monaco all'et\u00e0 di sedici anni. Si form\u00f2 anche con Wilhelm von Kobell.\nDurante le guerre napoleoniche, gli fu permesso di entrare nello stato maggiore del generale Wrede, che comandava i bavaresi nelle operazioni militari che portarono all'abdicazione di Napoleone. L\u00ec acquis\u00ec nuove esperienze di guerra e il piacere per i lunghi viaggi. Durante questo periodo, von Hess dipinse i suoi primi pezzi di battaglia. Nel 1818 trascorse un po' di tempo in Italia dove dipinse varie scene e paesaggi italiani e viaggi\u00f2 a Napoli con Joseph Petzl e un gruppo di altri artisti bavaresi.\nNel 1833, su richiesta di Ludovico, accompagn\u00f2 Ottone di Grecia nel neonato Regno di Grecia, dove ad Atene raccolse materiale per i quadri della guerra di liberazione (\"Entrata in Nauplia\", 1835; \"Accoglienze tributate al re in Atene\", 1839). I bozzetti che fece in seguito furono collocati, nel numero di quaranta, nella Pinacoteca, dopo essere stati copiati in cera su larga scala da Nilsen, nelle arcate settentrionali dell'Hofgarten a Monaco di Baviera.\nValutazione.\nL'opera di Peter von Hess \u00e8 stata valutata positivamente per la sua esecuzione ma alcuni ne hanno messo in dubbio l'audacia e la congenialit\u00e0.\n\u00c8 sepolto nell'Alter S\u00fcdfriedhof di Monaco di Baviera."}
{"id": "9132654", "revid": "945903", "url": "https://it.wikipedia.org/wiki?curid=9132654", "title": "All Strung Out (Al Caiola)", "text": "All Strung Out \u00e8 un album a nome \"Caiola Combo\", pubblicato dalla casa discografica United Artists Records nel novembre del 1966.\nFormazione.\n\"Caiola Combo\""}
{"id": "9132655", "revid": "404449", "url": "https://it.wikipedia.org/wiki?curid=9132655", "title": "Alessandro Bartolomei", "text": "Biografia.\nIscritto al Partito Nazionale Fascista, militare di carriera e medico chirurgo, nel 1924 venne eletto deputato con voti alla Camera del Regno d'Italia nella XXVII legislatura. Fu confermato deputato anche nella XXVIII legislatura."}
{"id": "9132657", "revid": "574302", "url": "https://it.wikipedia.org/wiki?curid=9132657", "title": "Guido Maria Ranieri", "text": "Biografia.\nTerminati gli studi presso la Libera Universit\u00e0 del Cinema di Roma realizza nei primi anni novanta, sulla scia del successo americano del film Basic Instinct (1992), alcuni lungometraggi thriller erotici destinati direttamente per l'home video, di cui \u00e8 autore delle storie e regista. In particolare nell'ultimo di questi film \"Voyeur il Ricatto\" ha il primo incontro con il mondo del porno, seppure il lungometraggio non rientra nel genere, introducendo nel cast l'allora poco conosciuta attrice Marina Mantero e il giovane Francesco Malcom. Dal 1993 inizia a lavorare con il produttore e regista Lorenzo Onorati (in arte Lawrence Webber) per il quale scrive una serie televisiva \"Quattro ruote libere\" e i film erotici \"Le castellane\" e \"Colours\" quest'ultimo sempre con protagonista Marina Mantero. Il salto nel mondo dell'hard avviene nel 1994 subentrando a Onorati, impossibilitato a terminare le riprese, nella realizzazione di 3 film con protagonisti Emanuelle Cristaldi, Jean-Pierre Armand e Yves Baillat, di cui uno girato in pellicola e destinato alle sale cinematografiche.\nIl suo talento viene notato dal titolare del E.P.M. una delle maggiori aziende pornografiche di quel periodo e gli viene commissionata una pellicola di grande successo \"Eredit\u00e0 di un certo tipo\" con protagonista la giovanissima Sexy Luna appena comparsa sul Maurizio Costanzo Show insieme alla madre, sua manager. L'anno successivo, Canyon Grant, produttore e regista, noto per aver lanciato nell'hard l'attrice Lilli Carati, e titolare di un contratto in esclusiva con Angelica Bella, lo vuole al suo fianco e creano insieme il personaggio di Asia D'argento con la quale in tre anni verranno girate svariate pellicole a luci rosse di grande successo.\nNel 2004 durante una fiera di settore, avviene l'incontro con il manager di Diva Futura Riccardo Schicchi con il quale inizia una solidale collaborazione e. tramite il quale, Ranieri entrer\u00e0 a far parte dell'entourage dei fratelli Matera titolari dellFM Video. \u00c8 soprattutto con loro che nell'arco di dieci anni, realizza come regista i film produttivamente pi\u00f9 impegnativi, sovente girati negli studi cinematografici di Budapest, con soggetti che spaziano dal western, al medioevale, al bellico, all'azione e persino di fantascienza. Pellicole che vedono la presenza di tutte le pi\u00f9 importanti protagoniste del settore di quegli anni e che gli portano a conseguire molti riconoscimenti e premi nelle principali capitali europee: Parigi, Bruxelles, Praga e in Italia a Torino.\nNegli ultimi anni gli vengono commissionati dei video con protagonisti personaggi noti del panorama televisivo passati al cinema porno: Nando Colelli, Gabriele Paolini, Luca Tassinari, Sara Schicchi e soprattutto la showgirl Sara Tommasi con la quale gira il suo primo film a luci rosse: \"La mia prima volta\" che \u00e8 l'unico film in cui Sara non \u00e8 ancora coinvolta nello scandalo giudiziario con il suo manager Federico De Vincenzo e il produttore Giuseppe Matera, che porter\u00e0 al sequestro delle successive produzioni con lei da protagonista girate dal regista Max Bellocchio.\nNel 2014 crea il personaggio di Baby Gaga, tale \u00e8 la somiglianza con la giovane esordiente Sofia Bellucci e la celebre cantante americana Lady Gaga, e realizza \"Hardpop\" sulla scia del successo discografico del momento. Nel frattempo l'epoca dei dvd volge al termine, e inizia quella dello streaming e quindi Ranieri prosegue la sua attivit\u00e0 da regista insieme alla sua ultima \"scoperta\" Sofia Bellucci e la nuova generazione di pornostar tra cui spicca Valentina Nappi realizzando video direttamente per la rete."}
{"id": "9132658", "revid": "22475", "url": "https://it.wikipedia.org/wiki?curid=9132658", "title": "Oro (racconto)", "text": "Oro (\"Gold\") \u00e8 un racconto lungo di fantascienza dello scrittore statunitense Isaac Asimov, pubblicato per la prima volta nel numero di settembre 1991 della rivista Analog Science Fiction and Fact.\nL'opera ha vinto nel 1992 il Premio Hugo per il miglior racconto"}
{"id": "9132663", "revid": "36426", "url": "https://it.wikipedia.org/wiki?curid=9132663", "title": "Oratorio di Santa Lucia a Urbana", "text": "L'oratorio di Santa Lucia a Urbana \u00e8 un piccolo edificio di culto situato nella campagna di Montespertoli, nell'insediamento rurale oggi denominato Tenuta di Corfecciano-Urbana.\nStoria e descrizione.\nSi tratta di uno dei numerosi oratori sorti nel contado toscano tra XVI e XVII secolo, quando si assisteva a un significativo riflusso nelle campagne delle famiglie nobiliari e patrizie, via via che le tradizionali attivit\u00e0 manifatturiere cittadine andavano declinando.\nSituato sopra un poggio circondato da cipressi, l'oratorio ha una struttura semplice, di base rettangolare con copertura a capanna e un solo altare. Si distingue soprattutto per il ciclo di affreschi di Gregorio Pagani (1595 circa) nel presbiterio: sulla parete di fondo una grande scena centinata della \"Madonna col Bambino tra i santi Nicola e Miniato\" (o altro santo martire), con ai lati i santi \"Lucia\" e \"Bartolomeo\" a figura intera su sfondo rossastro; nelle pareti laterali altri due santi a figura intera, \"San Rocco\" e \"San Sebastiano\". Le figure hanno consonanza con le morbidezze tonali del Correggio e con le opere dei pittori bolognesi di quegli stessi anni, conosciuti dal Pagani durante la sua formazione col Cigoli, e sono vicine a quelle delle pale di Sciano in Val d'Elsa (oggi all'Ermitage) e di Terranuova Bracciolini.\nL'oratorio \u00e8 visitabile su appuntamento."}
{"id": "9132670", "revid": "46291", "url": "https://it.wikipedia.org/wiki?curid=9132670", "title": "Parapolydora", "text": " Parapolydora \u00e8 un genere di piante angiosperme dicotiledoni della famiglia delle Asteraceae.\nEtimologia.\nIl nome scientifico del genere \u00e8 stato definito per la prima volta dal botanico Harold Ernest Robinson (1932-2020) nella pubblicazione \" Phytologia; Designed to Expedite Botanical Publication. New York\" ( Phytologia 87(2): 78) del 2005.\nDescrizione.\nLe specie di questa voce sono erbacee perenni alte al massimo 0,2 - 1 metro. Gli steli sono snelli, prostrati o eretti con pochi o molti rami. La pubescenza \u00e8 formata da peli semplici o multisettati a forma di \"L\". Gli organi interni di queste piante contengono lattoni sesquiterpenici.\nLe foglie lungo il caule normalmente sono a disposizione alternata. La forma della lamina \u00e8 semplice e varia da lineare a strettamente ellittico-lanceolata. I bordi sono continui e dentati finemente. La superficie superiore \u00e8 verde, quella inferiore \u00e8 pi\u00f9 scura. Le venature in genere sono pennate con corte venature secondarie. Le stipole sono assenti.\nLe infiorescenze sono composte da capolini lungamente peduncolati terminali raccolti in formazioni informali. I capolini, discoidi, sono formati da un involucro persistente a forma da campanulata a subglobosa composto da brattee (o squame) all'interno delle quali un ricettacolo fa da base ai fiori tubulosi. Le brattee (110 - 130) sono disposte in circa 6 serie in modo embricato e scalato ed hanno delle forme da lineari a lanceolate; i bordi sono dentati; il colore \u00e8 pi\u00f9 o meno verde. Il ricettacolo, a forma piatta e alveolato, \u00e8 privo di pagliette. Lunghezza delle brattee: 2 \u2013 12\u00a0mm.\nI fiori (da 45 a 50) sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono di tipo tubuloso (actinomorfi). In genere i fiori sono ermafroditi (bisessuali) e fertili.\nI frutti sono degli acheni con pappo. La forma dell'achenio in genere \u00e8 subcilindrica con 8 - 10 coste e superficie pubescente per peli ispidi. Nell'achenio, privo di fitomelanina, sono presenti dei rafidi corti o allungati e idioblasti. Il pericarpo pu\u00f2 essere di tipo parenchimatico, altrimenti \u00e8 indurito (lignificato) radialmente. Il carpoforo (o carpopodium - il ricettacolo alla base del gineceo) \u00e8 anulare. I pappi sono formati da due serie di setole: quella interna ha delle setole bianche e barbate (non sono ampie all'apice); quella esterna da numerose corte scaglie lineari. I pappi sono direttamente inseriti nel pericarpo o connati in un anello parenchimatico posto sulla parte apicale dell'achenio.\nDistribuzione e habitat.\nLe specie di questo gruppo si trovano principalmente nell'Africa meridionale.\nSistematica.\nLa famiglia di appartenenza di questa voce (Asteraceae o Compositae, \"nomen conservandum\") probabilmente originaria del Sud America, \u00e8 la pi\u00f9 numerosa del mondo vegetale, comprende oltre 23.000 specie distribuite su 1.535 generi, oppure 22.750 specie e 1.530 generi secondo altre fonti (una delle checklist pi\u00f9 aggiornata elenca fino a 1.679 generi). La famiglia attualmente (2021) \u00e8 divisa in 16 sottofamiglie.\nFilogenesi.\nLe specie di questo gruppo appartengono alla sottotrib\u00f9 Centrapalinae , descritta all'interno della trib\u00f9 Vernonieae della sottofamiglia Vernonioideae . Questa classificazione \u00e8 stata ottenuta ultimamente con le analisi del DNA delle varie specie del gruppo. Dagli ultimi studi filogenetici sul DNA la trib\u00f9 Vernonieae \u00e8 risultata divisa in due grandi cladi: Muovo Mondo e Vecchio Mondo. Centrapalinae occupa una posizione centrale e appartiene al clade del Vecchio Mondo; in particolare \u00e8 inclusa nel subclade africano pi\u00f9 vicino alle specie tropicali americane.\nLa sottotrib\u00f9, e quindi i suoi generi, si distingue per i seguenti caratteri:\nAll'interno della sottotrib\u00f9 questo genere, da un punto di vita filogenetico, occupa una posizione abbastanza recente (ossia si \u00e8 diviso pi\u00f9 o meno per ultimo dal resto del gruppo) e con il genere \"Centrapalus\" forma un \"gruppo fratello\".\nI caratteri distintivi per questo genere sono i seguenti:\nIn precedenza la trib\u00f9 Vernonieae, e quindi la sottotrib\u00f9 di questo genere, era descritta all'interno della sottofamiglia Cichorioideae.\nElenco delle specie.\nQuesto genere ha 2 specie:"}
{"id": "9132685", "revid": "125886387", "url": "https://it.wikipedia.org/wiki?curid=9132685", "title": "Nord Stream 2", "text": "Il Nord Stream 2 \u00e8 un gasdotto che, attraverso il Mar Baltico, trasporta direttamente il gas proveniente dalla Russia in Europa occidentale, passando per la Germania.\nStoria.\nNel 2011, \"Nord Stream AG\" ha avviato la valutazione di un progetto di espansione costituito da due linee aggiuntive (in seguito denominate Nord Stream 2) per raddoppiare la capacit\u00e0 annua fino a 110 miliardi di metri cubi. Nell'agosto 2012, \"Nord Stream AG\" ha presentato domanda ai governi finlandese ed estone per studi di rotta nelle loro zone economiche esclusive sottomarine per la terza e la quarta linea.\n\u00c8 stato preso in considerazione un piano per instradare un gasdotto aggiuntivo nel Regno Unito, ma \u00e8 stato abbandonato.\nNel gennaio 2015 Gazprom ha annunciato che il progetto di espansione era stato sospeso poich\u00e9 le linee esistenti funzionavano solo a met\u00e0 della capacit\u00e0, a causa delle sanzioni dell'UE nei confronti della Russia, in seguito all'annessione della Crimea.\nNel giugno 2015 \u00e8 stato firmato un accordo per costruire il Nord Stream 2 tra Gazprom, Royal Dutch Shell, E.ON, OMV ed Engie. Poich\u00e9 la creazione di una joint venture \u00e8 stata bloccata dalla Polonia, il 24 aprile 2017 Uniper, Wintershall (compagnia petrolifera tedesca), Engie, OMV (compagnia petrolifera austriaca) e Royal Dutch Shell hanno firmato un accordo di finanziamento con Nord Stream 2 AG, con sede a Zug, Svizzera, una filiale di Gazprom responsabile dello sviluppo del progetto Nord Stream 2. Nord Stream 2 \u00e8 formata da persone assunte a prevalentemente a progetto e con una profonda esperienza nel mercato dell\u2019oil &amp; gas.\nIl 31 gennaio 2018 la Germania ha concesso al Nord Stream 2 un permesso per la costruzione e l'esercizio nelle acque tedesche e per le aree di approdo vicino a Lubmin. Nel maggio 2018 \u00e8 iniziata la costruzione del punto finale di Greifswald.\nNel gennaio 2019, l'ambasciatore degli Stati Uniti in Germania, Richard Grenell, ha inviato lettere alle societ\u00e0 coinvolte nella costruzione del Nord Stream 2 esortandole a smettere di lavorare al progetto e minacciandole di sanzioni.\nNel dicembre 2019, i senatori repubblicani Ted Cruz e Ron Johnson hanno anche esortato il proprietario di Allseas Edward Heerema a sospendere i lavori sull'oleodotto, avvertendolo che altrimenti gli Stati Uniti avrebbero imposto sanzioni. Cruz ha proposto formalmente un disegno di legge del genere per consentire sanzioni l'8 novembre 2021.\nIl 21 dicembre 2019, Allseas ha annunciato che la societ\u00e0 aveva sospeso le sue attivit\u00e0 di posa di tubazioni del Nord Stream 2, anticipando l'emanazione del National Defense Authorization Act for Fiscal Year 2020 degli Stati Uniti contenente sanzioni.\nNel maggio 2020, l'autorit\u00e0 di regolamentazione tedesca dell'energia ha rifiutato un'eccezione alle regole di concorrenza che richiedono al Nord Stream 2 di separare la propriet\u00e0 del gas dalla trasmissione.\nNell'agosto 2020, la Polonia ha inflitto a Gazprom una multa di 50 milioni di euro a causa della mancanza di collaborazione di quest'ultima con un'indagine avviata da UOKiK, l'organismo di vigilanza antimonopolio polacco. UOKiK ha citato regole di concorrenza contro Gazprom e le societ\u00e0 che stanno finanziando il progetto, sospettando che abbiano continuato a lavorare all'oleodotto senza il permesso del governo polacco.\nNel dicembre 2020, la nave posatubi russa Akademik Cherskiy ha continuato la posa di tubi. A gennaio, Fortuna, un altro posatubi, ha unito le forze con l'Akademik Cherskiy per completare il gasdotto. Il 4 giugno 2021 il presidente Putin ha annunciato che la posa delle tubazioni per la prima linea del Nord Stream 2 \u00e8 stata completamente completata. Il 10 giugno sono state collegate le sezioni del gasdotto. La posa della seconda linea \u00e8 stata completata nel settembre 2021.\nNel giugno 2021, il segretario di Stato americano Antony Blinken ha affermato che il completamento di Nord Stream 2 era inevitabile. Nel luglio 2021, gli Stati Uniti hanno esortato l'Ucraina a non criticare un prossimo accordo con la Germania sull'oleodotto.\nIl 20 luglio, Joe Biden e Angela Merkel hanno raggiunto un accordo conclusivo secondo cui gli Stati Uniti potrebbero attivare sanzioni se la Russia utilizzer\u00e0 il Nord Stream come \"arma politica\". L'accordo mira a impedire che Polonia e Ucraina vengano tagliate fuori dalle forniture di gas russe. L'Ucraina ricever\u00e0 un prestito di 50 milioni di dollari per la tecnologia verde fino al 2024 e la Germania istituir\u00e0 un fondo da un miliardo di dollari per promuovere la transizione dell'Ucraina all'energia verde per compensare la perdita delle tasse di transito del gas. Il contratto per il transito del gas russo attraverso l'Ucraina sar\u00e0 prorogato fino al 2034, se il governo russo sar\u00e0 d'accordo.\nIl 16 novembre 2021, i prezzi del gas naturale in Europa sono aumentati del 17% dopo che l'autorit\u00e0 di regolamentazione dell'energia tedesca ha sospeso l'approvazione del Nord Stream 2.\nIl 9 dicembre 2021, il primo ministro polacco, Mateusz Morawiecki, ha invitato il neo-cancelliere tedesco Olaf Scholz a opporsi all'avvio del Nord Stream 2 e a non cedere alle pressioni della Russia. In visita a Roma, Morawiecki ha dichiarato: \"Chieder\u00f2 al Cancelliere Scholz di non cedere alle pressioni della Russia e di non permettere che il Nord Stream 2 sia usato come strumento di ricatto contro l'Ucraina, uno strumento di ricatto contro la Polonia, uno strumento di ricatto contro l'Unione Europea.\nIl 22 febbraio 2022 l'interruzione del progetto del gasdotto \u00e8 una delle sanzioni annunciate dal cancelliere tedesco Olaf Scholz nei confronti della Federazione Russa, in seguito all'inasprirsi della crisi russo-ucraina del 2021-2022 e al riconoscimento da parte del Cremlino delle repubbliche separatiste del Donbass, Doneck e Lugansk.\nCompletamento.\nNel settembre 2021 l'ente responsabile della costruzione, ha comunicato l'avvenuto completamento della linea Nord Stream 2, col passaggio allo stato operativo entro il dicembre 2021.\nAspetti politici.\nNel gennaio 2018, il Segretario di Stato degli Stati Uniti Rex Tillerson ha dichiarato che gli Stati Uniti e la Polonia si sono opposti al gasdotto Nord Stream 2, ritenendolo una minaccia per la sicurezza e la stabilit\u00e0 energetica dell'Europa. Al gasdotto Nord Stream 2 si sono opposti anche l'ex presidente ucraino Petro Poroshenko, il primo ministro polacco Mateusz Morawiecki, l'ex presidente degli Stati Uniti Donald Trump, il presidente del Consiglio europeo Donald Tusk e il ministro degli esteri britannico Boris Johnson.\nTusk ha affermato che Nord Stream 2 non \u00e8 nell'interesse dell'UE.\nL'ex primo ministro italiano Matteo Renzi e il primo ministro ungherese Viktor Orb\u00e1n hanno messo in dubbio il diverso trattamento dei progetti Nord Stream 2 e South Stream.\nAlcuni sostengono che il progetto violi la strategia dichiarata a lungo termine dell'UE di diversificare le sue forniture di gas.\nUna lettera, firmata dai leader di nove paesi dell'UE, \u00e8 stata inviata alla CE nel marzo 2016, avvertendo che il progetto Nord Stream 2 contraddice i requisiti della politica energetica europea secondo cui i fornitori dell'UE non dovrebbero controllare gli asset di trasmissione dell'energia e che l'accesso all'infrastruttura energetica deve essere garantita per le societ\u00e0 non consorziate.\nAnche una lettera dei legislatori americani John McCain e Marco Rubio all'UE ha criticato il progetto nel luglio 2016.\nUn'indagine antitrust contro Gazprom avviata nel 2011 ha rivelato una serie di \"pratiche abusive\" che la societ\u00e0 ha applicato contro vari destinatari nell'UE e Nord Stream 2 \u00e8 stato criticato da questo punto di vista in quanto rafforzava ulteriormente la posizione di Gazprom nell'UE. Funzionari della Commissione europea hanno espresso il parere che \"Nord Stream 2 non migliora la sicurezza energetica dell'UE\".\nLa divisione di ricerca sugli investimenti di Sberbank nel 2018 ha espresso preoccupazioni dal punto di vista delle parti interessate russe, in particolare che gli obiettivi del progetto sono esclusivamente politici e legati alla corruzione:"}
{"id": "9132686", "revid": "1632387", "url": "https://it.wikipedia.org/wiki?curid=9132686", "title": "Rise of the Imperial Hordes", "text": "Rise of the Imperial Hordes \u00e8 il primo album in studio del gruppo musicale statunitense Krieg, pubblicato nel 1998 dalla Blood, Fire, Death."}
{"id": "9132687", "revid": "1310927", "url": "https://it.wikipedia.org/wiki?curid=9132687", "title": "Nikos Michel\u012bs", "text": "Caratteristiche tecniche.\n\u00c8 un terzino destro.\nCarriera.\nCresciuto nel settore giovanile dell', nel 2019 viene acquistato dal che lo aggrega alla propria formazione Primavera.\nNel 2021 viene prestato al con cui debutta fra i professionisti il 15 agosto in occasione dell'incontro di Eredivisie perso 4-0 contro il .\nStatistiche.\n\"Statistiche aggiornate all'8 maggio 2021\"."}
{"id": "9132688", "revid": "458786", "url": "https://it.wikipedia.org/wiki?curid=9132688", "title": "Nikos Michelis", "text": ""}
{"id": "9132689", "revid": "458786", "url": "https://it.wikipedia.org/wiki?curid=9132689", "title": "Nikolaos Michel\u012bs", "text": ""}
{"id": "9132690", "revid": "458786", "url": "https://it.wikipedia.org/wiki?curid=9132690", "title": "Nikolaos Michelis", "text": ""}
{"id": "9132693", "revid": "599013", "url": "https://it.wikipedia.org/wiki?curid=9132693", "title": "Renny Smith", "text": "Carriera.\nClub.\nNato a Epsom, in Inghilterra, ha studiato presso la Whitgift School di South Croydon. All'inizio del 2013 \u00e8 entrato a far parte delle giovanili del , anche se in seguito ha lasciato il club a causa di varie divergenze. Poco dopo, si \u00e8 unito ai rivali storici dell', con il quale ha ottenuto una borsa di studio biennale, dopo aver svolto vari provini con e . Con la squadra giovanile dell'Arsenal, ha partecipato a varie competizioni giovanili, tra cui la UEFA Youth League, ma non viene mai convocato in prima squadra. Dal momento che non \u00e8 riuscito a firmare un contratto da professionista con il club, nell'estate del 2015 \u00e8 stato svincolato dopo che era terminata la borsa di studio.\nNell'agosto del 2015 ha firmato un contratto triennale con il dopo essersi in mostra in un amichevole contro lo . \u00c8 stato aggregato alla squadra giovanile. Nel febbraio del 2016 si \u00e8 unito agli svedesi del in prestito per una stagione, dopo che un provino durato due settimane \u00e8 andato a buon fine. Chiude la stagione con 10 presenze in campionato, subentrando spesso dalla panchina.\nNell'agosto del 2016, \u00e8 stato richiamato dal prestito al GAIS, ed \u00e8 stato acquistato dagli italiani del a parametro zero. Nel novembre successivo ha esordito in Serie B sostituendo Francesco Signori nella vittoria per 1-0 sul . Il 31 gennaio 2017 viene girato in prestito al , in Lega Pro.\nIl 5 luglio 2018 firma un contratto triennale con gli olandesi del .\nIl 15 settembre 2020 si trasferisce, da svincolato, agli austriaci dello .\nNazionale.\nNonostante sia nato in Inghilterra, pu\u00f2 giocare per l'Austria grazie alle origini del nonno materno. Suo padre aveva avvisato la Federcalcio austriaca della sua idoneit\u00e0, e nell'aprile del 2014 ha ricevuto la sua prima convocazione con la nazionale Under-18 per un'amichevole contro la Danimarca, dopo essere stato notato dalla federazione nelle partite con le giovanili dell'Arsenal. Ha esordito nella vittoria per 2-1.\nStatistiche.\nPresenze e reti nei club.\n\"Statistiche aggiornate al 25 settembre 2021.\""}
{"id": "9132695", "revid": "201394", "url": "https://it.wikipedia.org/wiki?curid=9132695", "title": "British folk rock", "text": ""}
{"id": "9132696", "revid": "1647404", "url": "https://it.wikipedia.org/wiki?curid=9132696", "title": "A Night at Studio 54", "text": "A Night at Studio 54 \u00e8 una compilation pubblicata nel giugno 1979 dalla Casablanca Records con i brani di disco music pi\u00f9 frequentemente suonati al celebre Studio 54 di New York.\nL'album ha raggiunto la 21\u00aa posizione della classifica Billboard 200, rivelandosi un successo di critica e venendo certificato disco d'oro dalla RIAA. Nonostante quasi un milione di vendite, l'album \u00e8 fuori stampa dalla sua uscita originale e non \u00e8 stato ripubblicato su CD.\nDescrizione.\n\"A Night at Studio 54\" \u00e8 un doppio album che presenta 17 brani disco suonati regolarmente alla discoteca Studio 54 di Manhattan. Steve Rubell ha descritto l'album come \"\"l'equivalente di una notte allo Studio 54\".\" Le canzoni del disco sono mixate insieme dai DJ resident Marc Paul Simon e Roy Thode per una riproduzione continua, che ricorda un DJ set del nightclub."}
{"id": "9132697", "revid": "1821847", "url": "https://it.wikipedia.org/wiki?curid=9132697", "title": "Marxismo classico", "text": "Il marxismo classico si riferisce alle teorie economiche, filosofiche e sociologiche esposte da Karl Marx e Friedrich Engels in contrasto con i successivi sviluppi del marxismo, in particolare il marxismo-leninismo.\nKarl Marx.\nKarl Marx (5 maggio 1818, Treviri, Germania \u2013 14 marzo 1883, Londra) \u00e8 stato un filosofo, sociologo, economista politico e socialista rivoluzionario tedesco immensamente influente. Marx ha affrontato un'ampia gamma di questioni, tra cui l'alienazione e lo sfruttamento del lavoratore, il modo di produzione capitalistico e il materialismo storico, sebbene sia famoso soprattutto per la sua analisi della storia in termini di lotte di classe, riassunta nella riga di apertura dell'introduzione al \"Manifesto comunista\": \"La storia di tutta la societ\u00e0 finora esistente \u00e8 la storia delle lotte di classe\". L'influenza delle sue idee, gi\u00e0 popolari durante la sua vita, ricevette ulteriore impulso dalla vittoria dei bolscevichi russi nella rivoluzione d'ottobre del 1917 e ci sono poche parti del mondo che non furono significativamente toccate dalle idee marxiste nel corso del ventesimo secolo.\nCome ha osservato lo studioso di Marx statunitense Hal Draper: \"Ci sono pochi pensatori nella storia moderna il cui pensiero \u00e8 stato cos\u00ec malamente travisato, sia dai marxisti che dagli anti-marxisti\".\nPrime influenze.\nLe prime influenze su Marx sono spesso raggruppate in tre categorie, vale a dire la filosofia tedesca, l'economia politica inglese/scozzese e il socialismo francese.\nFilosofia tedesca.\nLe principali influenze includono Immanuel Kant, Georg Wilhelm Friedrich Hegel e Ludwig Feuerbach.\nMarx ha studiato sotto uno degli allievi di Hegel, Bruno Bauer, un leader del circolo dei Giovani hegeliani a cui Marx si \u00e8 attaccato. Tuttavia, dal 1841 lui ed Engels arrivarono a non essere d'accordo con Bauer e il resto dei Giovani hegeliani sul socialismo e anche sull'uso della dialettica di Hegel e si stacc\u00f2 progressivamente dall'idealismo tedesco e dai Giovani Hegeliani. I primi scritti di Marx sono quindi una risposta a Hegel, all'idealismo tedesco e una rottura con il resto dei Giovani hegeliani. Marx, \"ha messo Hegel a testa in gi\u00f9\", nella sua visione del suo ruolo, trasformando la dialettica idealistica in una materialistica, nel proporre che le circostanze materiali formino le idee invece del contrario. In questo Marx seguiva l'esempio di Feuerbach. La sua teoria dell'alienazione, sviluppata nei \"Manoscritti economico-filosofici del 1844\" (pubblicati nel 1932), si ispirava alla critica di Feuerbach dell'alienazione dell'uomo in Dio attraverso l'oggettivazione di tutte le sue caratteristiche intrinseche (cos\u00ec l'uomo proiettava su Dio tutte le qualit\u00e0 che sono infatti la qualit\u00e0 propria dell'uomo che definisce la \"natura umana\"). Ma Marx ha anche criticato Feuerbach per essere insufficientemente materialista.\nEconomia politica inglese e scozzese.\nLe influenze principali includono Adam Smith e David Ricardo.\nMarx ha costruito e criticato i pi\u00f9 noti economisti politici del suo tempo, gli economisti politici classici britannici.\nMarx ha criticato Smith e Ricardo per non essersi resi conto che i loro concetti economici riflettevano istituzioni specificamente capitaliste, non propriet\u00e0 naturali innate della societ\u00e0 umana e non potevano essere applicati senza modifiche a tutte le societ\u00e0. Ha proposto una correlazione sistematica tra valori-lavoro e prezzi monetari. Ha affermato che la fonte dei profitti sotto il capitalismo \u00e8 il valore aggiunto dei lavoratori non pagati in salario. Questo meccanismo operava attraverso la distinzione tra \"forza lavoro\", che i lavoratori scambiavano liberamente con il loro salario; e \"lavoro\", su cui i capitalisti possessori di beni acquisirono cos\u00ec il controllo. Questa distinzione pratica e teorica fu l'intuizione primaria di Marx e gli permise di sviluppare il concetto di \"plusvalore\", che distingueva le sue opere da quelle di Smith e Ricardo.\nSocialismo francese.\nLe principali influenze includono Jean-Jacques Rousseau, Charles Fourier, Henri de Saint-Simon, Pierre-Joseph Proudhon e Louis Blanc.\nRousseau \u00e8 stato uno dei primi scrittori moderni ad attaccare seriamente l'istituzione della propriet\u00e0 privata ed \u00e8 talvolta considerato un antenato del socialismo e del comunismo moderni, sebbene Marx menzioni raramente Rousseau nei suoi scritti.\nNel 1833, la Francia stava vivendo una serie di problemi sociali derivanti dalla rivoluzione industriale. Un certo numero di ampi piani di riforma sono stati sviluppati da pensatori della sinistra politica. Tra i pi\u00f9 grandiosi c'erano i piani di Charles Fourier e dei seguaci di Saint-Simon. Fourier voleva sostituire le citt\u00e0 moderne con comunit\u00e0 utopiche mentre i Saint-Simoniani sostenevano di dirigere l'economia manipolando il credito. Sebbene questi programmi non abbiano avuto molto sostegno, hanno ampliato l'immaginazione politica e sociale di Marx.\nLouis Blanc \u00e8 forse meglio conosciuto per aver originato il principio sociale, poi adottato da Marx, di come dovrebbero essere distribuiti lavoro e reddito: \"Da ciascuno secondo le sue capacit\u00e0, a ciascuno secondo i suoi bisogni\".\nPierre-Joseph Proudhon partecip\u00f2 alla rivolta del febbraio 1848 e alla composizione di quella che defin\u00ec \"la prima proclamazione repubblicana\" della nuova repubblica, ma nutriva perplessit\u00e0 sul nuovo governo perch\u00e9 stava perseguendo riforme politiche a scapito della riforma socio-economica dell'economia, che Proudhon considerava fondamentale. Proudhon pubblic\u00f2 la sua prospettiva di riforma, \"Solution du probl\u00e8me social\", in cui espose un programma di mutua cooperazione finanziaria tra i lavoratori. Credeva che questo avrebbe trasferito il controllo delle relazioni economiche dai capitalisti e dai finanzieri ai lavoratori. Era il libro di Proudhon \"Che cos'\u00e8 la propriet\u00e0?\" che convinse il giovane Karl Marx che la propriet\u00e0 privata doveva essere abolita.\nAltre influenze su Marx.\nLe influenze principali includono Friedrich Engels, il materialismo greco antico, Giambattista Vico e Lewis Henry Morgan.\nLa revisione dell'hegelismo di Marx fu anche influenzata dal libro di Engels \"La situazione della classe operaia in Inghilterra\" nel 1844, che port\u00f2 Marx a concepire la dialettica storica in termini di conflitto di classe e a vedere la classe operaia moderna come la forza rivoluzionaria pi\u00f9 progressista.\nMarx fu influenzato dal materialismo antico, in particolare da Epicuro (al quale Marx dedic\u00f2 la sua tesi, \"La differenza tra la filosofia della natura democritea ed epicurea\", 1841) per il suo materialismo e la teoria del clinamen che aprirono un regno di libert\u00e0.\nGiambattista Vico ha proposto una teoria ciclica della storia, secondo la quale le societ\u00e0 umane progrediscono attraverso una serie di stadi dalla barbarie alla civilt\u00e0 per poi tornare alla barbarie. Nella prima fase, chiamata l'Et\u00e0 degli Dei, emergono la religione, la famiglia e altre istituzioni fondamentali; nella successiva Et\u00e0 degli Eroi, la gente comune \u00e8 tenuta sottomessa da una classe dominante di nobili; nella fase finale, l'Et\u00e0 degli Uomini, le persone si ribellano e conquistano l'uguaglianza, ma nel processo la societ\u00e0 comincia a disintegrarsi. L'influenza di Vico su Marx \u00e8 evidente.\nMarx ha attinto a Lewis Henry Morgan e alla sua teoria dell'evoluzione sociale. Ha scritto una raccolta di taccuini dalla sua lettura di Lewis Morgan, ma sono considerati piuttosto oscuri e disponibili solo in edizioni accademiche. (Tuttavia Engels \u00e8 molto pi\u00f9 notevolmente influenzato da Morgan che da Marx).\nFriedrich Engels.\nFriedrich Engels (28 novembre 1820, Wuppertal, Prussia \u2013 5 agosto 1895, Londra) \u00e8 stato un filosofo politico tedesco del XIX secolo. Svilupp\u00f2 la teoria comunista insieme al suo collaboratore pi\u00f9 noto, Karl Marx.\nNel 1842, suo padre mand\u00f2 il giovane Engels in Inghilterra per aiutare a gestire la sua fabbrica di cotone a Manchester. Scioccato dalla diffusa povert\u00e0, Engels inizi\u00f2 a scrivere un resoconto che pubblic\u00f2 nel 1845 come \"La situazione della classe operaia in Inghilterra\" ().\nNel luglio 1845, Engels si rec\u00f2 in Inghilterra, dove incontr\u00f2 una donna della classe operaia irlandese di nome Mary Burns (Crosby), con la quale visse fino alla sua morte nel 1863. In seguito, Engels visse con sua sorella Lizzie, sposandola il giorno prima della sua morte nel 1877. Queste donne potrebbero averlo introdotto al movimento cartista, del quale incontr\u00f2 diversi capi, tra cui George Harney.\nEngels partecip\u00f2 attivamente alla Rivoluzione del 1848, prendendo parte alla rivolta di Elberfeld. Engels combatt\u00e9 nella rivoluzione del Baden contro i prussiani (giugno/luglio 1849) come aiutante di campo di August Willich, che comand\u00f2 un Corpo Libero nella rivolta del Baden-Palatinato.\nMarx ed Engels.\nMarx ed Engels si incontrarono di persona per la prima volta nel settembre 1844. Scoprirono di avere opinioni simili sulla filosofia e sul capitalismo e decisero di lavorare insieme, producendo una serie di opere tra cui \"Die heilige Familie\" (\"La sacra famiglia\"). Dopo che le autorit\u00e0 francesi deportarono Marx dalla Francia nel gennaio 1845, Engels e Marx decisero di trasferirsi in Belgio, che allora consentiva una maggiore libert\u00e0 di espressione rispetto ad altri paesi europei. Engels e Marx tornarono a Bruxelles nel gennaio 1846, dove fondarono il Comitato di corrispondenza comunista.\nNel 1847, Engels e Marx iniziarono a scrivere insieme un pamphlet, basato sui \"Principi del comunismo\" di Engels. Completarono l'opuscolo di parole in sei settimane, scrivendolo in modo tale da rendere il comunismo comprensibile a un vasto pubblico e lo pubblicarono come \"Manifesto del Partito Comunista\" nel febbraio 1848. A marzo, il Belgio espulse sia Engels che Marx. Si trasferirono a Colonia, dove iniziarono a pubblicare un giornale radicale, il \"Neue Rheinische Zeitung\". Nel 1849, sia Engels che Marx dovettero lasciare la Germania e si trasferirono a Londra. Le autorit\u00e0 prussiane fecero pressione sul governo britannico per espellere i due uomini, ma il primo ministro Conte John Russell rifiut\u00f2. Con solo i soldi che Engels poteva raccogliere, la famiglia Marx viveva in estrema povert\u00e0. I contributi di Marx ed Engels alla formazione della teoria marxista sono stati descritti come inseparabili.\nIdee principali.\nLe idee principali di Marx includevano:\nIl concetto di classe di Marx.\nMarx riteneva che l'identit\u00e0 di classe si configurasse nei rapporti con il modo di produzione. In altre parole, una classe \u00e8 un collettivo di individui che hanno un rapporto simile con i mezzi di produzione (contrariamente all'idea pi\u00f9 comune che la classe sia determinata dalla sola ricchezza, cio\u00e8 classe alta, classe media e classe povera).\nMarx descrive diverse classi sociali nelle societ\u00e0 capitaliste, tra cui principalmente:\nLa borghesia pu\u00f2 essere ulteriormente suddivisa in borghesia molto ricca e piccola borghesia. I piccoli borghesi sono coloro che impiegano manodopera, ma possono anche lavorare da soli. Questi possono essere piccoli proprietari, contadini proprietari terrieri o lavoratori del commercio. Marx predisse che la piccola borghesia alla fine sarebbe stata distrutta dalla costante reinvenzione dei mezzi di produzione e il risultato di ci\u00f2 sarebbe stato il movimento forzato della stragrande maggioranza della piccola borghesia verso il proletariato. Marx identific\u00f2 anche il sottoproletariato, uno strato della societ\u00e0 completamente slegato dai mezzi di produzione.\nMarx descrive anche i comunisti come separati dal proletariato oppresso. I comunisti dovevano essere un partito unificatore del proletariato; erano rivoluzionari istruiti che potevano portare il proletariato alla rivoluzione e aiutarlo a stabilire la democratica dittatura del proletariato. Secondo Marx, i comunisti sosterrebbero qualsiasi vera rivoluzione del proletariato contro la borghesia. Cos\u00ec i comunisti aiutano il proletariato a creare l'inevitabile societ\u00e0 senza classi (Vladimir Lenin va oltre questo concetto affermando che solo i \"rivoluzionari di professione\" possono guidare la rivoluzione contro la borghesia).\nLa teoria della storia di Marx.\nLa teoria marxista del materialismo storico intende la societ\u00e0 come fondamentalmente determinata dalle condizioni materiali in un dato momento: ci\u00f2 significa le relazioni che le persone intrattengono tra loro per soddisfare i loro bisogni fondamentali, ad esempio per nutrire e vestire se stessi e le loro famiglie. In generale, Marx ed Engels hanno identificato cinque fasi successive dello sviluppo di queste condizioni materiali nell'Europa occidentale."}
{"id": "9132698", "revid": "247222", "url": "https://it.wikipedia.org/wiki?curid=9132698", "title": "Biostampa tridimensionale", "text": "La biostampa in tre dimensioni (in inglese: \"3D bioprinting\") \u00e8 una tecnologia che permette, tramite una stampante in 3d, di produrre tessuti e organi. La biostampa in 3D deposita un biomateriale, detto biolink, strato su strato per creare strutture tissutali che possono essere usati in campo medico. Allo stato attuale la biostampa si limita a creare tessuti e miniorgani per facilitare la ricerca farmacologica. Questa tecnologia comprende la stampa di matrici extracellulari e di cellule viventi. Inoltre il bioprinting \u00e8 in grado di generare impalcature che posso essere usate per rigenerare giunture e legamenti.\nProcesso.\nLa biostampa segue sostanzialmente tre passaggi: pre-bioprinting, bioprinting e post-bioprinting.\nIl pre-bioprinting consiste nella creazione di un modello che successivamente la stampante creer\u00e0. Un primo passaggio comprende la biopsia dell'organo. Le tecnologie usate per il bioprinting sono la tomografia computerizzata e la risonanza magnetica. Viene poi fatta una ricostruzione tomografica e le immagini ottenute vengono inviate alla stampante. Una volta creata l'immagine, alcune cellule vengono isolate e poi moltiplicate. Queste cellule vengono mescolate con un speciale materiale che fornisce ossigeno ed altri nutrienti per tenerle vive. In alcuni processi le cellule vengono incapsulate in sfere di 500 \u03bcm di diametro. L'aggregazione di cellule non richiede un'impalcatura e si inseriscono nel tessuto tubulare.\nIl secondo passo prevede che il bioink, cio\u00e8 un misto di cellule, matrici e nutrienti, venga piazzato nella cartuccia e poi depositato.\nLa terza fase, il post-bioprinting, \u00e8 necessaria per stabilizzare la struttura, altrimenti il risultato finale \u00e8 a rischio. Dunque il tessuto stampato deve ricevere stimoli chimici e meccanici.\nApprocci.\nAttualmente i ricercatori stanno studiando tre diversi metodi per ottenere organi dal bioprinting, con la biomimetica, con l'assemblamento delle cellule e con l'uso di mini-tessuti.\nLa biomimetica ha come scopo di creare tessuti e organi artificiali che sono identici a quelle naturali. La biomimetica richiede la duplicazione della forma, della struttura e dell'ambiente dell'organo o del tessuti. L'applicazione della biomimetica nel bioprintng comporta la creazione di identiche parti cellulari ed extracellulari dell'organo. Il tessuto deve essere replicato in scala, poi bisogna comprendere il microambiente, l'organizzazione cellulare e la matrice extracellulare.\nL'auto-assemblamento si ricollega al processo di sviluppo degli organi in stato embrionale. Quando le cellule sono al loro primo sviluppo, creano autonomamente la loro impalcatura extracellulare.\nIl terzo approccio consiste in una combinazione dei due precedenti. In questo caso i tessuti e gli organi sono costruiti partendo da componenti in miniatura."}
{"id": "9132699", "revid": "439868", "url": "https://it.wikipedia.org/wiki?curid=9132699", "title": "Nungesser", "text": ""}
{"id": "9132700", "revid": "1698050", "url": "https://it.wikipedia.org/wiki?curid=9132700", "title": "Ingrid Oliver", "text": " \n\u00c8 nota per aver interpretato Petronella Osgood, un personaggio di supporto nella serie televisiva della BBC \"Doctor Who\".\nCarriera.\nOliver e la sua compagna di commedie Lorna Watson si sono incontrate alla Tiffin Girls' School di Kingston upon Thames. Nel settembre 2005, Watson e Oliver hanno eseguito il loro primo spettacolo insieme, al Canal Cafe Theatre di Londra. Da allora hanno fatto il tutto esaurito al Festival Fringe di Edimburgo, sia nel 2006 che nel 2007.\nOliver si \u00e8 esibita in vari programmi radiofonici e televisivi, tra cui \"Doc Martin\" con Martin Clunes, \"The Penny Dreadfuls Present... The Brothers Faversham ,\" la serie radiofonica di \"The Penny Dreadfuls\" e la serie radiofonica \"Another Case of Milton Jones\". Ha interpretato la parte di Natalie in \"Peep Show\" su Channel 4.\nAppare nel film \"Angus, Thongs and Perfect Snogging\" come Miss Stamp, e all'inizio del 2009 compare nella sitcom \"Plus One su\" Channel 4.\nNel 2010, Oliver ha interpretato Mimi Throckmorton in \"Material Girl\" su BBC One, al fianco di Lenora Crichlow e Dervla Kirwan. Nel 2012, \u00e8 apparsa in \"Let's Dance For Sport Relief\" con la partner comica Lorna Watson, ballando \"Bol\u00e9ro\", notoriamente usato da Torvill e Dean . L'anno successivo, \u00e8 apparsa nel primo episodio di \"The Great Comic Relief Bake Off\" ed \u00e8 stata nominata \"Star Baker\". Lo stesso anno, \u00e8 apparsa nello speciale del 50\u00ba anniversario di \"Doctor Who\", \"Il giorno del Dottore\", come Osgood. Ha ripreso il ruolo negli episodi \"Morte in Paradiso\", \"L'invasione degli Zygon\" e \"L'inversione degli Zygon\".\nVita privata.\nSuo nonno, Eric Gideon, era un veterano del D-Day morto nel 2017, poco dopo aver ricevuto la Legion d'Onore per il suo servizio in Francia durante la guerra. Sua madre \u00e8 la deputata conservatrice Jo Gideon, che \u00e8 diventata membro del Parlamento (MP) per Stoke-on-Trent Central nel 2019."}
{"id": "9132702", "revid": "439868", "url": "https://it.wikipedia.org/wiki?curid=9132702", "title": "Madon (disambigua)", "text": ""}
{"id": "9132703", "revid": "580", "url": "https://it.wikipedia.org/wiki?curid=9132703", "title": "Tito Cesare Canovai", "text": "Biografia.\nGi\u00e0 insegnante al convitto Cicognini di Prato e al liceo Michelangelo di Firenze, dal 1921 fu presidente della sezione pratese dell'Associazione Nazionale Combattenti. Iscrittosi al Partito Nazionale Fascista, nel settembre 1922 venne nominato segretario del fascio di Prato, rimanendovi fino al marzo 1923, quando fu eletto sindaco della citt\u00e0. Nel 1924 venne eletto deputato con voti alla Camera del Regno d'Italia nella XXVII legislatura. Nel febbraio 1927 venne confermato podest\u00e0 di Prato a seguito la riforma amministrativa voluta dal regime fascista, ma lasci\u00f2 la carica nel mese di ottobre per intraprendere la carriera prefettizia. Fu prefetto di Pescara (1927-1930), di Viterbo (1930-1936), di Cagliari (1936-1940), di Perugia (1940-1943) e di Verona (giugno-settembre 1943)."}
{"id": "9132705", "revid": "439868", "url": "https://it.wikipedia.org/wiki?curid=9132705", "title": "Fonck", "text": ""}
{"id": "9132706", "revid": "124014452", "url": "https://it.wikipedia.org/wiki?curid=9132706", "title": "Mario Bardi", "text": "Biografia.\nMario Bardi \u00e8 considerato uno dei maggiori rappresentanti del Realismo magico.\nNel 1947 abbandon\u00f2 gli studi di ingegneria e si iscrisse all'Accademia di Belle Arti di Palermo, dove si laure\u00f2 nel 1951.\nNello stesso anno si trasfer\u00ec ad Aosta e nel 1954 a Torino.\nSi trasfer\u00ec a Milano all'inizio degli anni '60. Bardi vinse il Premio Suzzara nel 1963 e il Premio Tettamanti nel 1964 e ancora nel 1966.\nLo scrittore siciliano Leonardo Sciascia scriveva di Bardi: \"Non c'\u00e8 niente nelle sue immagini che la Sicilia non possa spiegare\".\nStile.\nMario Bardi \u00e8 un esponente del Realismo, del Realismo esistenziale e poi del Realismo magico, considerato il pittore contemporaneo pi\u00f9 importante della Sicilia anche per averla rappresentata nelle sue molteplici forme.\nOggetto delle sue opere \"degli anni Cinquanta sono gli umili, rappresentati con strutture massicce, pesanti, emblematiche di una condizione esistenziale difficile, carica di fatica e sofferenza. Dalla met\u00e0 degli anni Sessanta la sua pittura si fa ancor pi\u00f9 esplicitamente portatrice di contenuti di denuncia e critica sociale, rappresentando prima stragi e sciagure occorse nella sua terra d'origine, la Sicilia, poi gli orrori dei conflitti in tutto il mondo. Nel decennio seguente intraprende le serie dei Vicer\u00e8, degli Inquisitori, dei Cardinali, simboli di un sistema oppressivo non pi\u00f9 cos\u00ec evidente ed esplicitamente denunciato, come nelle opere precedenti, ma pi\u00f9 sottile e velenoso. (cit. Premio Suzzara)."}
{"id": "9132707", "revid": "2730", "url": "https://it.wikipedia.org/wiki?curid=9132707", "title": "Alice Agogino", "text": "Nel 1997 Agogino \u00e8 stata eletta membro della National Academy of Engineering statunitense per le applicazioni dell'intelligenza artificiale e per il lavoro sulla riforma nel percorso di studi in ingegneria.\nVita e formazione.\nAgogino ha frequentato l'Universit\u00e0 del Nuovo Messico, dove ha conseguito la laurea triennale in ingegneria meccanica nel 1975. Ha conseguito la laurea magistrale tre anni dopo presso l'Universit\u00e0 di California Berkeley. Agogino ha conseguito il dottorato di ricerca nel 1984 presso l'Universit\u00e0 di Stanford lavorando sull'ingegneria e i sistemi economici.\nCarriera e ricerca.\nAgogino ha iniziato la sua carriera mentre era ancora studentessa, lavorando come ingegnere di progetto per Dow Chemical dal 1972 al 1973. Durante gli anni del master e il primo anno di dottorato \u00e8 stata ingegnere meccanico e specialista di sistemi presso General Electric. Nel 1979 fonda la sua propria azienda, Agogino Engineering, tuttora esistente. Nel 1980 Agogino ha trascorso un anno come analista di sistemi per SRI. Dal 1980 al 1981 ha guidato il programma Women in Engineering della Santa Clara University. Agogino \u00e8 stata nominata assistente alla cattedra di ingegneria meccanica all'Universit\u00e0 della California Berkeley nel 1984; attualmente \u00e8 Professore di Ingegneria Meccanica alla \"Roscoe and Elizabeth Hughes University\".\nDal 1995 al 1999 \u00e8 stata decano associato del Berkeley's College of Engineering e dal 1999 al 2001 \u00e8 stata direttrice dell'Instructional Technology Program dello stesso College. Ha ricevuto finanziamenti dalla National Science Foundation per lavorare con Synthesis, un programma che incoraggia l'istruzione ingegneristica a livello universitario. Ha fatto parte di comitati professionali per la National Science Foundation, il National Research Council e la National Academy of Engineering. La sua ricerca attuale \u00e8 focalizzata sulla tecnologia sostenibile.\nPremi e riconoscimenti.\nAgogino \u00e8 membro di diverse societ\u00e0 scientifiche, tra cui la National Academy of Engineering (1997), l'American Association for the Advancement of Science, l'European Academy of Science, l'Association of Women in Science e l'American Society of Mechanical Engineers. \u00c8 membro della Society of Women Engineers e dell'Institute of Electrical and Electronics Engineers.\nHa anche ricevuto numerosi premi:"}
{"id": "9132714", "revid": "439868", "url": "https://it.wikipedia.org/wiki?curid=9132714", "title": "Scaroni", "text": ""}
{"id": "9132729", "revid": "1632387", "url": "https://it.wikipedia.org/wiki?curid=9132729", "title": "Destruction Ritual", "text": "Destruction Ritual \u00e8 il secondo album in studio del gruppo musicale statunitense Krieg, pubblicato nel 2001 dalla Red Stream, Inc."}
{"id": "9132730", "revid": "1702319", "url": "https://it.wikipedia.org/wiki?curid=9132730", "title": "Gravitas (disambigua)", "text": ""}
{"id": "9132732", "revid": "766079", "url": "https://it.wikipedia.org/wiki?curid=9132732", "title": "Finale della Coppa delle nazioni africane 2012", "text": "La finale della Coppa delle nazioni africane 2012 si disput\u00f2 il 12 febbraio 2012 allo Stade d'Angondj\u00e9 a Libreville, Gabon, tra le nazionali di e . La partita fu vinta dal primo, che vinse 8-7 ai tiri di rigore dopo uno 0-0 iniziale e ottenne il suo primo trofeo nella massima competizione tra nazionali maschili africane.\nCammino verso la finale.\n e erano stati sorteggiati rispettivamente nei gironi A e C del torneo, saltando direttamente le qualificazioni in qualit\u00e0 di nazionali organizzatrici di quell'edizione (per entrambe sarebbe stata la prima volta, e sarebbero seguite le rispettive edizioni del 2015 e del 2017).\nNel gruppo A la Zambia affianc\u00f2 la Guinea Equatoriale insieme a e . Quest'ultimo, il primo avversario dei \"Proiettili di rame\", fu sconfitto a sorpresa per 2-1 il 21 gennaio all'Estadio de Bata, con le reti di Emmanuel Mayuka al 12\u00b0 e Rainford Kalaba al 20\u00b0, contro il gol di Dame N'Doye al 74\u00b0 che serv\u00ec solo ad accorciare le distanze. A quell'inaspettata vittoria segu\u00ec quattro giorni dopo un notevole 2-2 contro la Libia, partita in vantaggio a soli 5 minuti dal fischio d'inizio con Ahmed Saad Osman (poi autore di una doppietta), risultato che rese comunque probabile la qualificazione dello Zambia ai quarti. Negli stessi giorni delle partite degli zambiani, i padroni di casa avevano intanto battuto la Libia per 1-0 e il Senegal per 2-1, confermando la loro qualificazione ai quarti; di conseguenza, la partita del 29 gennaio tra Guinea Equatoriale e Zambia al Nuevo Estadio de Malabo (unica partita del girone in uno stadio diverso) serv\u00ec solo a confermare le posizioni finali, e l'1-0 finale per lo Zambia diede a quest'ultimo il primo posto, mentre allo stesso tempo, all'Estadio de Bata, il Senegal perse anche stavolta per 2-1 contro la Libia e fin\u00ec il torneo da ultimo nel girone con zero punti.\nIl girone B vide invece gli ivoriani affrontare in sequenza il , il e l' il 22, il 26 e il 30 gennaio, al Nuevo Estadio de Malabo. La Costa d'Avorio vinse la prima partita per 1-0 con il rigore di Didier Drogba al 39\u00b0, mentre il 2-0 contro i burkinab\u00e9 (rete di Salomon Kalou al 16\u00b0 e autorete di Bakary Kon\u00e9) conferm\u00f2 la sua qualificazione ai quarti. La vittoria finale contro l'Angola (2-0 con le reti di Ebou\u00e9 e Bony) pose gli ivoriani in testa alla classifica, ed essi passarono ai quarti a punteggio pieno. Il Sudan lo segu\u00ec con 4 punti con il 2-2 contro l'Angola e il 2-1 contro il Burkina Faso, e pot\u00e9 accedere ai quarti soltanto in virt\u00f9 della differenza reti superiore all'Angola stessa (che era arrivata a 4 punti grazie anche al 2-1 contro i burkinab\u00e9).\nIl 4 febbraio le due nazionali capolista affrontarono rispettivamente Sudan e Guinea Equatoriale, e vinsero entrambe per 3-0: mentre gli zambiani segnarono con Stophira Sunzu, Christopher Katongo e James Chamanga, gli ivoriani trionfarono con doppietta di Drogba (tra i sette capocannonieri con 3 gol) e rete di Yaya Tour\u00e9. Le semifinali dell'8 febbraio terminarono anch'esse con lo stesso punteggio, stavolta 1-0 con le reti dello zambiano Mayuka contro il e dell'ivoriano Gervinho contro il (poi classificatosi terzo dopo aver vinto la finalina).\nSia per la Zambia che per la Costa d'Avorio, questa fu la terza partecipazione alla finale della Coppa d'Africa, ma essa era stata vinta solo dalla seconda, nel 1992, a cui era seguito un secondo posto nel 1992, in entrambi i casi contro il Ghana, mentre l'altro aveva perso la finale nel 1974 contro lo e nel 1994 contro la . Inoltre, lo Stade d'Angondj\u00e9 della citt\u00e0 gabonese di Libreville, lo stadio della finale che aveva anche ospitato la semifinale Costa d'Avorio-Mali, si trovava a brevissima distanza dal tragico disastro aereo del 27 aprile 1993: in quel frangente, un aereo che trasportava gran parte della nazionale di calcio dello Zambia, diretta a Dakar per un incontro con il Senegal valido per le qualificazioni ai Mondiali del 1994, si era schiantato a causa di un errore che cost\u00f2 la vita di tutti i 25 passeggeri e i 5 membri dell'equipaggio; nonostante questo, lo Zambia si era fatto coraggio e aveva persino raggiunto la finale della stessa Coppa d'Africa del 1994, perdendo per\u00f2 contro i nigeriani, anche se non bast\u00f2 per qualificarsi ai Mondiali.\nDescrizione della partita.\nIl calcio d'inizio fu fischiato mezz'ora dopo rispetto all'orario previsto, per ricordare le vittime del disastro del 1994.\nLo Zambia part\u00ec subito all'attacco e si avvicin\u00f2 al gol del vantaggio, ma il tiro di Sinkala su un corner ben piazzato fu parato dal portiere ivoriano Barry. Al 12\u00b0 Musonda si fece male e dovette uscire, venendo sostituito da Mulenga; segu\u00ec poi un tiro di Mayuka al 14\u00b0, ma esso fin\u00ec sopra la traversa. Gli \"Elefanti\" contrattaccarono, ma il tiro di Yaya Tour\u00e9 al 30\u00b0 su passaggio di Drogba fin\u00ec fuori porta. Nell'ultimo quarto d'ora, lo Zambia tent\u00f2 ancora con Katongo e Chasa, ma invano.\nI primi 15 minuti della ripresa si rivelarono vuoti, con i centrocampisti ivoriani Cheik Tiot\u00e9, Didier Zokora e Yaya Tour\u00e9 che stavolta non riuscirono a controllare il centrocampo, mentre al 63\u00b0 Salomon Kalou lasci\u00f2 il posto a Max Gradel. Nondimeno, Gervinho al 69\u00b0 sub\u00ec fallo in area di rigore per mano di Mulenga (che venne subito ammonito e che cinque minuti dopo avrebbe lasciato il posto a Katongo), ma Drogba, incaricato di tirare dal dischetto, calci\u00f2 oltre la traversa. Nell'ultimo quarto d'ora avvennero le altre due sostituzioni ivoriane: Didier Ya Konan prese il posto di Didier Zokora al 75\u00b0, mentre all'87\u00b0 Yaya Tour\u00e9 fu sostituito da Wilfried Bony. Le poche occasioni ivoriane terminarono con un nulla di fatto, e i regolamentari finirono 0-0.\nIl primo tempo supplementare and\u00f2 in maniera movimentata come l'ultimo quarto d'ora del secondo tempo. Lo zambiano Felix Katongo si fece avanti e, dopo un'ottima corsa verso la fascia sinistra, cross\u00f2 verso suo fratello Christopher; il tiro in porta fu per\u00f2 salvato da Barry, che port\u00f2 la palla alla traversa. Da l\u00ec le cose si calmarono, in quanto nessuna delle due nazionali trov\u00f2 un'occasione gol. Nei primi minuti del secondo supplementare l'ivoriano Ya Konan tir\u00f2 dalla lunga distanza, fallendo di poco oltre la traversa. Gli ivoriani sfiorarono poi il gol al 117\u00b0 con una mischia in area di rigore zambiana: Drogba colp\u00ec di testa verso la porta, mentre Gervinho fu colpito da Kennedy Mweene mentre il portiere dei \"Proiettili di rame\" respinse la palla; Gradel tent\u00f2 di approfittarne subito con un tiro al volo, ma il pallone and\u00f2 fuori. Questa fu l'ultima occasione gol della partita, che, ormai fissa sullo 0-0, and\u00f2 ai rigori.\nLa prima serie di cinque rigori per parte fin\u00ec senza errori: gli ivoriani la iniziarono con un rigore trasformato di Tiot\u00e9 (piazzato alla sinistra di Mweene), a cui segu\u00ec Christopher Katongo (stop e gol), poi Bony (rigore perfetto nell'angolo alto a sinistra), Mayuka (idem), Bamba (parato, ma poi ripetuto perch\u00e9 Mweene era uscito troppo presto e piazzato sulla parte superiore della rete), Chansa, Gradel, Felix Katongo, Drogba e persino il portiere Mweene. Si prosegu\u00ec a oltranza, ma andarono a segno anche i rigori di Ti\u00e9n\u00e9 (angolo superiore centrato con un sinistro), Sinkala (rigore irreale sul tetto della porta che sembrava andare oltre la traversa), Ya Konan e Lungu. Sul 7-7 sia Kolo Tour\u00e9 che Kalamba sbagliarono i rispettivi \"penalties\", con il primo che tir\u00f2 troppo basso e fiacco e fu quindi parato facilmente, mentre il secondo and\u00f2 oltre la traversa. Alla nona coppia di rigori, Gervinho sbagli\u00f2 tirando alto sopra la traversa. Stophira Sunzu si fece invece avanti e calci\u00f2 un rigore perfetto nella parte superiore della rete, dando allo Zambia l'8-7 finale e il titolo di Campione d'Africa per la prima volta nella sua storia."}
{"id": "9132733", "revid": "124253061", "url": "https://it.wikipedia.org/wiki?curid=9132733", "title": "Trono Reale di Aquisgrana", "text": "Il Trono Reale di Aquisgrana (in tedesco \"Aachener K\u00f6nigsthron\"), noto anche come Trono di Carlo Magno (\"Thron Karls des Gro\u00dfen\" o, semplicemente, \"Karlsthron\"), \u00e8 un trono fatto costruire negli anni 790 da Carlo Magno come parte degli arredi della sua cappella palatina (nucleo centrale dell'odierna cattedrale di Aquisgrana), nella quale \u00e8 rimasto sin dalla sua creazione.\nFu utilizzato per l'incoronazione di Ludovico il Pio a co-imperatore nell'813, e in seguito per l'incoronazione a Re dei Romani di tutti gli imperatori del Sacro Romano Impero da Ottone I di Sassonia (nel 936) a Ferdinando I d'Asburgo (nel 1531). Pertanto, gi\u00e0 dall'XI secolo, il Trono Reale di Aquisgrana era chiamato \"totius regni archisolium\", cio\u00e8 primo soglio di tutto l'Impero.\nCarlo Magno, tuttavia, non fu incoronato ad Aquisgrana; divenne infatti re a Noyon nel 768 e imperatore (augusto) a Roma nell'800. \u00c8 molto probabile, per\u00f2, che assistesse alle messe tenute nella Cappella Palatina seduto su questo trono.\nDescrizione.\nIl Trono Reale di Aquisgrana \u00e8 estremamente semplice e privo di qualsiasi ornamento. Si erge su di un podio, separato da sei gradini dal livello del suolo. Il trono vero e proprio \u00e8 costituito da quattro lastre di marmo pario tenute insieme da staffe di bronzo che, secondo recenti indagini, sarebbero state prelevate, cos\u00ec come i gradini, dalla basilica del Santo Sepolcro di Gerusalemme intorno all'anno 800. Un'altra interpretazione (mai verificata) sostiene invece che fossero parte della scalinata del palazzo di Pilato, sulla quale Ges\u00f9 sal\u00ec dopo la flagellazione. Su di una delle due lastre laterali sono presenti delle linee incise che probabilmente servivano da tavoliere per un antico gioco del mulino. La lastra posteriore riporta invece incisa una rappresentazione della scena della crocifissione. Date le condizioni della superficie del marmo e la presenza di incisioni a tema sia pagano che cristiano risalenti a diverse epoche ,si pu\u00f2 concludere che quando le lastre furono assemblate per comporre il trono, esse fossero gi\u00e0 state impiegate come decorazioni in almeno altre due occasioni distinte.\nUna struttura interna in legno, che ora si trova nel Rheinisches Landesmuseum Bonn, fungeva da supporto della quinta lastra di marmo, andata perduta, che costituiva il sedile. All'interno di essa era presente un vano in cui, secondo recenti studi, erano custodite le insegne imperiali o parte di esse, in particolare la borsa di Santo Stefano. La datazione al radiocarbonio ha rivelato che il pannello in quercia pu\u00f2 essere datato al periodo carolingio, intorno all'800, ed \u00e8 perci\u00f2 coevo con la realizzazione del trono.\nIl podio del trono poggia su quattro pilastri in pietra. Ci\u00f2 permise ai visitatori nelle epoche successive di strisciare sotto il trono, gesto che rappresentava sia un atto di umilt\u00e0 verso il sovrano appena consacrato, sia un atto di venerazione delle reliquie di Cristo, dato il legame che univa le lastre di marmo alla figura del Messia (vedi sotto la sezione simbolismo). La superficie levigata dell'interno dei pilastri dimostra come innumerevoli visitatori debbano aver compiuto questo rito nel corso dei secoli.\nAdiacente alla parte posteriore del trono si trova l'altare di Nicasio, che fu assemblato con parti di un altro altare carolingio e consacrato nel 1305.\nIl trono \u00e8 sopravvissuto a tutte le alterazioni e demolizioni subite dalla cappella nel corso dei secoli. Tuttavia, nel corso delle misure prese dal capitolo della cattedrale durante la seconda guerra mondiale per proteggere gli arredi e i tesori della cattedrale dai danni causati dalle bombe e dall'acqua di spegnimento degli incendi, il trono fu avvolto con carta imbevuta di catrame e poi riempito e ricoperto di sabbia. La carta catramata ha lasciato sul marmo delle vistose chiazze giallastre tutt'ora visibili, che si \u00e8 preferito tuttavia non rimuovere per non rischiare di danneggiare gli antichi graffiti.\nNell'area sottostante e circostante il trono \u00e8 stata conservata l'originale pavimentazione carolingia. Le variet\u00e0 di pietra utilizzate per comporla (marmo bianco, porfido verde antico e porfido rosso egiziano) provengono da edifici pi\u00f9 antichi e sono state disposte secondo lo stile rappresentativo italiano. Il materiale potrebbe provenire dal palazzo di Teodorico a Ravenna, dove sono stati ritrovati pavimenti molto simili.\nSimbolismo.\nIl trono, la cui simbolicit\u00e0 lo qualifica come un eccezionale testimonianza del rinascimento carolingio, si trova nella galleria ovest del piano superiore dell'ottagono carolingio, chiamato \"Hochm\u00fcnster\" (Chiesa alta) in tedesco.\nIl posizionamento del trono non \u00e8 casuale, bens\u00ec in stretta correlazione col contesto strutturale della cappella palatina, le cui proporzioni ricreano, in forma numerica, un'immagine simbolica della Gerusalemme Celeste. Il trono, seguendo probabilmente il modello biblico del trono di Salomone, il quale poneva a sua volta il sovrano in una sfera separata per mezzo di una galleria, occupava il posto pi\u00f9 alto, simboleggiando in modo inequivocabile la rivendicazione dell'imperatore alla sovranit\u00e0 temporale e spirituale su tutto il regno e la sua funzione di mediatore tra cielo e terra. In questo senso, anche il numero dei gradini potrebbe avere una rilevanza simbolica, poich\u00e9 secondo I Re 10,19 anche il trono di Salomone aveva sei gradini e si trovava in una sala fronteggiante un tempietto cubico\u02d0 il Santo dei Santi (I Re 7). Richiami deliberati al modello del trono di Salomone erano in linea con la rivendicazione di Carlo di dominio universale incondizionato in qualit\u00e0 di reggente di un impero mondiale cristiano, nel quale egli avrebbe governato su un nuovo popolo eletto come una sorta di nuovo Salomone. Questa interpretazione \u00e8 rafforzata dalla comprovata ammirazione che Carlo nutriva verso l'altrettanto prestigioso padre e predecessore di Salomone, Re Davide, il cui ruolo di governatore di Dio sulla terra egli cercava di imitare. Nell'801 \u00e8 riportato che \"a corte ci riferivamo a Carlo col nome di 'Davide'\". Questo messaggio venne sottolineato dall'uso di marmo proveniente dalla Terra Santa, il quale essendo originario della basilica del Santo Sepolcro di Gerusalemme ha un legame con la figura di Ges\u00f9 Cristo e perci\u00f2 anche con l'idea del diritto divino dei re. Inoltre, secondo il pensiero medievale, le lastre di marmo sarebbero state trasformate in reliquie tramite il contatto col corpo di Cristo. L'irregolarit\u00e0 dello spessore delle lastre e la generale mancanza di armonia estetica del trono vennero accettate pur di mantenere evidente questo legame divino.\nIl trono imperiale \u00e8 posto nella parte occidentale della cappella ed \u00e8 rivolto verso est. La vista del sovrano in trono cade cos\u00ec verso oriente nell'attesa che il giorno del giudizio sorga da questo punto cardinale portando cos\u00ec la fine del mondo e del potere temporale.\nI quattro pilastri che sostengono il podio possono rappresentare il mondo governato dal signore temporale con i suoi quattro elementi, le sue quattro stagioni e i suoi quattro punti cardinali. Vi si potrebbe anche leggere un riferimento ai quattro fiumi del giardino dell'Eden, che portavano fertilit\u00e0 alla terra.\nMolto probabilmente nella stanza che si apriva dietro il trono c'era un altare consacrato a San Michele Arcangelo. Di conseguenza, il sovrano assiso in trono avrebbe potuto confidare che l'arcangelo gli avrebbe \"guardato le spalle\"."}
{"id": "9132734", "revid": "599013", "url": "https://it.wikipedia.org/wiki?curid=9132734", "title": "Yolanda Aguirre", "text": "Carriera.\nClub.\nDopo i primi anni giocati nelle giovanili, dal 2013 Aguirre \u00e8 inserita nella rosa della prima squadra del La Solana, club dell'omonima cittadina della comunit\u00e0 autonoma di Castiglia-La Mancia, rimanendovi per quattro stagioni.\nNell'estate 2017 si trasferisce al , alla sua quarta stagione in Primera Divisi\u00f3n Femenina de Espa\u00f1a, il massimo livello del campionato spagnolo di categoria, come vice della titolare Patricia Larqu\u00e9. Debutta con la nuova maglia il 23 settembre di quell'anno, alla 3\u00aa giornata di campionato, nell'incontro casalingo perso per 3-0 con l'. In seguito il tecnico Juan Carlos Ant\u00fanez la impiega in altre 10 partite prima che la squadra, rivelandosi meno competitiva delle precedenti stagioni, non riesce a staccarsi da posizioni di fondo classifica, terminando al 16\u00ba e ultimo posto, retrocedendo di conseguenza in Segunda Divisi\u00f3n. Rimasta legata alla societ\u00e0 di Badajoz, festeggia con le compagne il ritorno in Primera Divisi\u00f3n al termine del campionato 2019-2020. Come portiere titolare disputa 31 dei 34 incontri di campionato, dove il Santa Teresa rimane sempre in zona retrocessione e alla fine, classificatosi al 18\u00ba e ultimo posto ritorna subito in cadetteria.\nDurante la successiva sessione di calciomercato estivo Aguirre coglie l'occasione per disputare il suo primo campionato all'estero, firmando un contratto con il per la stagione entrante. Il tecnico Alessandro Pistolesi la impiega da titolare fin dalla 1\u00aa giornata di campionato, facendo il suo debutto in Serie A nell'incontro casalingo perso per 3-0 con l'.\nNazionale.\nNel 2016 il tecnico federale Pedro L\u00f3pez la inserisce in rosa con la formazione Under-19 che affronta la fase \u00e9lite di qualificazione all'Europeo di Slovacchia 2016. Aguirre fa il suo debutto nel torneo il 7 aprile, scendendo in campo da titolare nel secondo incontro del girone vinto per 7-1 con le pari et\u00e0 dell', contribuendo ad approdare alla fase finale. Rimasta in rosa, L\u00f3pez la impiega nuovamente il 25 luglio, nel terzo incontro del gruppo 3 vinto per 5-0 sulla , rilevando Amaia Pe\u00f1a, partita titolare, al 66', condividendo con le compagne il percorso che vede la Spagna giungere in finale per la sesta volta nella sua storia sportiva, persa poi con la .\nStatistiche.\n\"Statistiche aggiornate al 25 settembre 2021.\""}
{"id": "9132735", "revid": "486946", "url": "https://it.wikipedia.org/wiki?curid=9132735", "title": "Yolanda Aguirre Gutierrez", "text": ""}
{"id": "9132736", "revid": "61051", "url": "https://it.wikipedia.org/wiki?curid=9132736", "title": "Yolanda Aguirre Guti\u00e9rrez", "text": ""}
{"id": "9132739", "revid": "123588869", "url": "https://it.wikipedia.org/wiki?curid=9132739", "title": "Laurent Cerise", "text": "Biografia.\nLaurent nasce ad Aosta, a quel tempo territorio del Primo Impero francese, in una famiglia della buona borghesia valdostana. Dopo gli iniziali studi nella citt\u00e0 natia al Collegio Saint-B\u00e9nin, si trasferisce a Torino per frequentare la locale Universit\u00e0 degli Studi dove nel 1828 si laure\u00f2 in medicina.\nPer affinare la propria specializzazione medica si trasfer\u00ec a Parigi qui divenne un grande dottore nello studio dei disturbi mentali. Il suo approccio fu' di privilegiare il rapporto tra la mente e il corpo umano definito un tutt'uno. Inoltre fond\u00f2 l'importante rivista medica Annales ancor oggi molto apprezzata e nel 1853 divenne membro dell'accademia delle scienze di Torino e nel 1864 dell'accademia di medicina di Parigi. Ebbe grandi rapporti con numerose figure del risorgimento italiano e ritorno' diverse volte nella sua natia terra valdostana. Nella meta' dell'ottocento il contributo scientifico del dottor Cerise diede un innovativo sviluppo della scienza medica. In onore al grande luminare, la citt\u00e0 di Aosta ha eretto una statua a sua perenne memoria collocata nel parco dietro alla stazione centrale, assieme alla statua bronza dedicata al re Emanuele II."}
{"id": "9132741", "revid": "1586625", "url": "https://it.wikipedia.org/wiki?curid=9132741", "title": "Kinescope", "text": ""}
{"id": "9132743", "revid": "1305887", "url": "https://it.wikipedia.org/wiki?curid=9132743", "title": "Rudy Jones", "text": ""}
{"id": "9132747", "revid": "767487", "url": "https://it.wikipedia.org/wiki?curid=9132747", "title": "Un taxi color malva", "text": "Un taxi color malva (\"Un taxi mauve\") \u00e8 un film del 1977 diretto da Yves Boisset.\nBasato sul libro del 1973 \"Un taxi mauve\" di Michel D\u00e9on, venne coprodotto da Francia e Italia e fu presentato al Festival di Cannes 1977.\nTrama.\nUna famiglia ricca, composta da fratello e sorella, vive un periodo a Eyeries sulla penisola di Beara in Irlanda.\nColonna sonora.\nLa colonna sonora \u00e8 dei The Chieftains."}
{"id": "9132748", "revid": "181699", "url": "https://it.wikipedia.org/wiki?curid=9132748", "title": "Italexit", "text": ""}
{"id": "9132782", "revid": "2138421", "url": "https://it.wikipedia.org/wiki?curid=9132782", "title": "Trono di Carlo Magno", "text": ""}
{"id": "9132783", "revid": "72396", "url": "https://it.wikipedia.org/wiki?curid=9132783", "title": "Bjorn Meijer", "text": "Caratteristiche tecniche.\n\u00c8 un terzino sinistro.\nCarriera.\nCresciuto nel settore giovanile del , debutta in prima squadra il 16 maggio 2021 in occasione dell'incontro di Eredivisie perso 1-0 contro il .\nStatistiche.\n\"Statistiche aggiornate all'8 maggio 2021\"."}
{"id": "9132786", "revid": "757396", "url": "https://it.wikipedia.org/wiki?curid=9132786", "title": "Virtus Pallacanestro Bologna 2021-2022", "text": "Questa voce raccoglie le informazioni riguardanti la Virtus Pallacanestro Bologna nelle competizioni ufficiali della stagione 2021-2022.\nStagione.\nLa stagione 2021-2022 della Virtus Pallacanestro Bologna sponsorizzata Segafredo, \u00e8 l'83\u00aa nel massimo campionato italiano di pallacanestro, la Serie A.\nLa societ\u00e0, dopo la vittoria scudetto nella stagione precedente, decide di non rinnovare il contratto al tecnico Sa\u0161a \u0110or\u0111evi\u0107, e di sostituirlo con Sergio Scariolo. Il roster viene estesamente rimaneggiato nella sessione estiva di mercato, con la partenza di sette giocatori, compreso il capitano Giampaolo Ricci. La fascia di capitano viene assegnata a Marco Belinelli.\nIn avvio di stagione, seri infortuni costringono a rimanere lontani dal parquet per diversi mesi Awudu Abass e il neoacquisto Ekpe Udoh. Vengono pertanto ingaggiati come sostituti Isa\u00efa Cordinier e JaKarr Sampson.\nIn Supercoppa italiana, la squadra accede direttamente alla fase a eliminazione diretta e, battuta in finale l'Olimpia Milano, conquista la propria seconda Supercoppa.\nSotto il profilo societario, il 28 ottobre 2021, in occasione di un aumento di capitale, viene rinnovato il CdA e il patron Massimo Zanetti succede a Giuseppe Sermasi alla presidenza.\nOrganigramma societario.\n\"Aggiornato al 3 ottobre 2021.\"\nRoster.\n\"Aggiornato al 6 ottobre 2021.\""}
{"id": "9132787", "revid": "181699", "url": "https://it.wikipedia.org/wiki?curid=9132787", "title": "Italexit - No Europa per l'Italia", "text": ""}
{"id": "9132792", "revid": "6923", "url": "https://it.wikipedia.org/wiki?curid=9132792", "title": "Letitia Cross", "text": "La sua \"premi\u00e9re\" avvenne al Theatre Royal Drury Lane, ma divenne nota in particolare per essere stata l'amante dello zar Pietro I di Russia durante la sua permanenza in Inghilterra nel 1698 in occasione della sua Grande Ambasciata in Europa occidentale.\nBiografia.\nLetitia Cross nacque a Dorking nel 1682, venendo battezzata nella parrocchia locale. Venne trasportata nel mondo del teatro per merito di sua madre e dei suoi nonni, Leonard e Ann Cross.\nNel 1694, ancora bambina, divenne membro della compagnia teatrale del Theatre Royal Drury Lane di Londra che all'epoca includeva anche attori del calibro di Thomas Betterton. La giovane Letitia cant\u00f2 canzoni di Henry Purcell quando questi era ancora in vita e prese parte alla sua semi-opera \"La regina indiana\" dopo la sua morte. Cant\u00f2 in \"Il finto matrimonio\", \"Le sorelle rivali\" ed in una versione de \"La tempesta\" musicata da John Dryden.\nCant\u00f2 in diverse altre produzioni e nel 1696 apparve in \"The Relapse\" di John Vanbrugh.\nDal 1697 al 1698, quando Pietro il Grande di Russia si imbarc\u00f2 nella sua Grande Ambasciata si port\u00f2 anche a Londra e la Cross divenne la sua amante. Ricevette in dono alla fine della loro storia la somma di 500 sterline per quanto lei ebbe a dichiarare di aspettarsi di pi\u00f9, ma lo zar le replic\u00f2 di essere stata oltremodo pagata. Sul finire del 1698 si port\u00f2 in Francia con un \"certo baronetto\".\nNel 1705 il compositore Thomas Clayton apr\u00ec la stagione teatrale con la sua \"Arsinoe\", la prima opera inglese progettata \"in stile italiano\". Cross che di recente era tornata in Inghilterra, fu tra gli attori principali che presero parte alla rappresentazione. Il mese successivo prese parte a \"Florimel\" ed a \"The Tender Husband\" in aprile. Nel 1706 spos\u00f2 Peter Weir ma questi part\u00ec come soldato per le Fiandre e venne ucciso poco dopo. Cross rivest\u00ec diversi ruoli come quello di Miranda nella brillante commedia \"The Busy Body\" di Susanna Centlivre nel 1709 che rimase in teatro per 13 sere di seguito. L'anno successivo il Drury Lane Theatre pass\u00f2, dopo diversi disaccordi, sotto la direzione di Robert Wilks, Colley Cibber e Thomas Doggett i quali rifiutarono alla Cross il contratto di cinque anni che aveva firmato appena l'anno precedente col loro predecessore. I manager cambiarono la loro opinione quando 73 degli ammiratori dell'attrice firmarono una petizione in suo supporto.\nLa Cross rimase sul palcoscenico sino al 1732, morendo nella sua casa di Leicester Fields a Londra il 4 aprile 1737 lasciano i suoi beni al Lincoln's Inn Fields theatre e diversi anelli da lutto. Dopo la sua morte, lo stampatore John Smith pubblic\u00f2 una serie di opere tratte da un ritratto che gli fece sir Godfrey Kneller nelle vesti di Santa Caterina d'Alessandria."}
{"id": "9132810", "revid": "599013", "url": "https://it.wikipedia.org/wiki?curid=9132810", "title": "Dimitri Laval\u00e9e", "text": "Carriera.\nCresciuto nel settore giovanile dello , dopo aver collezionato alcune panchine con la prima squadra nel 2018 viene prestato all' militante in Eerste Divisie; il 24 agosto fa il suo esordio fra i professionisti in occasione dell'incontro di vinto 1-0 contro il .\nAl termine della stagione, disputata da titolare con 32 presenze fra campionato e coppe, viene confermato dal club belga, dove per\u00f2 trover\u00e0 poco spazio. Nel 2020 viene acquistato a titolo definitivo dal che lo aggrega alla propria seconda squadra; nel gennaio 2020 fa ritorno in patria in prestito al per una stagione e mezza.\nStatistiche.\n\"Statistiche aggiornate al 26 settembre 2021\"."}
{"id": "9132811", "revid": "1372005", "url": "https://it.wikipedia.org/wiki?curid=9132811", "title": "Ottone VI di Weimar-Orlam\u00fcnde", "text": "Biografia.\nOttone VI era il figlio di Ottone IV di Weimar-Orlam\u00fcnde e della sua prima moglie Adelaide di Kevernburg. Era il nipote del fondatore del monastero di Himmelkron Ottone III e l'ultimo conte del casato di Orlam\u00fcnde del castello di Plassenburg.\nSpos\u00f2 Cunegonda della stirpe di Leuchtenberg. Il matrimonio rimase senza figli. Tuttavia, le leggende vuole vedere in Cunegonda l'archetipo della dama bianca degli Hohenzollern, che uccise i suoi due figli, venendo condannata come penitenza ad avvertire dall'aldil\u00e0 i mortali. Ci\u00f2, per\u00f2, non ha fondamento, poich\u00e9, come detto, il matrimonio rimase senza figli.\nAl momento della sua morte, nel 1340, Ottone aveva ricevuto un prestito di 4000 \"Pfund\" \"Heller\" dal burgravio di Norimberga Giovanni II. In conformit\u00e0 ad una \"Erbeinung\" tra Ottone e Giovanni concordata nel 1337, poich\u00e9 il matrimonio era rimasto senza figli, alla vedova Cunegonda furono pagate 3000 \"Pfund\" \"Heller\", con le quali il castello di Plassenburg divenne propriet\u00e0 del burgravio di Norimberga. Podika di Schaumberg, che fu adottata da Ottone e Cunegonda da bambina, fu dotata da Giovanni di 1500 \"Groschen\" quando spos\u00f2 il cavaliere Poske Schweritz nel 1341.\nCunegonda acquist\u00f2 il castello di Heller e il villaggio di Gr\u00fcndlach da Giovanni e Alberto il Bello per 5000 \"Pfund\" \"Heller\" e vi costru\u00ec il monastero di Himmelthron. Don\u00f2 il reddito rimanente della sua eredit\u00e0 al monastero, al quale in seguito si un\u00ec e di cui mor\u00ec come badessa. Il suo epitaffio \u00e8 conservato l\u00ec.\nEpitaffio.\nL'epitaffio di Ottone VI si trova nella collegiata del monastero di Himmelkron. Il motivo centrale \u00e8 il conte in armatura: indossa cotta di maglia, tunica e schinieri e si appoggia su uno scudo. L'epitaffio \u00e8 attribuito al cosiddetto Wolfskeelmeister."}
{"id": "9132813", "revid": "181699", "url": "https://it.wikipedia.org/wiki?curid=9132813", "title": "Per negati", "text": ""}
{"id": "9132816", "revid": "729019", "url": "https://it.wikipedia.org/wiki?curid=9132816", "title": "Resolution Island", "text": "Resolution Island \u00e8 una delle tante isole artiche canadesi disabitate nella Regione di Qikiqtaaluk, nel Nunavut. \u00c8 un'isola al largo dell'Isola di Baffin situata nello Stretto di Davis. Ha una superficie di 1.015 kmq. Le isole Lower Savage si trovano tra l'isola di Resolution e l'isola di Baffin, mentre lo stretto di Graves separa l'isola di Resolution dall'isola pi\u00f9 settentrionale di Edgell.\nL'esploratore inglese Martin Frobisher sbarc\u00f2 sull'isola il 28 luglio 1576, durante un viaggio alla scoperta del favoloso Passaggio a nord-ovest. Tuttavia sembra che sia stata nominata Resolution nel 1612 da Sir Thomas Button, in onore della sua stessa nave, la Resolution.\nL'isola ospitava una base militare americana, ora CFS Resolution Island, che divenne operativa nel 1954 come parte della linea Distant Early Warning (DEW). La base fu liberata nel 1973 e consegnata al governo canadese nel 1974.\nLa nave mercantile canadese denominata \"MINNA\" \u00e8 naufragata sul lato est dell'isola, il 18 agosto 1974. La nave era allora noleggiata dal Bedford Institute of Oceanography e stava effettuando indagini scientifiche al momento dell'incidente. Gravemente danneggiato, l'equipaggio della nave e l'attrezzatura scientifica furono rimossi. Il maltempo ha spazzato la nave in acque pi\u00f9 profonde dove \u00e8 affondata il 2 ottobre 1974. Questa nave con una lunghezza di 275 piedi e un dislocamento di 4280 tonnellate era basata ad Halifax ed era regolarmente in charter con il BIO per indagini idrografiche sulla costa del Labrador e Stretto di Hudson. La MINNA fu costruita nel 1962 e aveva un equipaggio di 21 uomini + 18 scienziati.\nFu durante le indagini sul sito tra il 1987 e il 1990 che fu scoperta per la prima volta la contaminazione nel sito. La contaminazione proviene in gran parte da fuoriuscite dalle apparecchiature radar, che utilizzavano policlorobifenili (PCB) come isolanti. Altri inquinanti includono fluidi di trasformazione inutilizzati, idrocarburi, amianto e metalli pesanti negli edifici e sparsi in tutto il sito. La Resolution Island \u00e8 stata identificata come quella con il pi\u00f9 alto livello di contaminazione da PCB di tutti gli ex siti militari che rientrano nella responsabilit\u00e0 dell'Indian and Northern Affairs Canada (INAC) nel nord.\nNel 1993 e nel 1994 \u00e8 stata completata una valutazione ambientale del sito dell'area. Di conseguenza, sono state posizionate barriere temporanee lungo i percorsi di drenaggio per fermare la migrazione dei PCB nell'acqua. Sono state fatte ulteriori indagini e, nel 1997, l'INAC ha avviato lavori di bonifica con Qikiqtaaluk Corporation (QC). \u00c8 stato sviluppato un piano di bonifica su larga scala, in collaborazione con Environment Canada, QC e Queen's University. A quel tempo furono prese misure per garantire che i contaminanti non rappresentassero un rischio per l'uomo e la fauna selvatica."}
{"id": "9132817", "revid": "736476", "url": "https://it.wikipedia.org/wiki?curid=9132817", "title": "Islesboro (Maine)", "text": ""}
{"id": "9132818", "revid": "1372005", "url": "https://it.wikipedia.org/wiki?curid=9132818", "title": "Federico I di Weimar-Orlam\u00fcnde", "text": "Biografia.\nFederico I era figlio del conte Ermanno IV e di sua moglie Mechthild (\u2020 dopo il 1339), figlia del conte Federico di Rabenswalde (\u2020 1315) ed Elisabetta di Mansfeld e Osterfeld (\u2020 1320). Era signore di Weimar, Wiehe, Buch e Sch\u00f6nwerde. Federico I fu l'ultimo conte di Weimar-Orlam\u00fcnde; il suo successore Ermanno VI si sottomise ai Wettin come feudatario.\nNel 1322 spos\u00f2 Elisabetta (1264\u20131332), figlia di Federico Klemm (\u2020 1316) e Giuditta di Schwarzburg, vedova di Ottone II di Anhalt. L'epitaffio dei coniugi Federico ed Elisabetta si trova attualmente a Oberweimar.\nEssi ebbero tre figli:"}
{"id": "9132827", "revid": "287204", "url": "https://it.wikipedia.org/wiki?curid=9132827", "title": "Anello da lutto", "text": "Un anello da lutto \u00e8 un anello da portare al dito in memoria di qualcuno che \u00e8 defunto. Solitamente riporta il nome e la data di morte della persona, oppure anche l'immagine o un motto caro al defunto. Solitamente essi venivano realizzati dagli eredi del defunto, ma potevano essere disposti anche per testamento e lasciati pertanto a specifiche persone. Le pietre eventualmente montate su questi anelli erano solitamente di colore scuro come il giaietto, ebanite oppure smalti di colore scuro o neri. Pietre o smalti bianchi venivano utilizzati in occasioni particolari come la morte di un bambino oppure quando la persona scomparsa non era sposata. In alcuni casi una ciocca di capelli della persona defunta potevano essere incorporati nell'anello.\nL'uso di anelli da lutto si fa risalire almeno al XIV secolo, anche se solo nel XVII secolo vennero chiaramente separati dai \"memento mori\". Dalla met\u00e0 del XVIII secolo i gioiellieri iniziarono a produrre canoni comuni e specifici per la realizzazione di questi anelli particolari. Lo stile era quello di un anello con una singola pietra nella parte superiore. Nell'ultima parte del XIX secolo lo stile degli anelli da lutto si fece sempre pi\u00f9 piatto, sino a scomparire nell'uso sul finire del secolo.\nL'uso di anelli da lutto riprese vigore con gli anni '30 e '40 del Novecento negli Stati Uniti. Queti particolari anelli vennero realizzati in bakelite e riportavano piccole fotografie della persona commemorata.\nGli anelli da lutto potevano essere realizzati per marcare alcune occasioni tristi nella vita di una persona. Nel 1793, ad esempio, uno di questi anelli venne realizzato in occasione della condanna di William Skirving alla colonia penale."}
{"id": "9132829", "revid": "300067", "url": "https://it.wikipedia.org/wiki?curid=9132829", "title": "Kim Perrot Sportsmanship Award", "text": "Il Kim Perrot Sportsmanship Award \u00e8 un premio annuale conferito dalla WNBA alla giocatrice che \"esemplifica gli ideali della sportivit\u00e0 in campo: comportamento etico, correttezza e integrit\u00e0\"."}
{"id": "9132830", "revid": "1784492", "url": "https://it.wikipedia.org/wiki?curid=9132830", "title": "Frane Loji\u0107", "text": "Carriera.\nGiocatore.\nClub.\nCresciuto nelle giovanili dell' debutta in prima squadra il 16 ottobre 2004 subentrando nella trasferta di campionato terminata 1-3 contro l'. \nAllenatore.\nNell'agosto 2021 prende le redini del , incarico precedentemente detenuto da Hasan Kaci\u0107. "}
{"id": "9132831", "revid": "1372005", "url": "https://it.wikipedia.org/wiki?curid=9132831", "title": "Ermanno VI di Weimar-Orlam\u00fcnde", "text": "Ermanno VI era figlio del conte Ermanno IV e di sua moglie Mechthild (\u2020 dopo il 1339), figlia del conte Federico di Rabenswalde (\u2020 1315) e di sua moglie Elisabetta, contessa di Mansfeld e Osterfeld (\u2020 1320). Nel 1328 spos\u00f2 Caterina, una figlia di Ottone II di Anhalt ed Elisabetta di Mei\u00dfen, che aveva sposato in seconde nozze suo fratello Federico nel 1322.\nErmanno succedette al fratello Federico come erede della contea nel 1365, ma si pose sotto la signoria feudale dei Wettin. Il suo matrimonio con Caterina gener\u00f2 due figlie."}
{"id": "9132835", "revid": "300067", "url": "https://it.wikipedia.org/wiki?curid=9132835", "title": "Marcus Lewis", "text": ""}
{"id": "9132836", "revid": "2050730", "url": "https://it.wikipedia.org/wiki?curid=9132836", "title": "Kisei femminile 25", "text": "La 25\u00aa edizione del Kisei femminile \u00e8 stata vinta dalla detentrice del titolo, Ueno Asami, contro la sfidante Suzuki Ayumi 7d.\nFinale.\nLa finale \u00e8 una sfida al meglio delle tre partite, e si disputa tra la campionessa in carica Ayumi Suzuki \"Kisei femminile\" e la sfidante."}
{"id": "9132844", "revid": "1784492", "url": "https://it.wikipedia.org/wiki?curid=9132844", "title": "Hasan Kaci\u0107", "text": "Carriera.\nAllenatore.\nNel gennaio 2021 prende le redini del per poi, nell'agosto dello stesso anno, venir sostituto da Frane Loji\u0107."}
{"id": "9132855", "revid": "72396", "url": "https://it.wikipedia.org/wiki?curid=9132855", "title": "Gino Infantino", "text": "Caratteristiche tecniche.\n\u00c8 un esterno sinistro.\nCarriera.\nCresciuto nel settore giovanile del , debutta in prima squadra il 13 novembre 2020 in occasione dell'incontro di Copa Diego Armando Maradona perso 4-2 contro il .\nStatistiche.\nPresenze e reti nei club.\n\"Statistiche aggiornate al 25 settembre 2021.\""}
{"id": "9132856", "revid": "1305772", "url": "https://it.wikipedia.org/wiki?curid=9132856", "title": "Giro del Lussemburgo 2021", "text": "Il Giro del Lussemburgo 2021, ottantunesima edizione della corsa e valevole come trentaduesima prova dell'UCI ProSeries 2021 categoria 2.Pro, si svolse in 5 tappe dal 14 al 18 settembre 2021 su un percorso di 724\u00a0km, con partenza e arrivo a Lussemburgo, nell'omonimo Paese. La vittoria fu appannaggio del portoghese Jo\u00e3o Almeida, il quale complet\u00f2 il percorso in 17h20'44\", precedendo lo svizzero Marc Hirschi e l'italiano Mattia Cattaneo.\nSul traguardo di Lussemburgo 103 ciclisti, su 125 partenti, portarono a termine la competizione."}
{"id": "9132858", "revid": "1318658", "url": "https://it.wikipedia.org/wiki?curid=9132858", "title": "\u00c7ermenik\u00eb", "text": "\u00c7ermenik\u00eb o \u00c7ermenika \u00e8 un altopiano a nord-est di Elbasan, nell'Albania centrale.\nNel Medioevo, come \"Tzernikon\" o \"Tzernikos\" fu sede episcopale del Patriarcato di Costantinopoli, come diocesi suffraganea dell'Arcivescovado di Durazzo.\nNel periodo medievale l'altopiano era abitato completamente da cattolici. La chiesa romano-cattolica eresse successivamente una sede episcopale, che fu la diocesi suffraganea della sede metropolitana di Achrida (Ocrida/Ohrid) e che \u00e8 oggi la sede titolare di Zernico.\nA met\u00e0 del XV secolo, la regione era governata da Gjergj Arianiti, uno dei principali leader della resistenza albanese all'Impero ottomano.\nNel tardo periodo ottomano \u00e8 riportato che la regione avesse 12 villaggi e abitanti Bektashi.\nNella seconda guerra mondiale, l'area fu al centro della Resistenza albanese all'occupazione tedesca."}
{"id": "9132863", "revid": "1924342", "url": "https://it.wikipedia.org/wiki?curid=9132863", "title": "Ein\u00e1r", "text": "Biografia.\nCresciuto a Stoccolma, si fece conoscere con l'ausilio dei propri canali social nel 2018, anno in cui fu pubblicata la hit \"Katten i trakten\", numero uno nella Sverigetopplistan e certificata triplo platino dalla IFPI Sverige con oltre unit\u00e0 di vendita. Si trattava del singolo apripista del primo album in studio \"F\u00f6rsta klass\", che conquist\u00f2 la vetta della classifica nazionale e che fu il 3\u00ba disco pi\u00f9 venduto in Svezia nel corso del 2019. La popolarit\u00e0 riscontrata dal progetto e dal primo EP \"Nummer 1\" permise al rapper di trionfare in due categorie su quattro nomination ai Grammis, il principale riconoscimento dell'industria musicale svedese.\nNel 2020 inizi\u00f2 a lavorare per la divisione svedese della Sony Music, rendendo disponibile l'album \"Welcome to Sweden\", che esord\u00ec in 2\u00aa posizione nella classifica nazionale. Nello stesso anno \u00e8 stata messa in commercio la sua terza pubblicazione numero uno nella classifica dei dischi \"Unge med extra energi\". Il ramo svedese della International Federation of the Phonographic Industry gli fece conferire ulteriori otto dischi d'oro e diciannove di platino, corrispondenti a oltre unit\u00e0 di vendita certificate complessive.\nL'anno successivo fu selezionato come artista d'apertura delle tappe svedesi del \"Poster Girl Tour\" di Zara Larsson.\nSempre nel 2020 Ein\u00e1r venne sequestrato dal rapper rivale Yasin e da altri membri della banda criminale chiamata V\u00e5rbyn\u00e4tverket. La sua liberazione avvenne dopo diverse ore: Yasin fu successivamente condannato a 10 mesi di carcere per il rapimento. Da quel momento Ein\u00e1r visse sotto minacce di morte, vedendosi cos\u00ec costretto a proteggere l'identit\u00e0.\nEin\u00e1r \u00e8 morto in una sparatoria la sera del 21 ottobre 2021, ad Hammarby sj\u00f6stad."}
{"id": "9132866", "revid": "6923", "url": "https://it.wikipedia.org/wiki?curid=9132866", "title": "Kneiphof", "text": "Lo Kneiphof (in lituano: \"Knypava\"; in polacco: \"Knipawa\") era un quartiere del centro storico della citt\u00e0 di K\u00f6nigsberg, in Germania. Durante l'epoca medievale era uno dei tre villaggi che componevano la citt\u00e0 di K\u00f6nigsberg, assieme ad Altstadt ed a L\u00f6benicht. Il villaggio giaceva su un'isola di 10 ettari di terreno che aveva lo stesso nome e che si trovava nel letto del fiume Pregel e includeva la cattedrale di K\u00f6nigsberg e l'originale sito dell'Universit\u00e0 di K\u00f6nigsberg. Il suo territorio \u00e8 oggi parte della citt\u00e0 di Kaliningrad, in Russia.\nEtimologia.\nLe varianti medievali del nome del quartiere di Kneiphof riportano \"Knipaw\", \"Knipab\", e \"Knypabe\". Il nome derivava dall'antico prussiano ed indicava un'area paludosa o comunque con molta acqua; l'isola era infatti circondata a nord del \" Neue Pregel\" ed a sud dall\"Alte Pregel\" (o \"Natangische Pregel\"), due rami del fiume Pregel. All'inizio del XIV secolo l'isola era nota col nome di \"Vogtswerder\" perch\u00e9 era usata come \"vogt\" dai cavalieri teutonici. Il nome di \"Pregelm\u00fcnde\" (foce del Pregel) venne usato a partire dal 1333, ma la popolazione continu\u00f2 ad usare comunque il nome in prussiano antico.\nStoria.\nLa fondazione.\nFoundato come parte dello stato dell'Ordine Teutonico, lo \"Kneiphof\" era il pi\u00f9 nuovo dei tre villaggi che componevano la citt\u00e0 di K\u00f6nigsberg, ciascuno dei quali disponeva di propri diritti di mercato, di una propria chiesa e di proprie fortificazioni. Gli insediamenti di mercanti vennero intensificati a partire dal 1324 con la costruzione lungo la Langgasse di due ponti, il Kr\u00e4merbr\u00fccke ed il Gr\u00fcne Br\u00fccke. Al villaggio venne garantito il diritto di Kulm il 6 aprile 1327 dal gran maestro Werner von Orseln. Il nuovo villaggio di Kneiphof comprendeva i due terzi dell'isola; in quello stesso anno Orseln concesse alla giurisdizione del villaggio il restate terzo dell'isola, passandola sotto la diocesi di Samland per permettere la costruzione della cattedrale di K\u00f6nigsberg, che occup\u00f2 il periodo compreso tra il 1330 ed il 1380.\nAssieme al'isola, il villaggio di Kneiphof estendeva la propria giurisdizione anche sul \"Freiheiten\" di Vorstadt e sul villaggio di Haberberg in Natangia. Haberberg e Alter Garten vennero concessi a Kneiphof dal gran maestro Alberto I di Prussia per i servigi resi nel corso della Guerra polacco-teutonica (1519-1521). I magazzini del villaggio vennero costruiti nel Vordere Vorstadt. Tra gli altri luoghi controllati da Kneiphof si ricordano il villaggio di Sch\u00f6nfliess, gli insediamenti di Fischhof e Anker lungo il fiume Pregel, Rosenau e le fabbriche di Genslack presso Ottenhagen.\nI ponti che connettevano Kneiphof ad Altstadt erano il Kr\u00e4merbr\u00fccke (costruito nel 1286), il Dombr\u00fccke (costruito nel 1330 circa, distrutto nel 1379) e lo Schmiedebr\u00fccke (costruito nel 1379). L'Honigbr\u00fccke (costruito nel 1542) connetteva Kneiphof con Lomse, mentre la citt\u00e0 era connessa a Vorstadt tramite il Gr\u00fcne Br\u00fccke (costruito nel 1322) ed il K\u00f6ttelbr\u00fccke (costruito nel 1377).\nCome villaggio membro della Lega Anseatica, Kneiphof prese parte alla Confederazione di Colonia contro re Valdemaro IV di Danimarca nel 1367.\nLa guerra dei tredici anni.\nAltstadt e Kneiphof inviarono i loro rappresentanti alla Confederazione prussiana del 1440, mentre L\u00f6benicht non lo fece. Come membri della confederazione, i villaggi di K\u00f6nigsberg si ribellarono ai cavalieiri teutonici nel 1454 all'inizio della guerra dei tredici anni e si allearono invece con re Casimiro IV di Polonia. La rivolta a K\u00f6nigsberg venne supportata dalla classe mercantile e guidata dal borgomastro di Altstadt, Andreas Brunau. Basandosi sull'esempio di Danzica, Brunau sperava di fare di K\u00f6nigsberg una libera citt\u00e0 imperiale e di sottometterle il controllo dell'intera regione del Samland. Il 19 giugno il borgomastro di Kneiphof, J\u00fcrgen Langerbein di Stralsund, giur\u00f2 fedelt\u00e0 al cancelliere polacco Jan Taszka Koniecpolski.\nBrunau perse il supporto di Altstadt e L\u00f6benicht il 24 marzo 1455 per la spontanea opposizione di artigiani e lavoratori, mentre i ribelli si ritirarono a Kneiphof. I lavoratori di Kneiphof erano troppo deboli da soli per sconfiggere i ribelli di Brunau. Il commendatore Heinrich Reu\u00df von Plauen, supportato da 300 cavalieri prussiani, si avvicin\u00f2 alla citt\u00e0 il 15 aprile, con Altstadt e L\u00f6benicht che gli resero omaggio nei giorni successivi. Kneiphof rimase in stato di aperta ribellione, seppur protetta dalle acque e da mura di difesa. Le forze di Langerbein erano composte da 1000 uomini di cui 400 provenienti da Danzica. Plauen aveva invece il supporto di Altstadt, L\u00f6benicht, 300 sambiani e soldati guidati dalla nobilt\u00e0 slesiana e sassone, tra cui Baldassarre di Sagan, Hans e Adolf von Gleichen, Johann von Wartenburg e Botho von Eulenburg.\nPlauen guid\u00f2 un attacco senza successo a Kneiphof da Haberberg il 13 aprile, seguito da un combattimento anch'esso senza esito positivo tra le forze di Kneiphof e quelle di Altstadt dal 18 al 19 aprile. Dopo che nove navi provenienti da Danzica ebbero attraccato a Kneiphof per prestarle aiuto, le forze del Plauen presero i due ponti e li protessero per evitare che ulteriori rinforzi potessero andare a fortificare la citt\u00e0. Quando altre quindici navi giunsero da Danzica e riuscirono a prendere il controllo di uno di questi ponti, lo persero poco dopo per le pesanti perdite subite e vennero costretti addirittura a ritirarsi dopo quattro giorni di scontri infruttuosi. Plauen resistette alle sortite provenienti da Kneiphof e le sue forze crebbero di numero; il \"landmeister\" della Livonia forn\u00ec 500 uomini e re Cristiano I di Danimarca invi\u00f2 una nave a supporto. I ribelli di Kneiphof si arresero a Plauen il 14 luglio, venendo tutti amnistiati, militari e cittadini. Kneiphof continu\u00f2 a cospirare con Danzica contro i cavalieri teutonici negli anni successivi, portando quindi Plauen alla necessit\u00e0 di rimpiazzare l'intero consiglio comunale, composto da undici consiglieri di estrazione borghese. Nel 1455 Plauen riafferm\u00f2 i diritti di Kneiphof.\nL'epoca moderna.\nKneiphof divenne parte del ducato di Prussia quando la parte prussiana dei territori dell'Ordine Teutonico venne secolarizzata nel 1525. L'Universit\u00e0 di K\u00f6nigsberg, l'Albertina, venne fondata poco pi\u00f9 ad est della cattedrale cittadina nel 1544.\nKneiphof divenne parte del regno di Prussia nel 1701. In quello stesso anno i tre villaggi resistettero agli sforzi dei Burgfreiheit di formare un quarto villaggio che sarebbe stato chiamato Friedrichsstadt. Con la firma del \"Rath\u00e4usliche Reglement\" del 13 giugno 1724, re Federico Guglielmo I di Prussia un\u00ec Altstadt, L\u00f6benicht, Kneiphof e i loro rispettivi sobborghi a formare la citt\u00e0 di K\u00f6nigsberg. Il castello di K\u00f6nigsberg rimase un'entit\u00e0 separata sno allo \"St\u00e4dteordnung\" di Stein del 19 novembre 1808.\nKaliningrad.\nKneiphof venne devastata dai bombardamenti che colpirono la citt\u00e0 di K\u00f6nigsberg nel 1944, nel corso della seconda guerra mondiale. Conquistata dai sovietici nel 1945, K\u00f6nigsberg prese il nome di Kaliningrad nel 1946. Il materiale derivato dagli edifici abbattuti o in rovina della citt\u00e0 and\u00f2 a costruire nuove citt\u00e0 come Leningrado. Negli anni '70, l'isola inizi\u00f2 a divenire un parco pubblico, adornato di opere d'arte e sculture. La ricostruzione della cattedrale ebbe inizio negli anni '90. L'area di Kneiphof venne rinominata isola di Kant in onore al filosofo tedesco Immanuel Kant."}
{"id": "9132871", "revid": "599013", "url": "https://it.wikipedia.org/wiki?curid=9132871", "title": "Frane Popari\u0107", "text": "Carriera.\nCresciuto nelle giovanili del fa il suo debutto professionistico con l'. L'8 giugno 1977 subentra al posto di Zlatko Vujovi\u0107 nella partita di campionato persa 0-2 contro il ."}
{"id": "9132873", "revid": "640277", "url": "https://it.wikipedia.org/wiki?curid=9132873", "title": "Kepler-64 b", "text": ""}
{"id": "9132874", "revid": "977364", "url": "https://it.wikipedia.org/wiki?curid=9132874", "title": "Volo Western Airlines 2605", "text": "Il volo Western Airlines 2605, chiamato anche con il soprannome.di \"\"The Night Owl\" (in italiano \"Il Nottambulo\")\", era un volo passeggeri internazionale da Los Angeles, California, a Citt\u00e0 del Messico, Messico. Il 31 ottobre 1979, alle 5:42 (), il McDonnell Douglas DC-10 operante tale rotta si schiant\u00f2 all'Aeroporto Internazionale di Citt\u00e0 del Messico, in condizioni di nebbia, dopo l'atterraggio su una pista chiusa per manutenzione. Delle 89 persone a bordo, 72 rimasero uccise. Anche un addetto alla manutenzione della pista mor\u00ec, poich\u00e9 l'aereo colp\u00ec il veicolo su cui si trovava.\nIl volo 2605 rimane il peggior incidente aereo avvenuto a Citt\u00e0 del Messico, nonch\u00e9 il peggiore avvenuto sul suolo messicano, dopo lo schianto di due Boeing 727: il volo Mexicana 704 del 1969 e il volo Mexicana 940 del 1986.\nLo schianto \u00e8 inoltre uno dei tre incidenti fatali coinvolgenti DC-10 nel 1979, essendo avvenuto poco pi\u00f9 di cinque mesi dopo il volo American Airlines 191 all'Aeroporto Internazionale di Chicago O'Hare, e meno di un mese prima del volo Air New Zealand 901 sul Monte Erebus in Antartide.\nIl velivolo e l'equipaggio.\nL'aereo coinvolto era un McDonnell Douglas DC-10-10, marche N903WA. Era dipinto con la livrea speciale \"DC-10 Spaceship\" della Western Airlines. Organizzato secondo il layout Spaceship, l'aereo aveva 46 posti in prima classe e 193 posti in seconda. Vol\u00f2 per la prima volta nel 1973, ed in sei anni aveva accumulato 24,614 ore di volo. Il giorno del fatale volo, l'aereo trasportava 76 passeggeri e 13 membri dell'equipaggio.\nIl volo 2605 era pilotato dal comandante Charles Gilbert (53 anni), dal primo ufficiale Ernst Reichel (46 anni), e dall'ingegnere di volo Daniel Walsh (39 anni).\nL'incidente.\nL'aeroporto internazionale di Citt\u00e0 del Messico ha due piste: pista 23 sinistra (23L) e pista 23 destra (23R). Al momento dell'incidente la pista 23L era dotata di apparecchiature complete per effettuare l'avvicinamento strumentale, incluso un sistema di atterraggio strumentale (ILS), mentre la pista 23R ne era priva. Il 19 ottobre 1979 fu emesso un avviso ai aviatori in cui si diceva che la pista 23L sarebbe stata chiusa fino a nuovo avviso per lavori di rifacimento della superficie.\nIl 31 ottobre 1979 il volo part\u00ec dall'aeroporto internazionale di Los Angeles alle 01:40 PST (UTC-08:00) e doveva atterrare molto prima dell'alba a Citt\u00e0 del Messico. Il cielo era piuttosto buio, poich\u00e9 il crepuscolo era iniziato solo cinque minuti prima dello schianto e la nebbia a terra oscurava la pista.\nQuando il volo 2605 si avvicin\u00f2 all'aeroporto internazionale di Citt\u00e0 del Messico, i controllori del traffico aereo autorizzarono i piloti ad effettuare un avvicinamento strumentale utilizzando l'ILS della pista 23L, con una pista di atterraggio prevista sulla 23R. Con la pista 23L chiusa per manutenzione, i controllori prevedevano che il volo 2605 avrebbe dovuto eseguire una manovra laterale verso la pista 23R, quella aperta. Per fare ci\u00f2 l'equipaggio avrebbe seguito il percorso di planata dell'ILS verso la pista 23L e, non appena avvistata la pista, avrebbe riorientato l'aereo per atterrare sulla 23R. Durante l'avvicinamento, l'equipaggio venne informato per quattro volte dal controllo di avvicinamento o dalla torre che la pista di atterraggio prevista era la 23R. Tuttavia i controllori non usarono alcuna fraseologia indicativa di una manovra di elusione familiare ai piloti americani. Non c'era una rappresentazione visiva pubblicata dell'avvicinamento laterale a disposizione dei piloti e la tabella di avvicinamento dell'aeroporto per la pista 23R mostrava solo i minimi di quota e di visibilit\u00e0. Entrambi i piloti sapevano che la 23L era chiusa, poich\u00e9 in precedenza erano atterrati sulla 23R senza incidenti mentre la 23L era fuori servizio.\nLe condizioni meteorologiche stavano peggiorando durante l'avvicinamento del volo 2605. Un bollettino meteorologico delle 5:00 indicava una visibilit\u00e0 di due o tre miglia nautiche a seconda della direzione; entro le 6:00 (poco dopo l'incidente) la visibilit\u00e0 \u00e8 stata descritta come \"zero.\" Il volo 2605 si stava avvicinando alla pista chiusa alle 5:42. La registrazione in cabina di pilotaggio degli ultimi secondi del volo indicava che il primo ufficiale e il comandante discussero di essere autorizzati per la 23R, sebbene fossero ancora in avvicinamento alla 23L. Il capitano Gilbet se ne rese conto, dicendo: \"No, questo \u00e8 l'avvicinamento alla dannata sinistra\". Con l'aereo a una velocit\u00e0 di 130 nodi, il carrello di atterraggio principale tocc\u00f2 il suolo, mentre quello sinistro fin\u00ec sull'erba a sinistra della pista 23L e il carrello destro dall'altra parte, producendo una forza maggiore di 2 g. Un secondo dopo i piloti tentarono di interrompere l'atterraggio e iniziare una riattaccata. Il primo ufficiale Reichel inizi\u00f2 a descrivere la procedura di mancato avvicinamento dell'ILS, una salita a 8.500 piedi, in maniera \"non urgente e superficiale\" mentre il DC-10 tornava in volo. Circa 3,3 secondi dopo l'atterraggio e con un assetto di 10-11\u00b0 in su, il carrello di atterraggio principale destro sbatt\u00e9 contro un dumper carico di 10 tonnellate di terra. La maggior parte del carrello destro si stacc\u00f2 dall'aereo e colp\u00ec lo stabilizzatore orizzontale destro. L'impatto del carrello d'atterraggio distrusse il camion, ferendo mortalmente il conducente e lasciando un campo di detriti di 400 m per 100 m nell'area.\nL'aereo danneggiato, ancora in volo grazie alla spinta al decollo ancora impostata, inizi\u00f2 a virare a destra. L'angolo di inclinazione aument\u00f2 fino a quando il flap dell'ala destra colp\u00ec la cabina di una ruspa a 1.500 metri dalla soglia della pista. Nell'abitacolo si poteva percepire il panico; Gilbert \u00e8 stato sentito urlare, mentre il copilota lo esort\u00f2 dicendo \"alzalo [l'aereo].\" Il rollio aument\u00f2 al punto che l'ala destra inizi\u00f2 a strisciare sul terreno e le vie di rullaggio vicino alla pista dovettero essere chiuse. La punta dell'ala destra colp\u00ec infine l'angolo di un hangar per le riparazioni di aerei, causando danni all'hangar e fratturando anche l'ala destra del DC-10. L'aereo colp\u00ec un edificio di servizio della Eastern Airlines a nord di entrambe le piste, 26 secondi dopo il primo atterraggio. L'impatto finale provoc\u00f2 la rottura strutturale del velivolo, danneggi\u00f2 gravemente l'edificio a due piani in cemento armato e accese un incendio che consum\u00f2 buona parte della struttura dell'aeromobile. Una parte dell'ala sinistra del DC-10 cadde ben al di fuori dell'aeroporto, colpendo un edificio residenziale in via Matamoros nella colonia di Pe\u00f1\u00f3n de los Ba\u00f1os, causando un secondo incendio.\nLa maggior parte dei sopravvissuti \u00e8 stata trovata in una sezione di fusoliera lunga sei metri che fortunatamente non aveva preso fuoco. I sopravvissuti dissero che alcuni grandi pezzi dell'edificio avevano continuato a cadere sui rottami dell'aereo per diversi minuti dopo l'incidente mentre i soccorritori stavano arrivando sulla scena.\nStato degli occupanti.\nAereo.\nIl giorno dell'incidente \u00e8 stato riportato lo stato delle persone a bordo del volo 2605:\nUn altro passeggero mor\u00ec per le ferite riportate all'American British Cowdray Hospital il 18 novembre, portando il numero totale di decessi di passeggeri e membri dell'equipaggio a 72. Dei 16 passeggeri sopravvissuti rimasero feriti in 14.\nAl 6 novembre, tre persone a bordo che erano morte non erano ancora state identificate o reclamate, e l'ufficio del coroner plasm\u00f2 i modelli dei loro volti per aiutare nell'identificazione. Il resto \u00e8 stato identificato per nazionalit\u00e0.\nA terra.\nSono stati segnalati diversi feriti a terra e decessi. Le vittime a terra risultarono essere costituite inizialmente soltanto dall'autista del camion parcheggiato sulla pista 23L, che per\u00f2 salirono a tre quando morirono anche due persone nell'edificio della Eastern Airlines. Ben 30 persone rimasero ferite, comprese quelle a terra ferite dai detriti volanti.\nChiusura dell'aeroporto.\nL'aeroporto internazionale di Citt\u00e0 del Messico \u00e8 stato costretto a chiudere temporaneamente i voli e, secondo quanto riferito, 2.000 persone vi si recarono per vedere il luogo dell'incidente e i detriti venerd\u00ec 2 novembre.\nL'indagine sull'incidente.\nQuando il volo 2605 si schiant\u00f2 sul suolo messicano, l'indagine sull'incidente pass\u00f2 nelle mani della Direzione Generale dell'Aeronautica Civile (DGAC). I dettagli dei suoi risultati sono stati ripubblicati nella circolare 173-AN/109 dell'Organizzazione per l'Aviazione Civile Internazionale (ICAO). La probabile causa dell'incidente \u00e8 stata determinata come \"Mancato rispetto dei minimi meteorologici per la procedura di avvicinamento, come stabilito; mancato rispetto delle procedure operative dell'aeromobile durante la fase di avvicinamento e atterraggio su una pista chiusa al traffico.\"\nUn'ulteriore indagine \u00e8 stata condotta dall'Air Line Pilots Association e i suoi risultati sono stati riassunti nel numero di dicembre 1983 della rivista \"Flying\". Mentre il rapporto dell'ALPA ammetteva che i piloti erano atterrati sulla pista sbagliata di fronte ai minimi pubblicati, criticava il rapporto messicano come di \"profondit\u00e0 e dettaglio inadeguati\" e contenente \"errori significativi.\"\nAvvicinamento laterale.\nUn punto di disaccordo principale tra il rapporto ufficiale dell'ICAO e quello dell'ALPA era la formulazione e la descrizione del fallito avvicinamento laterale alla pista 23R. Il rapporto ufficiale recita:\nL'altezza di decisione sulla quale era basato l'avvicinamento laterale richiedeva che la pista 23R fosse visibile (e per eseguire la manovra di passo laterale) intorno ai 600 piedi AGL. Proseguendo verso la 23L al di sotto di quell'altezza, per definizione l'equipaggio stava deviando dall'avvicinamento autorizzato.\nLo studio dell'ALPA ipotizz\u00f2 che l'equipaggio si fosse confuso sulla procedura per l'avvicinamento laterale. Inoltre indic\u00f2 che l'atterraggio sulla 23L chiusa richiedeva solo che l'equipaggio continuasse la sua attuale traiettoria di volo, che era un avvicinamento ILS diretto alla 23L.\nRaccomandazioni di sicurezza.\nL'incidente e la successiva indagine portarono all'emanazione delle Raccomandazioni di sicurezza dell'NTSB A-80-59 e A-80-60. Richiedevano esplicite procedure di avvicinamento alla pista pubblicate per gli avvicinamenti aeroportuali che prevedevano passaggi laterali e la distribuzione della documentazione delle procedure di avvicinamento laterale in generale.\nConseguenze.\nMarc Lucoff, il fratello di Kenneth Lucoff, una delle vittime, intent\u00f2 una causa civile da $ 18.000.000 contro Western Airlines e McDonnell-Douglas in un tribunale di Chicago, accusando entrambi di negligenza nella morte di suo fratello."}
{"id": "9132879", "revid": "72396", "url": "https://it.wikipedia.org/wiki?curid=9132879", "title": "Lautaro Giaccone", "text": "Caratteristiche tecniche.\n\u00c8 un trequartista.\nCarriera.\nCresciuto nel settore giovanile del , debutta in prima squadra il 10 dicembre 2019 in occasione dell'incontro di Copa Diego Armando Maradona perso 1-0 contro il .\nStatistiche.\nPresenze e reti nei club.\n\"Statistiche aggiornate al 25 settembre 2021.\""}
{"id": "9132880", "revid": "941725", "url": "https://it.wikipedia.org/wiki?curid=9132880", "title": "Fortunato Longo", "text": "Biografia.\nFortunato Longo nato a San Giorgio Morgeto nel 1884, figlio di Raffaele e di Maria Stella Jerace. Nipote dello scultore Francesco Jerace era fratello di Gaetano (1860-1940), pittore, e Vincenzo (1862-1947), pittore e scultore. \nMariarosa Morani, figlia di Francesco, spos\u00f2 Fortunato Jerace dando alla luce sette figli, tra cui Francesco, Marino, Vincenzo, Michelangelo, Gaetano, Maria Stella che spos\u00f2 Raffaele Longo e seguirono la vocazione artistica di famiglia (i figli Felice prosegui gli studi musicali, Fortunato si avvi\u00f2, ormai decisamente, alla scultura).\nLo scultore Michele Guerrisi, nel libro \"Fortunato Longo Scultore\" pubblicato nel 1965, scrive: Qualche giorno dopo giungeva al mio indirizzo una grande pesante scatola di legno contenente della terra secca di primissima qualit\u00e0, che egli mi inviava da Roma, dove in quel tempo lavorava nello studio di suo zio Vincenzo Jerace. La vicinanza di Longo allo zio non fu soltanto di nipote e allievo, ma anche di validissimo aiuto nella definizione e nello sviluppo di molte opere monumentali. Al grande gruppo che rappresenta l\u2019azione nel monumento a Vittorio Emanuele in Roma collabor\u00f2 con molta sapienza. Ricordo che in qualche periodo arrivava stanco al ristorante, la sera, dopo aver ritoccato, stando sempre in piedi durante l\u2019intera giornata, le cere delle statue. In quel tempo lo vedevo tutte le sere e, se a me la scuola e a lui lo studio dello zio non lo avessero impedito, saremmo stati insieme da mattina a sera, girando per i musei o per i paesi vicini; ci\u00f2 ci era permesso solo la domenica."}
{"id": "9132882", "revid": "938", "url": "https://it.wikipedia.org/wiki?curid=9132882", "title": "The Banner of Freedom", "text": ""}
{"id": "9132891", "revid": "104458", "url": "https://it.wikipedia.org/wiki?curid=9132891", "title": "Raz\u00e9n", "text": ""}
{"id": "9132892", "revid": "104458", "url": "https://it.wikipedia.org/wiki?curid=9132892", "title": "Razen", "text": ""}
{"id": "9132893", "revid": "4175", "url": "https://it.wikipedia.org/wiki?curid=9132893", "title": "Tour della Nazionale di rugby a 15 dell'Italia 2009", "text": ""}
{"id": "9132904", "revid": "767487", "url": "https://it.wikipedia.org/wiki?curid=9132904", "title": "2 Cool 2 Be 4gotten", "text": "2 Cool 2 Be 4gotten \u00e8 un film del 2016 diretto da Petersen Vargas ed interpretato da Khalil Ramos, Ethan Salvador e Jameson Blake.\nIl film venne presentato in anteprima il 17 novembre 2016 al 2016 Cinema One Originals Film Festival, dove vinse tre premi, incluso quello di Miglior film. Venne distribuito commercialmente dalla Star Cinema il 15 marzo 2017 in cinema selezionati internazionalmente.\nTrama.\nFilippine, anni '90. La vita del solitario Felix, studente del secondo anno di liceo, prende una svolta dopo che due nuovi studenti, i fratelli Magnus e Maxim Snyder, si trasferiscono nella sua scuola. Felix si sente attratto da loro, specialmente da Magnus, che diventa suo compagno di classe. Felix stringe amicizia con i due fratelli, i quali lo coinvolgeranno nelle loro oscure e misteriose ambizioni.\nProduzione.\nIl regista Petersen Vargas ha iniziato la sua carriera nel cinema producendo cortometraggi e girando alcuni video musicali. \u00c8 diventato famoso dopo aver vinto il premio per la migliore regia per il suo cortometraggio, \"Lisyun qng Geografia\", al Cinemalaya Film Festival 2015. All'inizio del 2016, Vargas contatt\u00f2 il collega regista Jason Paul Laxamana per collaborare ad un concetto di storia che aveva in mente. Ma invece, Laxamana gli ha offerto di dirigere una sceneggiatura che aveva scritto e che originariamente era intitolata \"Dos Mestizos\". Vargas apport\u00f2 alcune revisioni a questa sceneggiatura ed insieme alla consulente creativa del film, Jade Castro, decise di cambiare il titolo da \"Dos Mestizos\" a \"2 Cool 2 Be 4gotten\" per riflettere lo spirito giovanile del film. Il titolo \u00e8 stato ispirato dalla canzone di Lucinda Williams del 1998, \"2 Kool 2 Be 4-gotten\".\nIl film \u00e8 stato girato in otto giorni in modo che fosse completato in tempo per il 2016 Cinema One Originals Film Festival."}
{"id": "9132929", "revid": "83531", "url": "https://it.wikipedia.org/wiki?curid=9132929", "title": "D\u0101 d\u0259 b\u0101tor\u0101no kor", "text": "D\u0101 d\u0259 b\u0101tor\u0101no kor (pashtu: \u062f\u0627 \u062f \u0628\u0627\u062a\u0648\u0631\u0627\u0646\u0648 \u06a9\u0648\u0631\u200e, farsi: \u0627\u06cc\u0646\u062c\u0627 \u062e\u0627\u0646\u0647 \u0634\u062c\u0627\u0639\u0627\u0646 \u0627\u0633\u062a, letteralmente \"Questa \u00e8 la casa dei coraggiosi\") \u00e8 l'inno nazionale \"de facto\" dell'Afghanistan dal 2021, dopo esserlo gi\u00e0 stato tra gli anni 1990 e il 2001. Non prevede l'uso di strumenti musicali, che sono \"\u1e25ar\u0101m\" per i talebani, ma solo un \"nash\u012bd\" (canto a cappella).\nI talebani, nei periodi in cui hanno controllato l'Afghanistan, non hanno mai deliberato ufficialmente l'adozione di un inno nazionale. \"D\u0101 d\u0259 b\u0101tor\u0101no kor\" inizi\u00f2 a essere considerato a tale stregua sul finire degli anni 1990, quando venne adottato come segnale di apertura delle trasmissioni della radio di Stato (\"Da Shariat Zhagh\", ossia \"La voce della Sharia\"), nonch\u00e9 nei filmati di propaganda e in determinate cerimonie ufficiali: quando nel 2013 i talebani aprirono un loro ufficio di rappresentanza a Doha, in Qatar, il brano venne eseguito durante l'alzabandiera..\nLa versione pi\u00f9 nota dell'inno \u00e8 quella eseguita dal mullah Faqir Muhammad Darwesh, uno dei pi\u00f9 noti \"munshid\" (cantanti specializzati nei \"nashid\") afghani."}
