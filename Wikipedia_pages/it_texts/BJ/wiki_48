{"id": "9120593", "revid": "1543377", "url": "https://it.wikipedia.org/wiki?curid=9120593", "title": "Capitan America (Marvel Cinematic Universe)", "text": "Capitan America, pseudonimo di Steve G. Rogers, \u00e8 un personaggio immaginario interpretato da Chris Evans nel Marvel Cinematic Universe, basato sull\u2019omonimo personaggio dei Marvel Comics. Rogers \u00e8 un supersoldato della seconda guerra mondiale, che ha acquisito capacit\u00e0 sovrumane (quali forza, resistenza e velocit\u00e0 superiori) grazie a un siero speciale. Durante la sua battaglia contro la spietata organizzazione segreta di matrice nazista HYDRA, rimase congelato nei ghiacci artici per quasi settant'anni prima di essere scongelato nel 21\u00ba secolo, diventando il leader degli Avengers. Al suo ritiro, Rogers designa come suo successore Sam Wilson passandogli lo scudo e il titolo di Capitan America.\nSteve Rogers \u00e8 uno dei personaggi principali della \"Saga dell'Infinito\"; alla sua prima apparizione ricevette un'accoglienza mista, ma il suo sviluppo successivo lo ha portato a essere uno dei personaggi pi\u00f9 apprezzati. Il personaggio di Steve Rogers \u00e8 generalmente ritenuto, insieme al Tony Stark di Robert Downey Jr. uno dei fattori fondamentali che ha cementato il successo dell'MCU; il suo arco narrativo \u00e8 spesso considerato uno dei migliori del franchise e i film dedicati a Capitan America nella \"Saga dell'Infinito\" sono comunemente indicati come la trilogia migliore.\nIdeazione e creazione.\nCapitan America nacque come personaggio fumettistico nel 1940, come risposta diretta alle azioni militari della Germania nazista prima che gli Stati Uniti entrassero nella seconda guerra mondiale. L\u2019iniziale introduzione del personaggio mostrava un soldato di nome Steve Rogers a cui veniva somministrato un siero che conferiva maggiore forza e agilit\u00e0; egli iniziava a combattere i nazisti con indosso una divisa patriottica e uno scudo i cui colori richiamavano la bandiera americana, assistito dall'adolescente Bucky Barnes. Negli Anni Sessanta la Marvel decise di provare a riutilizzare il personaggio come membro dei Vendicatori, utilizzando la scusa che fosse rimasto congelato nei ghiacci per i due decenni successivi alla guerra e che fosse \u201cperseguitato dai ricordi del passato mentre cerca di adattarsi alla societ\u00e0 moderna\u201d. Pochi anni dopo la sua creazione ebbero inizio le apparizioni live action del personaggio in serie televisive e film; una pellicola del 1990 fu un fallimento critico e finanziario.\nA met\u00e0 degli anni 2000, Kevin Feige si rese conto che la Marvel possedeva ancora i diritti su met\u00e0 dei membri principali dei Vendicatori, tra cui Capitan America. Feige (\u201cfanboy\u201d autoproclamato), desiderava creare un universo condiviso come i fumettisti Stan Lee e Jack Kirby fecero con le loro opere nei primi Anni Sessanta. Nel 2005, la Marvel ricevette un investimento di 525 milioni di dollari da Merrill Lynch; tale somma le permise di produrre dieci film indipendenti, tra cui uno su Capitan America. La Paramount Pictures accett\u00f2 di distribuirli.\nOriginariamente il film avrebbe dovuto essere uno stand alone; Feige disse che circa met\u00e0 sarebbe stato ambientato durante la seconda guerra mondiale prima di passare ai tempi moderni. Il produttore Avi Arad dichiar\u00f2 che la pi\u00f9 grande opportunit\u00e0 con Capitan America era mostrare un uomo \u201cfuori dal tempo\u201d giungere ai giorni nostri e guardare il mondo attraverso i suoi occhi per valutare la situazione attuale. Cit\u00f2 come influenza la trilogia di \"Ritorno al Futuro\" e afferm\u00f2 di avere in mente un eventuale attore per il ruolo e un potenziale regista. Nel 2006 si sperava di far uscire il film per l\u2019estate del 2008; nell\u2019aprile dello stesso anno fu assunto come sceneggiatore David Self. Joe Johnson accett\u00f2 successivamente di dirigere il film e assunse Christopher Markus e Stephen McFeely per riscrivere la sceneggiatura.\nNel 2010 fu riportato che Chris Evans era stato scelto per il ruolo di Capitan America; furono presi in considerazione Ryan Phillippe e John Krasinski. Evans, che in precedenza aveva gi\u00e0 lavorato con la Marvel nel ruolo della Torcia Umana nei due film sui Fantastici Quattro, rifiut\u00f2 per tre volte la parte prima di firmare un contratto per sei film, riconoscendo le potenzialit\u00e0 del personaggio. Ad aprile venne riferito che Joss Whedon avrebbe riscritto la sceneggiatura come parte della sua negoziazione per scrivere e dirigere \"The Avengers\", cos\u00ec da poter creare un maggior sviluppo del personaggio e delle connessioni per il futuro.\nBiografia.\nSteve Rogers nacque il 4 luglio 1918 a Brooklyn, New York. Suo padre, membro del 107\u00ba reggimento di fanteria, fu ucciso dal gas mostarda durante la prima guerra mondiale; venne allevato da sua madre, infermiera, che mor\u00ec a sua volta di tubercolosi prestando assistenza ai soldati in guerra, lasciando Steve orfano all'et\u00e0 di diciotto anni. Alto 1,63 metri e con un peso di 41\u00a0kg, Rogers era un ragazzo fragile e affetto da una serie di condizioni mediche tra cui asma, scoliosi, aritmia cardiaca, sordit\u00e0 parziale, ulcere allo stomaco e anemia perniciosa. Ci\u00f2 nonostante, Steve matura un carattere forte dedito alla giustizia e al patriottismo, con una grande volont\u00e0 di battersi per una causa maggiore. Il suo miglior amico fin dall'infanzia \u00e8 Bucky Barnes.\nCapitan America.\nCon lo scoppio della seconda guerra mondiale, Rogers tenta ripetutamente di arruolarsi nelle forze armate statunitensi, ma viene respinto a causa dei suoi numerosi problemi di salute. Nel 1943, mentre si trova alla Stark Expo, cerca nuovamente di arruolarsi senza successo. Il dottor Abraham Erskine sente per caso Rogers parlare con Barnes e rimane colpito dal suo desiderio di combattere per la giusta causa, quindi decide di reclutarlo nella \"Strategic Scientific Reserve\" (SSR) come parte dell'esperimento del \"super-soldato\", supervisionato da lui, dal colonnello Chester Phillips e dall'agente britannica Peggy Carter. La notte prima dell'esperimento, Erskine racconta a Rogers la storia di Johann Schmidt e gli spiega di averlo scelto per l\u2019esperimento per i suoi saldi principi morali. Dopo la somministrazione del siero, Rogers viene curato dai suoi problemi di salute, appare pi\u00f9 alto e muscoloso. Un assassino dell'H.Y.D.R.A. sotto copertura presente all\u2019esperimento uccide Erskine e fugge; Steve da\u2019 prova delle sue nuove abilit\u00e0 per inseguirlo e fermarlo, ma l\u2019uomo si suicida con una capsula di cianuro. La morte dello scienziato rende Steve l'unico super-soldato esistente al mondo, pertanto il senatore americano approfitta del clamore mediatico generato dalle azioni di Rogers per fargli girare la nazione sotto lo pseudonimo di \"Captain America\" a partecipare a spettacoli ed esibizioni, aumentando la frustrazione di Rogers per la sua condizione.\nNel 1943, mentre si trova in tourn\u00e9e in Italia, Steve apprende che l\u2019unit\u00e0 di Barnes \u00e8 stata catturata dalle forza di Schmidt. Andando contro gli ordini dei suoi superiori, Rogers si fa aiutare da Carter e Howard Stark per andare dietro le linee nemiche e organizza un salvataggio per le truppe, riuscendo a infiltrarsi nella base dell\u2019Hydra e liberare Barnes e altri 400 uomini; in questa occasione si scontra per la prima volta con Schmidt, il quale ha assunto l\u2019identit\u00e0 di Teschio Rosso. In seguito a ci\u00f2, Rogers viene formalmente promosso al grado di Capitano e recluta una squadra d\u2019\u00e9lite tra i prigionieri che ha salvato (incluso Barnes) con cui si mobilita per combattere diverse basi dell\u2019Hydra, venendo anche dotato di speciali attrezzature avanzate, la pi\u00f9 riconoscibile delle quali \u00e8 uno scudo circolare in vibranio. Nei due anni successivi, Steve e la sua squadra aiutano a volgere le sorti della guerra a favore degli alleati; durante una missione il gruppo riesce a catturare il dottor Arnim Zola, miglior scienziato dell\u2019Hydra, ma durante l\u2019operazione Barnes cade da un treno e apparentemente muore. Tramite le informazioni carpite da Zola, Rogers guida un assalto all\u2019ultima base dell\u2019Hydra per impedire a Schmidt di usare delle armi di distruzione di massa sulle principali capitali mondiali. Dopo aver rivelato il suo amore a Peggy con un bacio, Rogers insegue Teschio Rosso su un aereo; qui il malvagio nazista svanisce dopo aver cercato di usare il Tesseract. Non potendo far atterrare in sicurezza il velivolo, Steve da\u2019 addio a Peggy tramite il sistema di comunicazione e si schianta nell'artico.\nEra moderna e la battaglia di New York.\nNel 2011, Rogers si risveglia in una stanza di ospedale. Fugge rendendosi conto che qualcosa non va e resta scioccato nel trovarsi in una moderna Time Square, dove il direttore dello S.H.I.E.L.D. Nick Fury gli spiega che \u00e8 rimasto ibernato nel ghiaccio per quasi 70 anni.\nUn anno dopo, Rogers sta cercando di adattarsi al mondo moderno affrontando le perdite di gran parte dei suoi conoscenti. Fury lo invita a prendere parte al progetto Vendicatori (\"Avengers\") per recuperare il Tesseract rubato da Loki e Rogers fa la conoscenza di Natasha Romanoff, Bruce Banner e Phil Coulson. Steve ha uno scontro fisico con Loki a Stoccarda, finch\u00e9 non arriva Tony Stark nei panni di Iron Man a costringere il dio ad arrendersi. Al gruppo si aggiunge il fratellastro di Loki, Thor, ma il gruppo comincia ad avere delle discussioni in merito a come comportarsi con Loki e per le rivelazioni che lo S.H.I.E.L.D. potrebbe voler usare il Tesseract per costruire pericolose armi. Degli agenti di Loki (tra cui un posseduto Clint Barton) giungono sul posto per liberarlo e nella mischia Coulson viene ucciso. L\u2019evento porta i Vendicatori a unirsi, quindi la squadra si dirige a New York dove Loki ha aperto un portale nel cielo dando inizio all'invasione degli alieni Chitauri. Rogers guida la difesa della citt\u00e0 e Loki viene sconfitto e riportato ad Asgard per essere processato.\nNel periodo successivo a questi eventi, Steve registra degli spot di servizio pubblico che vengono trasmessi nelle scuole superiori e si ricongiunge con un\u2019anziana Peggy Carter.\nLo smantellamento dell'Hydra e il Soldato d'Inverno.\nNel 2014, Rogers continua a cercare di adattarsi alla societ\u00e0 moderna e si \u00e8 stabilito a Washington DC dove lavora per lo S.H.I.E.L.D. sotto il comando di Fury. Lui e Romanoff vengono inviati con una squadra a liberare gli ostaggi di una nave di lancio satellitare dello S.H.I.E.L.D. dirottata da un gruppo terroristico. Durante la missione Rogers scopre che Romanoff \u00e8 stata incaricata da Fury di prelevare dei dati da un computer e ci\u00f2 permette al leader dei terroristi di fuggire. Affrontando Fury sull\u2019argomento, Steve viene a sapere che lo S.H.I.E.L.D. sta costruendo degli armamenti segreti volti a eliminare preventivamente delle minacce contro l\u2019America e resta indignato in quanto teme che ci\u00f2 provocher\u00e0 la morte di persone innocenti.\nSuccessivamente Fury scopre che lo S.H.I.E.L.D. \u00e8 compromesso e viene attaccato da un misterioso assassino conosciuto come il Soldato d'Inverno. Riesce a scappare e avvertire Rogers, consegnandogli una chiavetta prima di essere apparentemente ucciso. Steve viene convocato dal funzionario Alexander Pierce e intuisce sia il mandante dei terroristi sulla nave; quando si rifiuta di condividere le informazioni di Fury, Pierce lo marchia come un fuggitivo. Steve \u00e8 costretto a fuggire e trova aiuto in Romanoff, che lo aiuta a rintracciare un bunker segreto dello S.H.I.E.L.D. dove scoprono un computer in cui \u00e8 stata conservata la coscienza di Zola. Quest\u2019ultimo rivela di aver insediato l\u2019Hydra nello S.H.I.E.L.D., permettendole di operare segretamente tra i suoi ranghi con l\u2019intento di creare una crisi mondiale che porti l\u2019umanit\u00e0 a sacrificare la sua libert\u00e0 per la sicurezza.\nRogers e Romanoff reclutano l'ex paracadutista militare Sam Wilson, con cui Steve ha stretto amicizia, per interrogare l\u2019agente dello S.H.I.E.L.D. Jasper Sitwell, in realt\u00e0 una talpa dell'Hydra, scoprendo che l'organizzazione criminale intende usare delle armi satellitari per eliminare gli individui in tutto il mondo che un algoritmo riconoscer\u00e0 come una minaccia per l'Hydra. Attaccati dal Soldato d'Inverno, Rogers lo smaschera e scopre che si tratta di Bucky, a sua volta sottoposto al siero del super-soldato e sfruttato come sicario dall\u2019organizzazione dopo avergli fatto il lavaggio del cervello. Steve, Romanoff e Wilson si ricongiungono con Fury, in realt\u00e0 ancora vivo, e insieme smascherano l\u2019esistenza dell\u2019Hydra causando un conflitto interno nello S.H.I.E.L.D. Dopo aver disabilitato le armi satellitari, Rogers combatte Barnes e gli fa parzialmente tornare la memoria; Bucky salva l\u2019ex amico dal fiume in cui erano caduti, poi si d\u00e0 alla fuga. Lo S.H.I.E.L.D. viene smantellato, mentre Rogers e Wilson si mobilitano per trovare Barnes.\nCombattimento con Ultron.\nNel 2015, Rogers guida gli Avengers in una base dell\u2019Hydra a Sokovia per recuperare lo scettro di Loki. Qui subiscono l'attacco dei gemelli superdotati Wanda e Pietro Maximoff, ma riescono a recuperare l'oggetto. Tornati a New York, Stark e Banner usano lo scettro per completare un programma di difesa globale ideato da Tony soprannominato \"Ultron\". Durante una festa celebrativa tra gli eroi, Ultron assume il controllo di alcuni robot di Stark e attacca la squadra prima di fuggire. La squadra affronta il robot e i gemelli a Johannesburg; Wanda usa i suoi poteri su parte del gruppo, incluso Steve, che allucina Peggy Carter. Gli eroi, sconfitti, si rifugiano nella residenza segreta di Barton per riprendersi.\nA Seul, Rogers, Romanoff e Barton cercano di impedire a Ultron di spostarsi su un corpo di vibranio sintetico alimentato dalla Gemma della Mente (pietra estratta dallo scettro). Rogers combatte Ultron e ottiene l'aiuto dei gemelli Maximoff, i quali hanno scoperto i folli piani del robot malvagio di sterminare l'umanit\u00e0. Successivamente gli Avengers hanno una disputa sull'uso del corpo in vibranio sintetico, che viene attivato e diventa Visione. Tornati a Sokovia, la squadra combatte e sconfigge Ultron nonostante Pietro Maximoff venga ucciso e la citt\u00e0 completamente distrutta. Alla nuova sede degli Avengers, Rogers e Romanoff iniziano ad addestrare i nuovi membri della squadra: Wanda Maximoff, Visione, James Rhodes, Visione e Wilson.\nGli accordi di Sokovia.\nNel 2016, Rogers, Romanoff, Maximoff e Wilson fermano lo spietato mercenario Brock Rumlow dal rubare un'arma biologica a Lagos; il criminale cerca di uccidere Steve facendosi esplodere in un attacco suicida, ma Wanda riesce a deviare l\u2019esplosione facendo accidentalmente distruggere un palazzo e causando la morte di alcuni operatori umanitari del Wakanda. L\u2019episodio porta l'ONU a realizzare gli Accordi di Sokovia, un mezzo che permetta alle Nazioni Unite di registrare e controllare le attivit\u00e0 degli Avengers. Stark, a causa del suo ruolo nella creazione di Ultron e nella devastazione di Sokovia, decide di supportare la supervisione degli eroi, mentre Rogers \u00e8 contrario in quanto ritiene che ci\u00f2 limiterebbe la loro libert\u00e0 e il loro controllo.\nSuccessivamente Barnes viene incastrato per l'attentato a Vienna che uccide T'Chaka, l'antico re del Wakanda e il padre di T'Challa; Rogers e Wilson rintracciano Bucky a Bucarest per proteggerlo, ma tutti e tre vengono arrestati dalle autorit\u00e0. Il colonnello Helmut Zemo, responsabile dell'attentato a Vienna, attiva il lavaggio del cervello in Bucky dopo essersi travestito da psichiatra, ma Rogers riesce a farlo tornare in s\u00e9 e a nasconderlo con Wilson. I tre deducono che Zemo voglia liberare tutti gli altri Soldati d\u2019Inverno ibernati in una base dell'Hydra, quindi ingaggiano Barton, Maximoff e Scott Lang per raggiungerli e fermarli. In Germania, la squadra ha un conflitto violento con gli Avengers guidati da Stark, mandati l\u00ec per arrestare e catturare gli eroi ricercati, ma Romanoff si rivolta contro gli alleati permettendo a Rogers e Barnes di fuggire. Stark segue i due e decide di sostenerli avendo capito il subdolo piano di Zemo, ma quest'ultimo gli mostra un filmato che rivela che fu Barnes (come il Soldato d'Inverno) a uccidere i suoi genitori per conto dell'Hydra nel 1991. Infuriato, Stark cerca di uccidere Barnes e Rogers prende le difese dell\u2019amico; dopo uno scontro, Steve disabilita l\u2019armatura di Iron Man e se ne va con Bucky, abbandonando alle sue spalle lo scudo di Capitan America. Qualche tempo dopo, manda un messaggio a Stark per scusarsi di quanto avvenuto e gli lascia un cellulare con cui contattarlo in caso di emergenza e libera dalla prigione parte della sua squadra. Dopo aver accompagnato Barnes in Wakanda per farsi curare dalla condizione mentale, Rogers si da\u2019 alla macchia con Romanoff, Wilson e Maximoff in quanto ricercato dalle Nazioni Unite.\nLa guerra dell'infinito.\nNel 2018, Rogers, Romanoff e Wilson tornano in azione quando salvano Maximoff e Visione in Scozia da due membri dell'Ordine Nero. Si riuniscono con Banner e Rhodes, apprendendo il piano del potente Thanos di sterminare met\u00e0 della popolazione dell\u2019universo utilizzando le sei Gemme dell'Infinito. Il gruppo va in Wakanda per separare la Gemma della Mente da Visione senza ucciderlo cos\u00ec da distruggere la pietra. La squadra, insieme a T'Challa e all'esercito del Wakanda, affronta l'Ordine Nero e gli Outriders quando si presenta per ottenere la Gemma della Mente, e ottiene supporto con l'arrivo di Thor, Rocket Raccoon e Groot. Il Titano Pazzo si palesa e Rogers \u00e8 tra gli eroi che riesce maggiormente a tenergli testa, ma, nonostante gli sforzi della squadra, Thanos uccide Visione e completa il Guanto dell'Infinito, sterminando met\u00e0 della popolazione dell\u2019universo. Rogers sopravvive al Blip e assiste alla scomparsa di Bucky.\nSuccessivamente si presenta sulla Terra Carol Danvers, chiamata da Fury poco prima che di dissolvesse. Danvers salva dallo spazio Stark e Nebula, dopodich\u00e9 parte degli eroi superstiti si mobilita per raggiungere Thanos. Scoprono tuttavia che ha distrutto le Gemme per impedire l\u2019annullamento delle sue azioni e subito dopo Thor uccide il titano per la rabbia.\nNei cinque anni successivi, Rogers crea un gruppo di supporto a New York per aiutare i familiari e amici delle persone scomparse. Con la ricomparsa di Lang, intrappolato per tutto quel tempo nel Regno quantico, Rogers e Romanoff ideano il piano di usare il Regno quantico per viaggiare nel tempo e recuperare le Gemme dell\u2019Infinito dal passato. Reclutano per la loro causa anche Banner, Barton, Thor, Rocket, Nebula, Rhodes e Stark; quest\u2019ultimo, dopo un\u2019iniziale riluttanza, si riappacifica definitivamente con Rogers. Steve, Tony e Lang tornano nel 2012 per recuperare le Gemme della Mente e dello Spazio e Rogers combatte con la versione di s\u00e9 stesso di quell\u2019anno per ottenere la Gemma della Mente. A causa di un errore, Rogers e Stark devono tornare ulteriormente indietro nel tempo, negli Anni Settanta, per rubare il Tesseract, e qui Rogers ha modo di vedere nuovamente Peggy Carter. Al termine della missione gli eroi fanno ritorno nel presente, tranne Romanoff che si sacrifica su Vormir nel 2014 per ottenere la Gemma dell\u2019Anima. Dopo aver ricomposto un guanto con le Gemme, Banner le usa per invertire il Blip, ma subito dopo arriva la versione di Thanos del 2014 con il suo esercito che attacca la base.\nRogers, Stark e Thor combattono insieme Thanos e Steve si dimostra degno di brandire il martello mistico Mjolnir. Dopo che il titano li ha abbattuti, Rogers si rialza nuovamente preparandosi a fronteggiare da solo Thanos e il suo esercito; tuttavia, in quel momento si palesano tutti gli alleati degli eroi (tra cui quelli tornati in vita) che danno il via a uno scontro finale. Stark si sacrifica usando le Gemme per far dissolvere gli avversari e Steve assiste agli ultimi istanti di vita del compagno. Dopo il funerale di Tony, Rogers saluta Wilson e Bucky prima di tornare indietro nel tempo per restituire le Gemme dell\u2019Infinito e decide di rimanere nel 1949 per ricongiungersi con Carter, sposandosi e vivendo con lei. Nel presente appare come un uomo anziano finalmente sereno che dona a Sam il suo scudo designandolo come prossimo Capitan America.\nEventi successivi.\nSei mesi dopo, nessuno al di fuori degli Avengers sembra essere a conoscenza di cosa sia davvero successo a Rogers; al riguardo esistono diverse teorie di cospirazione, tra cui una secondo cui si troverebbe su una base segreta sulla luna. Sam, sentendosi a disagio all\u2019idea di diventare Capitan America essendo afroamericano, decide di deporre lo scudo al museo dedicato all\u2019eroe e il governo passa il ruolo a John Walker. Dopo numerose vicissitudini, tra cui il confronto con il super soldato Isaiah Bradley (tenuto segreto in quanto afroamericano), Wilson assume il ruolo di nuovo Capitan America.\nCaratterizzazione.\nAspetto ed equipaggiamento.\nLa costumista Anna B. Sheppard ha basato l\u2019uniforme di Capitan America nel primo film su quella dei paracadutisti degli Anni Quaranta; le cinghie del suo costume richiamano l\u2019attrezzatura usata nella guerra in Vietnam, il tutto per farlo apparire un soldato capace e resistente. Nel film \"The Avengers\" la sua tuta \u00e8 stata modificata per risultare pi\u00f9 supereroistica su richiesta del regista Joss Whedon. La costumista Alexandra Byrne ha affermato che la differenze risiede nei tessuti elastici disponibili ai tempi moderni rispetto agli Anni Quaranta, definendo il design pi\u00f9 \u201ctecnicamente difficile\u201d tra i costumi degli Avengers.\nPer \"Capitan America: The Winter Soldier,\" Evans si \u00e8 allenato nel parkour, jiu-jitsu brasiliano, karate, boxe, kickboxing e ginnastica, in quanto i fratelli Russo ritenevano che Rogers avesse studiato per padroneggiare tecniche di combattimento moderne nel presente. Lo scudo \u00e8 stato modificato per essere utilizzato come arma pi\u00f9 offensiva rispetto a prima, quando veniva usato solo per la difesa. Per \"Avengers: Age of Ultron\", Evans ha affermato di essersi mantenuto in forma fisica allenandosi fino a un\u2019ora al giorno; non volendo risultare meno abile di \"The Winter Soldier\", si assicur\u00f2 di mostrare che lo stile di combattimento di Rogers avanzassero nei film, rappresentando \u201cuna costante dimostrazione di forza\u201d e usando a proprio vantaggio l\u2019ambiente circostante. L\u2019allenamento di Evans per il ruolo includeva sollevamento pesi, ginnastica e pliometria, oltre che a una ricca dieta a base di proteine. Per \"Civil War\" il costume ricevette sottili modifiche nel design e nel colore. In \"Infinity War\", Rogers indossa degli speciali guanti in vibranio realizzati da Shuri al posto del suo scudo tradizionale.\nNel suo abbigliamento civile, per tutta la serie Rogers utilizza \u201cun look di basso profilo, basato su abiti molto semplici che messi insieme funzionano\u201d. Nella sua prima apparizione post-siero, Rogers indossa \u201cuna camicia bianca devastantemente attillata e pantaloni kaki in puro stile americano\u201d, mentre in \"The Avengers\" appare pi\u00f9 sofisticato. La costumista Judianna Makovsky ha descritto Steve \u201csempre pi\u00f9 a suo agio nei suoi vestiti\u201d riferendosi alla sua evoluzione della moda tra \"The Winter Soldier\" e \"Civil War\"\".\" Un articolo ha criticato l\u2019eccessiva semplicit\u00e0 dell\u2019abbigliamento di Rogers nel corso della serie.\nNe \"Il primo Vendicatore\", Rogers usa una motocicletta WLA del 1942 per combattere l\u2019Hydra nella seconda guerra mondiale. Nei film successivi tale modello \u00e8 esposto alla mostra dedicata a Capitan America al National Air and Space Museum. In \"The Avengers\" usa una Softail Slim per spostarsi a New York, mentre in \"The Winter Soldier\" utilizza un modello Street 750. In altre occasioni viene visto a cavallo di altri modelli come il Breakout, il V-Rod e il Softail Slim S.\nPersonalit\u00e0.\nAll\u2019inizio della storia in \"Il Primo Vendicatore\", Rogers \u00e8 un giovane di fragile costituzione che viene potenziato al picco delle capacit\u00e0 umane tramite un siero sperimentale per assistere gli Stati Uniti nella Seconda Guerra Mondiale. Evans ha riconosciuto che batterebbe ogni record alle Olimpiadi ma il suo non essere invincibile lo porta a essere umanizzato e permette agli spettatori di relazionarsi con lui.\nEvans ha ritenuto che Rogers fosse molto pi\u00f9 \u201ccupo\u201d in \"The Avengers\" a causa dello shock nel trovarsi nel mondo moderno con tutti i suoi conoscenti morti, cercando di trovare con esso un nuovo equilibrio. Riguardo alla dinamica tra Rogers e Tony Stark, l\u2019ha descritta come \u201cuna dicotomia\u201d divertente da guardare a causa dei caratteri agli antipodi dei due personaggi che devono collaborare. Momento chiave del film \u00e8 quando Stark, fino ad allora sprezzante nei confronti di Rogers, lo riconosce come leader della squadra appena unitasi. L\u2019adattamento del personaggio al mondo moderno \u00e8 un punto essenziale per la costruzione di Rogers anche in \"Captain America: The Winter Soldier\" a causa dei cambiamenti del mondo circostante e allo sfumarsi delle differenze tra chi ha ragione e chi ha torto.\nIn \"Age of Ultron\", dopo la caduta dello S.H.I.E.L.D., Rogers \u00e8 diventato il leader degli Avengers e dipende dai suoi compagni di squadra essendo stato privato della vita militare, cercando di capire chi sia davvero come Steve Rogers oltre che come Capitan America. In \"Civil War\", Rogers diventa il leader della fazione degli Avengers che si oppone alla firma degli Accordi di Sokovia. Anthony Russo disse, riguardo all\u2019evoluzione di Rogers nel film, che \u00e8 passato dall\u2019essere l\u2019individuo pi\u00f9 puro della squadra a \u201cun propagandista eccessivamente volenteroso\u201d e a \u201cun ribelle\u201d. A differenza dei fumetti, Rogers non viene ucciso durante la guerra civile in quanto i registi trovarono pi\u00f9 interessante lasciare il finale aperto affinch\u00e9 rimanesse in sospeso la questione della spaccatura tra gli Avengers.\nIl regista Joe Russo afferm\u00f2 che, dopo gli eventi di \"Civil War\", Rogers si trova in conflitto tra i propri valori e il senso di responsabilit\u00e0 che nutre verso gli altri. In \"Infinity War\", il personaggio incarna lo \u201cspirito\u201d della sua identit\u00e0 fumettistica alternativa Nomad. Una bozza originale del film vedeva Rogers fare la sua prima apparizione solo nel terzo atto, salvando Visione da Gamma Corvi in Wakanda; tuttavia, fu definito \u201cda pazzi\u201d attendere tanto tempo per introdurre Steve e in generale si consider\u00f2 l\u2019approccio insoddisfacente.\nIn \"Endgame\", Christopher Markus ritenne che Rogers giunge a \u201cuna sorta di illuminazione sul proprio interesse personale\u201d. Lui e McFeely erano consapevoli che Steve avrebbe avuto il ballo promesso a Carter nel film \"Il primo Vendicatore\" e riconobbero che non l\u2019avrebbero mai ucciso, in quanto Rogers ha sempre messo il suo dovere prima del benessere personale e la conclusione pi\u00f9 giusta del suo arco narrativo sarebbe stato un meritato riposo.\nDifferenze dai fumetti.\nLa storia delle origini di Capitan America segue piuttosto fedelmente quella dei fumetti, in particolar modo la versione di Ultimate Marvel per alcuni elementi (come l\u2019essere cresciuto a Brooklyn e l\u2019avere Bucky come miglior amico dall\u2019infanzia piuttosto che conoscerlo in seguito per assumerlo come giovane spalla). Nei film Rogers \u00e8 un membro fondatore degli Avengers, mentre nei fumetti si aggiunge alla squadra dopo che il gruppo di eroi lo scongela dal ghiaccio. La controparte cartacea viene uccisa durante gli eventi della guerra civile e ci\u00f2 porta Bucky Barnes a diventare il nuovo Capitan America. Nei film questo non avviene e Rogers passa personalmente il ruolo di Capitan America a Sam Wilson in \"Endgame\". Nei fumetti Wilson assume tale identit\u00e0 nel 2014, quando Rogers invecchia improvvisamente in modo accelerato fino a raggiungere novant\u2019anni.\nAccoglienza.\nL\u2019interpretazione di Evans \u00e8 stata ben accolta da fan e critici. Roger Moore dell\"Orlando Sentinel\" ha recensito positivamente la performance dell\u2019attore, affermando che Evans porta una \u201cseriet\u00e0 adeguata\u201d al personaggio. Roger Ebert descrisse Steve Rogers come un eroe a cui il pubblico si sente legato e dotato di una certa profondit\u00e0. Riguardo a \"Endgame\", Joe Morgenstern del \"Wall Street Journal\" lod\u00f2 sia l'attore che il personaggio, descritto come \u201csimpatico\u201d e \u201cil leader naturale degli Avengers\u201d.\nPi\u00f9 critico fu Peter DeBruge del \"Variety\", che ritenne Capitan America il pi\u00f9 \u201csemplice\u201d degli eroi Marvel e giudic\u00f2 \u201cimpossibile preoccuparsi per lui\u201d a causa della sua rapida capacit\u00e0 di guarigione in un confronto fisico.\nNel 2015, la rivista \"Empire\" ha nominato Capitan America il 46\u00b0 personaggio cinematografico pi\u00f9 grande di tutti i tempi.\nIn un\u2019intervista del 2017 con \"Vanity Fair\", il presidente dei Marvel Studios Kevin Feige lod\u00f2 Chris Evans nella sua interpretazione di Steve Rogers, confrontando la prova attoriale con quella del Superman di Christopher Reeve anche per le somiglianze tra i due personaggi.\nL\u2019ultima battuta di Steve Rogers in \"Endgame\", \u201cNo non credo che lo far\u00f2\u201d (\"No, I don\u2019t think I will\") \u00e8 diventata oggetto di diversi meme su Internet.\nPer l\u2019interpretazione, Evans ha vinto diversi premi: lo Scream Awards per il miglior supereroe (per \"Captain America: Il primo Vendicatore\"), il MTV Movie Awards per il miglior combattimento (per \"The Avengers\", insieme al cast), il People\u2019s Choice Awards come attore preferito di un film d\u2019azione (per \"Captain America: The Winter Soldier\"), il Teen Choice Awards come \u201cruba scene\u201d (per \"Avengers: Age of Ultron\"), il Teen Choice Awards come miglior attore in un sci-fi / fantasy e il Kid\u2019s Choice Awards come miglior \u201cpicchiatore\u201d (per \"Captain America: Civil War\"), oltre a ricevere numerose candidature."}
{"id": "9120595", "revid": "1522738", "url": "https://it.wikipedia.org/wiki?curid=9120595", "title": "Pan Tadeusz (film)", "text": ""}
{"id": "9120609", "revid": "1522738", "url": "https://it.wikipedia.org/wiki?curid=9120609", "title": "Pan Tadeusz (disambigua)", "text": ""}
{"id": "9120610", "revid": "767487", "url": "https://it.wikipedia.org/wiki?curid=9120610", "title": "De st\u00f8rste helte", "text": "De st\u00f8rste helte \u00e8 un film del 1996, diretto da Thomas Vinterberg. \nTrama.\nCopenaghen. Karsten \u00e8 in permesso premio a casa propria con l'amico Peter, e deve far ritorno in carcere di l\u00ec a poche ore. Una donna suona alla porta, si presenta come Lisbeth Lund, gli comunica di aver avuto una figlia con lui dodici anni prima e che la ragazzina, Louise, lo sta aspettando ad una stazione del metro. Karsten vi si reca insieme a Peter, fa conoscenza di sua figlia e i tre trascorrono una piacevole giornata al parco divertimenti cittadino di Tivoli. Louise viene poi riaccompagnata in prossimit\u00e0 di casa propria, dove viene malamente accolta dal patrigno, il compagno di Lisbeth, Allen. La ragazza aveva dimenticato la borsa sull'auto di Karsten e Peter, che glie la riportano a casa: qui trovano Louise rinchiusa in uno sgabuzzino. Le chiedono, senza che Allen oda, se ha bisogno di aiuto; la ragazza dice di no, e i due uomini se ne vanno.\nIl mattino dopo Louise telefona a Karsten, da una cabina telefonica, e gli chiede di andarla a prendere: Allen l'ha picchiata e lei vuole fuggire di casa. Il termine di rientro in carcere di Karsten \u00e8 passato da tempo, e la polizia irrompe in casa sua per ricondurlo in prigione. Karsten riesce a fuggire, preleva la figlia, e, insieme a Peter, parte per la Svezia, commettendo in tal modo evidentemente \u2013 per essere espatriato da detenuto - un altro reato.\nIn Svezia essi vogliono ricongiungersi a Pernille, vecchia fidanzata di Karsten, e all'amica Eve. Ritrovarle si riveler\u00e0 piuttosto difficile, poich\u00e9 le due donne appaiono essersi trasferite nell'estremo nord del paese. Durante l'avventuroso viaggio in automobile, Karsten e Peter commettono alcuni crimini minori \u2013 quali impossessarsi di un revolver \u2013 ed un crimine pi\u00f9 importante: quando Allen, infatti, li rintraccia, nella lotta che si instaura fra lui e Karsten, quest'ultimo \u2013 foss'anche per legittima difesa \u2013 lo uccide. Del cadavere ci si sbarazza alla bell'e meglio.\nLouise gradisce molto la sua nuova vita col padre, che, in una poesia, ella designa come uno dei \"pi\u00f9 grandi eroi\" (De st\u00f8rste helte). Prima di arrivare alla meta Karsten e Louise \u2013 cercando di sfuggire alla polizia - si lasciano dietro Peter, colpito da una delle sue crisi epilettiche ed affidato ai medici. Giunti da Pernille ed Eve padre e figlia godono di qualche momento di relax, fino a quando il cadavere di Allen viene scoperto, e la polizia inizia a dar loro la caccia in maniera pi\u00f9 convinta. Peter, ristabilitosi, li raggiunge, e i tre si danno alla fuga.\nLouise viene condotta all'aeroporto \u2013 sarebbe troppo pericoloso per lei continuare a fuggire in compagnia di un pericoloso ricercato - munita di biglietto aereo e di denaro sufficiente per raggiungere la casa della nonna ad Helsinki. La ragazza si imbarca, e Karsten vuole \"costituirsi\" presso lo sportello di un dipendente aeroportuale, al quale confessa di essere un assassino. L'impiegato, incredulo ed anzi infastidito, gli intima di lasciarlo lavorare in pace. Karsten non trova altro modo per farsi prendere in considerazione che quello di estrarre il revolver e sparare qualche colpo a caso sulle vetrate dell'aeroporto. Dopo il fuggi-fuggi generale, Karsten e Peter fanno per allontanarsi. Sono prontamente freddati dai cecchini della polizia.\nProduzione.\nIl regista Thomas Vinterberg \u00e8 stato co-fondatore, nel 1995, insieme a Lars von Trier, del movimento cinematografico Dogma 95; nel 2021, per il film \"Un altro giro\", \u00e8 stato candidato all'Oscar al miglior regista.\nDistribuzione.\nDistribuito dalla Scanbox Entertainment, il film \u00e8 uscito nelle sale cinematografiche danesi l'8 novembre 1996.\nIl film \u00e8 stato programmato all'interno di diversi festival cinematografici nternazionali: nel solo 1997, \"De st\u00f8rste helte\" \u00e8 stato presentato, fra gli altri, al Festival internazionale del cinema di Berlino, al Festival di Cannes, al Festival del cinema di Stoccolma e al Cairo International Film Festival.\nIl film \u00e8 uscito in DVD (lingua danese) e VHS (lingua tedesca) nel 1996; nel 2003 ha avuto nuove edizioni in DVD a cura della Blaq Out (fra cui una in lingua francese, col titolo \"Les H\u00e9ros\"); pi\u00f9 di recente, nel 2009 \u00e8 apparsa l'edizione in DVD a cura della Scanbox (solo lingua danese). \"De st\u00f8rste helte\" \u00e8 visionabile \u2013 con sottotitoli inglesi \u2013 su YouTube."}
{"id": "9120612", "revid": "201640", "url": "https://it.wikipedia.org/wiki?curid=9120612", "title": "Morte per GPS", "text": "Con morte per GPS ci si riferisce alla morte di persone attribuibile, almeno in parte, al seguire le indicazioni o le mappe GPS. Diverse morti in conseguenza all'uso di GPS sono state registrate nella Death Valley, in California, oltre ad un escursionista disperso nel Joshua Tree National Park, e a diversi incidenti registrati nello Stato di Washington, in Australia, Inghilterra, Italia e Brasile.\nCause.\nCi sono diversi ragioni per cui le persone che seguono le indicazioni date da un navigatore satellitare tendono a perdersi, ferirsi o morire. Oltre alle cause elencate di seguito si possono includere quelle dovute alla mancanza di un sistema di comunicazione funzionante per chiedere aiuto, che porta le persone ad avventurarsi fuori strada e a rischiare di finire in zone pericolose o di rimanere senza carburante.\nAllen Lin, in una ricerca del 2017, ha pubblicato un'analisi sistematica dei vari incidenti e dei ruoli che le tecnologie di navigazione hanno svolto in essi.\nSoluzioni proposte.\nMatthew McKenzie ha illustrato alcune precauzioni da prendere per evitare questi tipi di morte: \"Non fare affidamento solo sui sistemi GPS o su altri dispositivi tecnologici, porta sempre con te una mappa cartacea, studia il clima locale e non esitare a voltarti e tornare indietro se le indicazioni che stai seguendo ti sembrano sbagliate.\"\nIl National Park Service ha pubblicato un messaggio sulla pagina \"Indicazioni e trasporti\" del sito web ufficiale del Parco Nazionale della Valle della Morte che spiega come i dispositivi GPS siano notorialmente inaffidabili in zone cos\u00ec remote e di fare sempre affidamento a mappe aggiornate."}
{"id": "9120630", "revid": "1486495", "url": "https://it.wikipedia.org/wiki?curid=9120630", "title": "Chilly Beach", "text": "Chilly Beach \u00e8 una serie televisiva animata canadese del 2003, creata Daniel Hawes e Doug Sinclair.\nLa serie \u00e8 stata trasmessa per la prima volta in Canada su CBC Television dal 3 settembre 2003 al 2006, per un totale di 65 episodi ripartiti su tre stagioni.\nTrama.\nLa serie \u00e8 una rappresentazione satirica della vita cittadina canadese nella fittizia Chilly Beach, una piccola localit\u00e0 situata su un grande iceberg."}
{"id": "9120637", "revid": "1884811", "url": "https://it.wikipedia.org/wiki?curid=9120637", "title": "Santa Barbara (Muggia)", "text": "Santa Barbara (\"Koro\u0161ci\" in sloveno) \u00e8 una frazione del comune di Muggia.\nSanta Barbara sorge a ridosso del confine italo-sloveno, sulle pendici del Monte Castellier. L'omonimo valico confinario la collega all'insediamento di Premanzano.\nStoria.\nIl luogo era abitato gi\u00e0 in tempi remoti, come testimonia la presenza di un castelliere in arenaria, abitato dal 1600 a.C al 350 d.C. Nel sito sono stati rinvenuti vari oggetti, come pendagli, utensili e fibule, oltre ad alcune lapidi; una di esse riporta il nome \"Ferisimo\", appellativo, plausibilmente, di una divinit\u00e0 delle acque, mentre un'altra presenta da entrambi i lati una testa di corvo, simbolo legato al culto del dio Mitra, particolarmente diffuso nel II secolo d.C. tra i legionari e funzionari romani stanziati ai confini danubiani dell'impero. Poco distante dal castelliere \u00e8 stata rinvenuta una necropoli con 34 sepolture. Dell'et\u00e0 medioevale non sono pervenute tracce murarie, ma solo alcuni materiali in ceramica lasciati con ogni probabilit\u00e0 dai pastori che si riparavano nel vecchio insediamento. Le prime attestazioni di una presenza stabile nell'area in et\u00e0 moderna risalgono invece al XVII secolo. La zona venne popolata da contadini di origine carinziana che parlavano il dialetto sloveno. La famiglia diede cos\u00ec all'abitato il nome Corosser (da cui il nome sloveno Koro\u0161ci) che significa appunto \u201coriginario della Carinzia\u201d. Il borgo, come molti altri del comune di Muggia, fu un centro attivo della Resistenza, con un ruolo organizzativo o di raccordo tra le azioni pianificate dai partigiani istriani e da quelli della Venezia Giulia. In una casa di Santa Barbara trov\u00f2 ospitalit\u00e0 nel corso del 1942 Alma Vivoda, la prima donna italiana caduta nella Resistenza, uccisa il 28 giugno 1943 a Trieste. A lei \u00e8 stato intitolato il locale Circolo di cultura popolare.\nMonumenti e luoghi d'interesse.\nDalla collina si gode di una ampia vista sul Golfo di Trieste e sulle alture vicine. Nel cuore del piccolo borgo \u00e8 situata una chiesetta dedicata a Santa Barbara che dette il nome al paesetto. L'edificio sacro sorge sul luogo dove esisteva gi\u00e0 nel XVII una cappella; lavori eseguiti nel 1874 conferirono alla chiesetta l'aspetto attuale, che conserva una pala d'altare raffigurante la Madonna in trono con il Bambino e ai lati San Simone e Santa Barbara. Un monumento eretto nel 1974 ricorda i nomi di 27 abitanti del borgo che morirono nell\u2019atto di resistere alle truppe nazifasciste tra il 1942 e 1945. "}
{"id": "9120650", "revid": "80598", "url": "https://it.wikipedia.org/wiki?curid=9120650", "title": "30 cm", "text": ""}
{"id": "9120651", "revid": "6923", "url": "https://it.wikipedia.org/wiki?curid=9120651", "title": "Karol Hochberg", "text": "Biografia.\nHochberg \u00e8 nato in Ungheria nel 1911 e ha studiato a Vienna e Praga. Si trasfer\u00ec in Slovacchia nel 1939. Nel 1940, gli ebrei slovacchi furono costretti a formare la \u00dastred\u0148a \u017didov (\u00da\u017d), uno Judenrat, per mettere in atto gli ordini nazisti. La maggior parte dei membri di \u00da\u017d era stata di spicco nella vita pubblica ebraica prima dell'Olocausto e aveva lavorato nel soccorso pubblico per gli ebrei che erano stati espropriati dalle misure antiebraiche. Tuttavia, la reputazione di \u00da\u017d \u00e8 stata danneggiata dagli stessi ebrei al suo interno per il ruolo avuto come informatori o collaboratori, di cui Hochberg era il pi\u00f9 noto, secondo YIVO (\"Institute for Jewish Research\"). All'inizio del 1941, il primo capo di \u00da\u017d fu deposto e arrestato per aver sabotato un censimento degli ebrei nella Slovacchia orientale con l'obiettivo di rimuoverli nell'ovest del paese. Il suo sostituto fu un inefficace insegnante di nome Arpad Sebestyen, che assunse una posizione di completa collaborazione con i tedeschi. Hochberg fu nominato a capo del \"Dipartimento per gli affari speciali\", creato per garantire la pronta attuazione degli ordini di Dieter Wisliceny; ne organizz\u00f2 prontamente il censimento e la rimozione, offuscando la reputazione di \u00da\u017d nella comunit\u00e0 ebraica. A causa dell'inefficacia di Sebestyen, il dipartimento di Hochberg arriv\u00f2 a dominare le operazioni di \u00da\u017d.\nNel 1942, il dipartimento di Hochberg ha lavorato alla categorizzazione degli ebrei per la deportazione, ma in realt\u00e0 non ha stilato le liste. Quell'anno furono deportati circa 57.000 ebrei, i due terzi della popolazione; ne sopravvissero solo poche centinaia. In seguito, Hochberg svolse un ruolo importante nei negoziati tra il \"Working Group\" di Bratislava e Wisliceny: Hochberg, che visitava regolarmente l'ufficio di Wisliceny, era l'unica strada praticabile perch\u00e9 il contatto con Wisliceny doveva avvenire clandestinamente. Il \"Working Group\" lo ha impiegato come intermediario nonostante la sua intensa antipatia e sfiducia nei confronti di Hochberg, la sua paura di associarsi con lui avrebbe danneggiato la loro reputazione e la sua convinzione che fosse inaffidabile.\nNel novembre 1942, quando il \"Working Group\" inizi\u00f2 a negoziare il \"Piano Europa\" con Wisliceny nel tentativo di salvare tutti gli ebrei europei dalla deportazione e dalla morte, Hochberg fu arrestato per concussione e corruzione. Secondo i registri della polizia slovacca, Hochberg aveva un conto illegale in cui venivano depositate grosse tangenti in cambio della cessazione dei trasporti. Andrej Steiner, un membro del gruppo di lavoro, diffidava di Hochberg e aveva fornito alla polizia slovacca le prove contro di lui. La capogruppo del \"Working Group\", Gisi Fleischmann, si schier\u00f2 con Steiner, e il \"Working Group\" non \u00e8 intervenuto per conto di Hochberg: fu imprigionato nel campo di lavoro di Nov\u00e1ky e poi nella prigione di Ilava, Hochberg fugg\u00ec durante la rivolta nazionale slovacca e si un\u00ec ai partigiani. Fu giustiziato come collaboratore dai partigiani ebrei."}
{"id": "9120654", "revid": "110157", "url": "https://it.wikipedia.org/wiki?curid=9120654", "title": "Oric", "text": "LOric \u00e8 una famiglia di home computer a 8 bit lanciata nel 1983 dalla Tangerine Computer Systems sotto il nome Oric Products International. Fu distribuita in Europa ed ebbe una discreta diffusione nel nativo Regno Unito e in Francia.\nIl primo modello, Oric-1, era un sistema a basso costo, pensato per competere con lo ZX Spectrum uscito sei mesi prima, ma nonostante le capacit\u00e0 superiori rimase sempre all'ombra del grande successo dello Spectrum. Fu seguito dallOric Atmos (1984) e dal poco diffuso Oric Telestrat (1986), il primo con architettura molto simile all'originale e il secondo pi\u00f9 evoluto, ma comunque retrocompatibile.\nStoria.\nProgetto.\nLa Tangerine Computer Systems, fondata nel 1979, aveva avuto un certo successo con il microcomputer Microtan 65, basato sul microprocessore MOS 6502. Ne vennero progettati due successori, il Tiger rivolto al mercato aziendale e il Microtan 2 rivolto ai consumatori di fascia bassa. Il Tiger non and\u00f2 oltre la fase di sviluppo, mentre il Microtan 2 \u00e8 poi evoluto nel computer a basso costo Oric-1. Nella fascia economica l'Oric si sarebbe trovato in competizione principalmente con lo ZX Spectrum, computer uscito a met\u00e0 1982 che stava avendo grande successo nel Regno Unito.\nLa progettazione dell'Oric-1 inizi\u00f2 ad aprile del 1982, con il supporto finanziario di British Car Auctions. La Tangerine cambi\u00f2 nome in Oric Products International, con Paul Johnson come capo progettista. Andy Brown e Chris Shaw si occuparono della ROM, Paul Halford del software di gestione cassette, Ian Redhead collabor\u00f2 per l'hardware, Paul Kaufman del software per l'audio (Kaufman era allora responsabile della Tansoft, l'editrice software della Tangerine, e editore della rivista \"Tansoft Gazette\").\nIl processore dell'Oric \u00e8 il MOS 6502, scelta che derivava dall'esperienza con il Microtan 65. Per le altre caratteristiche tecniche si prese come esempio lo ZX Spectrum, cercando di superarne i limiti. Anzich\u00e9 la debole tastiera di gomma da 40 tasti dello Spectrum, per l'Oric-1 se ne scelse una con 57 tasti di plastica indipendenti, che non si poteva comunque considerare di livello professionale, ma era pi\u00f9 confortevole. Inoltre, rispetto allo Spectrum, l'Oric-1 ha un linguaggio BASIC di serie standardizzato, pi\u00f9 porte di connessione, un vero chip sonoro anzich\u00e9 un beeper, grafica pi\u00f9 veloce e presenza meno marcata di \"colour-clash\" (impossibilit\u00e0 di avere pi\u00f9 di due colori entro certe aree; nell'Oric le aree sono righe di soli sei pixel). Proprio come lo Spectrum l'Oric-1 fu proposto in versioni con 16 e con 48 kB di RAM.\nCommercializzazione.\nNei piani della Oric i prezzi di lancio nel Regno Unito sarebbero stati inferiori ai prezzi dello Spectrum, pur offrendo capacit\u00e0 superiori. Il lancio tuttavia ebbe molti problemi. L'interesse del pubblico c'era, infatti oltre Oric-1 erano gi\u00e0 stati preordinati. Il lancio ufficiale avvenne a gennaio 1983, ma a causa di problemi produttivi, specialmente ritardi nella fornitura di componenti ROM e RAM, i primi computer da 48k furono disponibili intorno a marzo, a 169,95\u00a3. I modelli 16k tardarono ulteriormente fino a maggio, a causa di una revisione all'ultimo momento della scheda madre, e costavano 129,95\u00a3, ossia 30\u00a3 pi\u00f9 di quanto previsto inizialmente.\nNell'estate del 1983 ci fu poi carenza di software commerciale. Oltre alla Tansoft appartenente alla stessa Oric, l'Oric-1 fu supportato presto da noti editori di giochi, come Ocean, Durell e IJK, ma ci furono migliaia di cassette rimandate indietro dai rivenditori perch\u00e9 difettose. La Oric diede la colpa alla Cosma Sales, fornitrice del servizio di duplicazione cassette, ma la Cosma sosteneva che il sistema di caricamento dell'Oric era difettoso. In ogni caso la stampa cominci\u00f2 a parlare di difficolt\u00e0 di caricamento dei programmi.\nEra risaputo inoltre che c'erano dei bachi nell'Oric BASIC, e venne promesso un aggiornamento della ROM sui futuri Oric-1, che per\u00f2 non ci fu mai.\nNel frattempo a maggio del 1983 i prezzi del concorrente Spectrum furono ridotti, diventando pi\u00f9 bassi di quelli dell'Oric. In risposta in breve tempo la Oric riusc\u00ec a ribassare anche i propri prezzi. Usc\u00ec finalmente anche una stampante a quattro colori per Oric, promessa gi\u00e0 dai tempi del lancio del computer, a 169,95\u00a3.\nIl peggio doveva ancora venire. A ottobre del 1983 la fabbrica di Oric-1 a Feltham fu colpita da un incendio, distruggendo l'importantissima produzione destinata al periodo di Natale. La produzione riprese rapidamente in un'altra fabbrica, ma ormai le scorte erano perse e le vendite di Natale compromesse.\nL'Oric-1, surclassato dallo Spectrum, fu ufficialmente dismesso a gennaio 1984. Si stima che nel 1983 vennero vendute circa unit\u00e0 nel Regno Unito, contro le che aveva previsto il direttore finanziario della Oric, Allan Castle, e contro il milione raggiunto dallo Spectrum.\nLa linea Oric ebbe molto successo in Francia, dove i modelli Oric-1 e Atmos arrivarono a dominare il mercato. Nel 1983 si vendettero circa Oric-1 nella nazione. L'azienda francese Loriciels in particolare produsse del software notevole.\nCome distributore dell'hardware fu attivo da giugno del 1983 Oric France, dipartimento informatico del distributore di elettronica ASN Diffusion.\nTra gli altri paesi europei dove la linea Oric fu commercializzata si possono citare Germania (dove fu stabilita Oric Deutschland), Spagna (dove fu stabilita Oric Espa\u00f1a), Italia (dove furono annunciati diversi importatori: GEM-TRON di Prato, Sumus di Firenze, P.Z. Periferiche Zeta / PiZeta di Milano anche per Atmos, ma il marchio Oric rimase poco conosciuto) e Svezia.\nOric Atmos.\nGrazie a un investimento di quattro milioni di sterline della Edenspring Investments la Oric non si ferm\u00f2 e lanci\u00f2 il nuovo computer Oric Atmos. Questo modello, di colore nero e rosso, ha una buona tastiera e una ROM migliorata, ma all'interno \u00e8 sostanzialmente lo stesso Oric-1. Fu lanciato a un prezzo relativamente alto di 170\u00a3, mettendosi stavolta in competizione non con lo Spectrum, ma con i pi\u00f9 avanzati Atari 600XL, Acorn Electron e Commodore 64.\nLa pi\u00f9 importante periferica opzionale introdotta con l'Atmos, per la quale probabilmente venne pensato l'intero sistema, \u00e8 il lettore di floppy disk. Utilizza floppy da 3\" con capacit\u00e0 di 320 kB per faccia. Il disco del disk operating system include anche un Extended BASIC. Venne lanciato a 299\u00a3, ovvero circa 700.000 lire.\nSolo in Francia, dal lancio a febbraio del 1984 fino a fine giugno del 1984, vennero venduti Atmos.\nSebbene non avesse speranze di battere i maggiori concorrenti, le vendite andarono bene nel 1984, anche grazie a un ribasso di 50\u00a3 sul prezzo prima di Natale. Tuttavia la Oric aveva accumulato debiti per pi\u00f9 di 5 milioni di \u00a3 e all'inizio di febbraio 1985 and\u00f2 in bancarotta.\nCon il fallimento della Oric nel Regno Unito l'azienda francese Eureka Informatique acquis\u00ec tutti i diritti sulla linea Oric e tutte le rimanenze di Atmos totalmente o parzialmente assemblati e di componenti, che avrebbe continuato ad assemblare in Normandia e a vendere in Francia.\nOric Telestrat.\nCome successore dell'Atmos la Oric aveva in previsione l'Oric Stratos, che non venne mai prodotto, ma evolvette nel successivo Oric Telestrat.\nEureka Informatique continu\u00f2 a vendere gli Atmos rimanenti e infine si concentr\u00f2 sul produrre il nuovo Oric Telestrat, un modello avanzato pensato per il mercato francese. Era progettato in particolare per potersi collegare al servizio telematico francese Minitel.\nFu messo in vendita a settembre del 1986, a un prezzo piuttosto alto di 400\u00a3, e non ebbe decisamente successo. Ne furono venduti solo seimila ed \u00e8 divenuto un raro pezzo da collezione.\nCloni.\nVennero prodotte da indipendenti almeno due macchine cloni dell'Oric.\nIn Bulgaria, nel 1985-1989, la Pravetz produsse il Pravetz 8D, parte della serie 8, basato sull'Oric Atmos 48k, con supporto per l'alfabeto cirillico. Il processore \u00e8 il CM630, a sua volta un clone bulgaro del MOS 6502.\nIn Jugoslavia a partire dal 1985 la Avtotehna di Lubiana produsse lOric Nova 64, anch'esso basato sull'Oric Atmos 48k. In questo caso si tratta di una riproduzione autorizzata: la Avtotehna acquis\u00ec i diritti per fabbricare 5000 unit\u00e0. Esternamente infatti il Nova 64 \u00e8 uguale all'Atmos, a parte il logo, mentre internamente la scheda madre ha diversa disposizione della RAM. Il 64 si riferisce ai 64\u00a0kB di RAM interna dell'Atmos 48k (di cui 16 riservati e 48 per l'utente).\nCaratteristiche tecniche.\nL'Oric-1 \u00e8 un blocco unico con tastiera integrata, composta da 57 tasti di plastica, di tipo economico e simile a quella dello ZX Spectrum (che per\u00f2 \u00e8 di gomma).\nL'Oric si basa sul microprocessore a 8 bit MOS 6502, supportato da una ULA per il controllo del video e da un MOS 6522 mappato in memoria per l'ingresso-uscita.\nIl linguaggio BASIC di serie \u00e8 il Microsoft BASIC, espanso per\u00f2 con nuovi comandi specifici dell'Oric, che ne aumentarono le dimensioni occupate in ROM da 8 a 10 kB.\nTra le varie porte di connessione, poste sul retro, sono presenti un'interfaccia standard Centronics per le stampanti e un'uscita video RGB per potere collegare un monitor oltre che (come era tipico degli home computer) una TV.\nLe due modalit\u00e0 video, entrambe a 240x224 pixel e 8 colori, sono testo e grafica.\nIn entrambe le modalit\u00e0, ogni riga di 6 pixel consecutivi deve comunque essere monocromatica, per cui \u00e8 leggermente presente il cosiddetto problema del \"colour-clash\" (non sono possibili pi\u00f9 di due colori diversi, di primo piano e di sfondo, dentro ciascuna di tali aree).\nInsolito era l'uso di attributi seriali per il video, che consentiva minor uso di memoria e maggiore velocit\u00e0 di visualizzazione, rendendo l'Oric molto adatto per i videogiochi d'azione rapidi.\nPoich\u00e9, con gli attributi seriali, certi caratteri non stampabili servono a determinare gli attributi grafici (principalmente il colore) dei caratteri successivi, a meno che si lavori in bianco e nero le prime due colonne sono normalmente riservate per gli attributi di ciascuna riga e non mostrano nulla. Perci\u00f2 la risoluzione effettiva del testo diventa 38x28 e della grafica 228x200, con una banda inutilizzata larga 12 pixel sulla sinistra.\nPer il sonoro si scelse il diffuso General Instrument AY-3-8910 a tre canali, con il supporto di comandi BASIC dedicati e di alcuni effetti sonori predefiniti, utilizzabili da tutti i programmi, per esempio spari ed esplosioni per videogiochi.\nL'Oric-1 fu proposto fin dall'inizio in due versioni, con 16 oppure con 48\u00a0kB di RAM.\nNella versione 48k la RAM assemblata \u00e8 in realt\u00e0 di 64\u00a0kB (8 chip RAM 4164 da 8k, allora comuni), ma 16\u00a0kB sono sempre occupati dal software di sistema caricato dalla ROM.\nModelli successivi.\nL'architettura interna dell'Oric Atmos rimase la stessa dell'Oric-1 sopra descritto. Le novit\u00e0 sostanziali dell'hardware dell'Atmos sono la buona tastiera meccanica standard, al posto della precedente che usava elementi simili a quelle delle calcolatrici, e miglioramenti nel BASIC presente in ROM (ulteriori comandi e correzione di alcuni bachi).\nL'Oric Telestrat \u00e8 simile all'Atmos, ma con involucro pi\u00f9 grande che presenta due porte superiori per cartucce e diverse altre porte per connessioni pi\u00f9 avanzate, tra cui quella al terminale Minitel, utilizzabile anche come modem. La RAM \u00e8 di 64 kB e il BASIC, chiamato Hyper Basic, era fornito su cartuccia. Il microprocessore non \u00e8 cambiato e la retrocompatibilit\u00e0 con gli altri Oric \u00e8 garantita da apposite cartucce.\nSoftware.\nSono noti almeno mille software pubblicati commercialmente per Oric, tra applicativi e videogiochi, questi ultimi leggermente in maggioranza. Oltre 500 dei suddetti software sono di provenienza britannica, oltre 400 francesi, e una trentina scandinavi. Di solito funzionano su tutti gli Oric, ma ci sono anche titoli non compatibili con Oric-1 o con Atmos per via delle differenze nelle ROM.\nTra gli applicativi a catalogo nel 1984 ci sono per esempio i linguaggi di programmazione BASIC esteso, Forth e AID, i programmi da ufficio Word Processor della Juniper, CAD, Calc, Mon e Base della Tansoft, e vari corsi di lingue straniere.\nVideogiochi.\nL'Oric fu surclassato dallo ZX Spectrum ed \u00e8 spesso deriso dai giocatori, ma immeritatamente; il primo anno si form\u00f2 una discreta base di utenti ( solo nel Regno Unito), che attir\u00f2 l'interesse dei produttori e i videogiochi non mancarono. Nel Regno Unito, tra gli altri, la IJK Software fu un editore molto attivo sull'Oric e la Ocean Software inizi\u00f2 precocemente a supportare la piattaforma.. In Francia si distinse soprattutto la Loriciels. Nel complesso il sistema ebbe una quota pi\u00f9 che rispettabile di giochi decenti. Gran parte dei giochi migliori sono tra quelli che richiedono un Oric 48k, ma ci sono eccezioni.\nSecondo una selezione fatta dalla rivista \"Retro Gamer\", dieci dei pi\u00f9 grandi giochi per Oric sono \"Xenon 1\" (clone di \"Phoenix\" e inizio di una trilogia), \"Rat Splat\", \"Insect Insanity\", \"Don't Press the Letter Q\", \"Mr. Wimpy\", \"Manic Miner\", \"Doggy\", \"Snowball\", \"L'aigle d'or\", \"Pulsoids\" (homebrew del 2002).\n\"Xenon 1\" divenne onnipresente tra gli utenti Oric, con copie vendute.\nIn una selezione successiva la rivista ricorda anche \"Zorgon's Revenge\" (seguito di \"Xenon 1\"), \"The Hobbit\", \"Lords of Time\", \"The Ultra\" (notevole nonostante richiedesse soltanto 16k; convertito per altri sistemi come \"Maxima\"), \"Defence Force\" (clone di \"Defender\"), \"Scuba Dive\" (non al livello dell'originale per ZX Spectrum, ma richiede soli 16k), \"Zipnzap\", \"Space 1999\" (homebrew del 2009 tratto da \"Spazio 1999\").\nRiviste.\nI principali periodici dedicati esclusivamente all'Oric erano nel Regno Unito \"Oric Owner\" (ex \"Tansoft Gazette\", pubblicazione ufficiale legata alla Tangerine), \"Oric Computing\", \"Oric User Monthly\", e in Francia \"Micr'Oric\", \"Th\u00e9oric\", \"CEO-MAG\" (ancora pubblicato su abbonamento in digitale nel 2021), \"Rhetoric\".\nLa rivista di punta era \"Th\u00e9oric\" e superava in importanza anche le pubblicazioni britanniche.\nIn Italia la rivista multipiattaforma \"LIST\" proponeva anche listati di programmi per Oric almeno dal 1984."}
{"id": "9120655", "revid": "33689", "url": "https://it.wikipedia.org/wiki?curid=9120655", "title": "Oric-1", "text": ""}
{"id": "9120656", "revid": "33689", "url": "https://it.wikipedia.org/wiki?curid=9120656", "title": "Oric Atmos", "text": ""}
{"id": "9120657", "revid": "33689", "url": "https://it.wikipedia.org/wiki?curid=9120657", "title": "Oric Telestrat", "text": ""}
{"id": "9120696", "revid": "709565", "url": "https://it.wikipedia.org/wiki?curid=9120696", "title": "Episodi di Mirzapur (seconda stagione)", "text": "La seconda stagione della serie televisiva Mirzapur, composta da 10 episodi, \u00e8 stata pubblicata su Amazon Video il 23 ottobre 2020."}
{"id": "9120709", "revid": "80598", "url": "https://it.wikipedia.org/wiki?curid=9120709", "title": "Indian Love Call/China Doll", "text": "Indian Love Call/China Doll \u00e8 un singolo di Slim Whitman, pubblicato nel 1952.\nDescrizione.\nIl disco raggiunse la seconda posizione nella classifica country negli Stati Uniti, entrando anche nella Top Ten Pop, rendendo Whitman una star. Nel 1955 entr\u00f2 anche nella Top Ten britannica. "}
{"id": "9120726", "revid": "439868", "url": "https://it.wikipedia.org/wiki?curid=9120726", "title": "Montesa (disambigua)", "text": ""}
{"id": "9120730", "revid": "380453", "url": "https://it.wikipedia.org/wiki?curid=9120730", "title": "Convocazioni al campionato sudamericano di pallavolo maschile 2021", "text": "Elenco dei giocatori convocati per il campionato sudamericano 2021."}
{"id": "9120734", "revid": "729019", "url": "https://it.wikipedia.org/wiki?curid=9120734", "title": "Stazione di Monte Grande", "text": "La stazione di Monte Grande (\"Estaci\u00f3n Monte Grande\" in spagnolo) \u00e8 una stazione ferroviaria della linea Roca situata nell'omonima citt\u00e0 della provincia di Buenos Aires.\nStoria.\nLa stazione fu aperta al traffico il 20 luglio 1889."}
{"id": "9120750", "revid": "228587", "url": "https://it.wikipedia.org/wiki?curid=9120750", "title": "Il lamento per Icaro", "text": "Il lamento per Icaro \u00e8 un dipinto a olio su tela (180x150 cm) realizzato nel 1898 dal pittore inglese Herbert James Draper e conservato alla Tate Britain di Londra.\nDescrizione.\nIl dipinto rappresenta il lamento delle ninfe sul corpo di Icaro, precipitato dal cielo dopo essersi avvicinato troppo al sole. Le ali di Icaro, progettate dal padre Dedalo, sono ispirate a quelle dell'uccello del paradiso.\nSecondo il critico d'arte Justine Hopkins, Draper rappresenta Icaro come \"gli altri eroi dei preraffaeliti e dei simbolisti che, come James Dean mezzo secolo pi\u00f9 tardi, erano in grado di vivere velocemente, morire giovani e lasciare dietro bellissimi cadaveri\". \nStoria.\nNell'ultimo decennio del XIX secolo Draper era molto interessato a soggetti mitologici e dipinse numerose tele di questo genere. Icaro non era un soggetto raro per i pittori vittoriani, ma Draper, al contrario di altri pittori contemporanei come Frederic Leighton, sceglie di rappresentare Icaro non nel momento di gloria del volo ma nella tragica conclusione della vicenda. Come Leighton prima di lui, Draper realizz\u00f2 il dipinto disegnando le quattro figure separatamente e poi assemblandole; per Icaro e le tre ninfe us\u00f2 come modelli Luigi di Luca, Ethel Gurden, Ethel Warwick e Florence Bird, tutti e quattro modelli professionisti impiegati dalla Royal Academy.\nL'uso del corpo maschile usato come veicolo emotivo \u00e8 caratteristico del tardo periodo vittoriano sia in pittura che in scultura. La pelle scura di Icaro ricorda il fatto che il giovane ha voltato troppo vicino al sole prima di cadere e i raggi del sole su una scogliera sullo sfondo rammentano allo spettatore la fine della vicenda. L'epico fallimento di Icaro \u00e8 messo in risalto anche dal fatto che anche nella morte il corpo di Icaro \u00e8 perfettamente intatto e non mostra segni della caduta, cos\u00ec come le sue ali sono integre e non sciolte, come invece racconta Ovidio."}
{"id": "9120755", "revid": "767487", "url": "https://it.wikipedia.org/wiki?curid=9120755", "title": "D\u00e9but de Soir\u00e9e", "text": "I D\u00e9but de Soir\u00e9e sono stati un duo musicale francese attivo tra il 1988 e il 2004, principalmente noto per il brano \"Nuit de Folie\".\nBiografia.\nIl duo si \u00e8 formato nel 1984, e consisteva di Sacha Go\u00ebller, programmatore di una stazione radio di Marsiglia, e William Picard, DJ di un club di Aix-en-Provence.\nDopo il loro esordio discografico, il maxi singolo \"Master DJ\", praticamente ignorato dal pubblico, nel 1988 hanno trovato il grande successo commerciale con il brano \"Nuit de Folie\", che ha stazionato al primo posto dell'hit parade per 9 settimane e ha venduto oltre un milione di copie. Il successo \u00e8 continuato negli anni seguenti, con \"La Vie la nuit\", \"Jardins d'enfants\" e \"Chance\", arrivati rispettivamente al secondo, quinto e trentesimo posto dell'hit parade.\nNel 1996 l'insuccesso dell'album \"Faut Pas Exag\u00e9rer\" ha sancito il calo d'interesse da parte del pubblico verso il duo, che dopo aver provato a rilanciarsi alla fine del decennio con una versione remix della loro hit \"Nuit de Folie\" si \u00e8 sciolto ufficialmente nel 2004. Negli anni successivi ci sono state delle sporadiche reunion per dei concerti live, fino alla rottura definitiva nel 2011, con Go\u00ebller che ha accusato Picard di avere a sua insaputa registrato a suo nome il marchio del gruppo, estromettendolo di fatto dalle royalties dei loro brani."}
{"id": "9120756", "revid": "125668437", "url": "https://it.wikipedia.org/wiki?curid=9120756", "title": "Autoritratto nudo", "text": "L'Autoritratto nudo \u00e8 un disegno di Albrecht D\u00fcrer, realizzato a pennello su carta preparata con colore verde di fondo tra il 1500 e il 1512.\nDescrizione.\nIl disegno mostra Albrecht D\u00fcrer svestito. La figura \u00e8 a tre quarti e il braccio destro dal gomito in gi\u00f9, cos\u00ec come tutto il braccio sinistro, non sono rappresentati. \nDatazione.\nLa data della creazione del disegno \u00e8 ignota, ma i critici d'arte generalmente ritengono che la datazione sia da collocare tra il 1500 e il 1512, il periodo in cui D\u00fcrer ricorse spesso alla tecnica di pennello su carta preparata con colore verde di fondo. Secondo Friedrich Winkler l'artista aveva pi\u00f9 di ventinove anni ma meno di quarantuno al momento in cui realizz\u00f2 il disegno."}
{"id": "9120759", "revid": "1543377", "url": "https://it.wikipedia.org/wiki?curid=9120759", "title": "Guida turistica (libro)", "text": "Una guida turistica \u00e8 un libro contenente informazioni su attrazioni, alloggi, ristoranti, trasporti, aree di svago e attivit\u00e0 che si possono trovare all'interno di un'area turistica. Le guide possono anche raccogliere notizie storiche, contenere mappe di vario tipo, e indicare la posizione delle tappe da fare nel corso di un viaggio avventura. \nStoria.\nAntichit\u00e0.\nUn precursore delle odierne guide turistiche \u00e8 il periplo che, nell'antica Grecia, offriva una descrizione dei porti di un determinato mare e indicazioni utili alla navigazione. Un esempio di periplo \u00e8 quello del Mar Eritreo. La medesima finalit\u00e0 l'avevano gli \"itinerarium\", che descrivevano gli itinerari stradali nell'antica Roma.\nLa \"periegesis\" era un genere letterario affermato durante l'et\u00e0 ellenistica; ad esso \u00e8 da ricondurre un'opera perduta di Agaclito che descriveva Olimpia. L'opera verr\u00e0 successivamente citata sulla \"Suda\" e da Fozio. Dionigi il Periegeta fu l'autore di una descrizione del mondo abitabile in versi esametri greci scritta in uno stile conciso ed elegante; si pensa che avesse vissuto ad Alessandria durante l'epoca di Adriano. L'\"Hellados Periegesis\", scritta da Pausania durante il II secolo d.C., offre uno sguardo sui luoghi caratteristici dell'antica Grecia, contiene diverse informazioni inerenti alle opere scultoree e architettoniche dell'epoca, e riporta alcune informazioni sulle usanze del periodo. Questo volume viene considerato da molti studiosi di cultura classica, ed \u00e8 da considerarsi una guida turistica \"ante litteram\". Un altro itinerario di viaggio viene descritto dalla pellegrina Egeria, e riporta le sue esperienze in Terra Santa durante il IV secolo d.C.\nMedioevo.\nIn Arabia, durante il medioevo, circolavano delle guide destinate ai viaggiatori che erano alla ricerca di manufatti e tesori, ed erano scritte da cacciatori di tesori, maghi e alchimisti. Questo \u00e8 dimostrato da ci\u00f2 che accadeva in Egitto, ove i cacciatori di tesori aspiravano a trovare preziose antichit\u00e0 egizie. Alcuni tomi riportavano di essere in grado di dissolvere delle barriere magiche che si pensava proteggessero i manufatti.\nDurante la dinastia Song cinese, si diffuse la letteratura di viaggio (960-1279). Il genere era chiamato \"youji wenxue\" ed era spesso scritto in uno stile che poteva presentarsi sotto forma di narrazione, prosa, saggio e diario. Autori di letteratura di viaggio come Fan Chengda (1126-1193) e Xu Xiake (1587-1641) inserirono molte informazioni geografiche e topografiche nei loro scritti. In un suo saggio su un \"viaggio di un giorno\", Su Shi (1037-1101) riporta delle riflessioni filosofiche e morali.\nEt\u00e0 moderna.\nIn Occidente, il successo delle guide portatili che riportavano informazioni storiche sull'arte e i monumenti fu possibile grazie alla moda del Grand Tour che si era diffusa fra gli aristocratici del diciassettesimo secolo. Ebbero particolare fortuna i volumi dedicati all'Italia: Richard Lassels (1603-1668) scrisse una serie di guide pubblicate postume a Parigi e Londra (1670) che prendevano il titolo di \"The Voyage of Italy\" e, durante il Settecento, molti inglesi acquistarono \"A Tour Through Sicily and Malta\" di Patrick Brydone.\nTra il 1626 e il 1649 l'editore olandese Officina Elzeviriana, appartenente al casato degli Elzevir, pubblic\u00f2 una collana di libri tascabili di successo conosciuta come le \"Respublicae Elzevirianae\", considerata l'antenata delle moderne guide turistiche. Questi libri fornivano informazioni sulla popolazione la geografia, l'economia, e la storia di un paese europeo, africano o del vicino od estremo Oriente.\nEt\u00e0 contemporanea.\nMariana Starke (1762-1838) determin\u00f2 il passaggio dallo stile idiosincratico delle prime guide turistiche usate nel Grand Tour a quello pi\u00f9 informativo e impersonale di quelle odierne. Le sue opere pubblicate dall'influente John Murray diventeranno delle pietre miliari del loro genere nel Regno Unito. Il suo libro dedicato ai viaggi da fare in Italia e Francia del 1824, nacque dall'esigenza di venire incontro ai britannici che, a partire dal 1815, avevano iniziato a viaggiare con maggiore frequenza. all'estero La guida di Starke spiega come organizzare un viaggio insieme alla famiglia quando si ha un budget limitato, riporta per la prima volta consigli sul come gestire i bagagli, spiega come ottenere un passaporto, riporta il prezzo esatto di vitto e alloggio di vari alberghi, e consigli sulla cura degli invalidi durante un soggiorno all'estero. Inoltre, Il volume presenta un sistema di valutazione dei servizi a punti esclamativi che precorre quello contemporaneo a stelline.\nIn Germania il tedesco Karl Baedeker acquis\u00ec la casa editrice Franz Friedrich R\u00f6hling di Coblenza che, nel 1828, pubblic\u00f2 un manuale per viaggiatori attribuito al professor Johannes August Klein e intitolato \"Rheinreise von Mainz bis C\u00f6ln; ein Handbuch f\u00fcr Schnellreisende\". L'opera verr\u00e0 riedita pi\u00f9 volte e subir\u00e0 poche modifiche nel corso dei dieci anni seguenti. Inoltre funger\u00e0 da modello per le altre guide turistiche pubblicate dalla Franz Friedrich R\u00f6hling. Nel 1839, dopo la morte di Klein, usc\u00ec una nuova edizione di \"Rheinreise von Mainz bis C\u00f6ln\" in cui Baedeker esprime dei pareri sul cosa una guida turistica dovesse offrire al viaggiatore mentre affronta un viaggio. Baedeker voleva spronare il turista a servirsi esclusivamente dei volumi turistici senza adottare altri mezzi qualora lui volesse cercare informazioni turistiche di qualunque tipo. Pur avendo preso a modello l'approccio della John Murray, Karl Baedeker lasci\u00f2 un importante lascito nell'editoria turistica. Dopo aver goduto di un certo successo anche Oltremanica, le guide della Baedeker divennero l\u00e0 pi\u00f9 impopolari nel corso della prima guerra mondiale, in quanto ritenute \"sostenitrici dello sforzo bellico tedesco\".\nNel 1922, l'italiana Touring Club pubblic\u00f2 la prima guida in lingua straniera. Nel 1925 la Hachette inaugur\u00f2 una guida illustrata conosciuta come \"La C\u00f4te d\u2019Azur de Marseille a San Remo\", ove le fotografie prendono il posto dei disegni, che era una novit\u00e0 per l'epoca. Dopo la seconda guerra mondiale, l'ungherese Eugene Fodor pubblic\u00f2 una guida sull'Europa continentale rivolta al pubblico statunitense. Arthur Frommer scrisse \"Europe on $5 a Day\" (1957), che indica vari luoghi e attrattive che si potevano raggiungere spendendo pochissimo denaro.\nCon l'avvento delle tecnologie digitali, nacquero i siti di viaggi le guide subirono un drastico calo di vendite. Fra le pi\u00f9 note guide turistiche oggi presenti nel mercato vi sono quelle di Let's Go, Lonely Planet, Insight Guides e Rough Guides."}
{"id": "9120760", "revid": "1564499", "url": "https://it.wikipedia.org/wiki?curid=9120760", "title": "Dialetto laziale meridionale", "text": ""}
{"id": "9120761", "revid": "122975907", "url": "https://it.wikipedia.org/wiki?curid=9120761", "title": "Coro di Zingari", "text": "Il Coro di Zingari o Coro degli zingari, anche noto come Vedi! le fosche notturne spoglie, \u00e8 un coro tratto dall\u2019opera \"Il trovatore\" di Giuseppe Verdi, il cui libretto fu scritto da Salvadore Cammarano. Questo coro, che apre il secondo atto dell\u2019opera, \u00e8 cantato da un gruppo di zingari spagnoli che, all\u2019alba, cominciano a lavorare con l\u2019incudine, accompagnati dalle loro donne. Per suonare il ritornello vengono adoperate delle vere incudini, a tal punto che in altre lingue questo coro \u00e8 conosciuto proprio come \"coro dell'incudine\".\nTesto.\n\"Zingari e zingare\": Vedi! Le fosche notturne spoglie\nDe' cieli sveste l'immensa volta;\nSembra una vedova che alfin si toglie\ni bruni panni ond'era involta.\nAll'opra! all'opra!\nD\u00e0gli, martella.\nChi del gitano i giorni abbella?\nLa zingarella!\n\"Uomini\": Versami un tratto; lena e coraggio\nIl corpo e l'anima traggon dal bere.\n\"Tutti\": Oh guarda, guarda! del sole un raggio\nBrilla pi\u00f9 vivido nel mio [tuo] bicchiere!\nAll'opra, all'opra!\nChi del gitano i giorni abbella?\nLa zingarella!\nArrangiamenti e ispirazioni.\nNel 1855 Thomas Baker scrisse una composizione per pianoforte basata sulle musiche del \"Trovatore\", \"Il Trovatore Quadrille\", che include un movimento basato sul coro di Zingari. Nel 1857 il pianista e compositore Charles Grobe compose delle variazioni sul coro verdiano.\nNel 1941 un arrangiamento giazzistico e \"swing\" del brano, realizzato da Jerry Gray, si classific\u00f2 al terzo posto nelle classifiche Billboard statunitensi. Il tema del brano ha inoltre ispirato \"Rockin' the Anvil\", un brano \"swing\" di John Serry incluso nell'album \"Squeeze Play\" del 1956.\nLa melodia del coro potrebbe aver ispirato il coro \"With cat-like tread\" tratto dall'opera comica \"The Pirates of Penzance\" di Gilbert e Sullivan, composta nel 1879. A sua volta, sulle note del ritornello di \"With cat-like tread\" nacque la canzone popolare statunitense \"Hail, Hail, the Gang's All Here\"."}
{"id": "9120764", "revid": "122969146", "url": "https://it.wikipedia.org/wiki?curid=9120764", "title": "Vedi! le fosche notturne spoglie", "text": ""}
{"id": "9120765", "revid": "599013", "url": "https://it.wikipedia.org/wiki?curid=9120765", "title": "\u017diga Jerman", "text": ""}
{"id": "9120766", "revid": "827882", "url": "https://it.wikipedia.org/wiki?curid=9120766", "title": "Guida (libro)", "text": ""}
{"id": "9120769", "revid": "599013", "url": "https://it.wikipedia.org/wiki?curid=9120769", "title": "Roger Adri\u00e0", "text": ""}
{"id": "9120770", "revid": "599013", "url": "https://it.wikipedia.org/wiki?curid=9120770", "title": "Kristian Aasvold", "text": ""}
{"id": "9120771", "revid": "599013", "url": "https://it.wikipedia.org/wiki?curid=9120771", "title": "Daan Hoole", "text": ""}
{"id": "9120773", "revid": "62004", "url": "https://it.wikipedia.org/wiki?curid=9120773", "title": "Hannah Ludwig", "text": ""}
{"id": "9120775", "revid": "122969329", "url": "https://it.wikipedia.org/wiki?curid=9120775", "title": "Jonas Rapp", "text": ""}
{"id": "9120777", "revid": "599013", "url": "https://it.wikipedia.org/wiki?curid=9120777", "title": "Jan Petelin", "text": "Biografia.\nDi origini italiane grazie al padre, ha scelto la cittadinanza sportiva lussemburghese nel 2016."}
{"id": "9120779", "revid": "729019", "url": "https://it.wikipedia.org/wiki?curid=9120779", "title": "Stazione di Ezeiza", "text": "La stazione di Ezeiza (\"Estaci\u00f3n Ezeiza\" in spagnolo) \u00e8 una stazione ferroviaria della linea Roca situata nell'omonima citt\u00e0 della provincia di Buenos Aires.\nStoria.\nLa stazione fu aperta al traffico il 17 luglio 1885 dalla compagnia \"Ferrocarril del Sud\" ed intitolata a Jos\u00e9 Mar\u00eda Ezeiza, antico proprietario dei terreni sui quali era stata prolungata la ferrovia e sui quali era stata costruita la fermata."}
{"id": "9120780", "revid": "400694", "url": "https://it.wikipedia.org/wiki?curid=9120780", "title": "Anthony Harris", "text": ""}
{"id": "9120781", "revid": "1564499", "url": "https://it.wikipedia.org/wiki?curid=9120781", "title": "Dialetto laziale centro-settentrionale", "text": ""}
{"id": "9120798", "revid": "122969671", "url": "https://it.wikipedia.org/wiki?curid=9120798", "title": "Niamh Fisher-Black", "text": "Biografia.\n\u00c8 la sorella maggiore del ciclista Finn Fisher-Black."}
{"id": "9120800", "revid": "110157", "url": "https://it.wikipedia.org/wiki?curid=9120800", "title": "Finn Fisher-Black", "text": "Biografia.\n\u00c8 il fratello minore della ciclista Niamh Fisher-Black."}
{"id": "9120801", "revid": "1456895", "url": "https://it.wikipedia.org/wiki?curid=9120801", "title": "Maria Tom\u00e1sia Figueira Lima", "text": "Biografia.\nMaria Tom\u00e1sia Figueira nacque a Sobral, un comune dell'interno del Cear\u00e1. Apparteneva alle famiglie tradizionali Figueira de Melo, Xerez e Viriato de Medeiros., figlia di Ana Francisca Figueira de Melo e Jos\u00e9 Xerez Furna.\nSi trasfer\u00ec a Fortaleza dopo aver sposato l'abolizionista Francisco de Paula de Oliveira Lima.\nNel 1882, insieme a ventidue donne abolizioniste di importanti famiglie (tra cui Elvira Pinho, Francisca Nunes da Cruz, Carolina Cordeiro, Luduvina Borges, Eug\u00eania Amaral, Jacinta Souto, Maria Te\u00f3filo Morais, Maria Nunes Fa\u00e7anha, Lina Bezerra e Joana Bezerra, tra gli altri), Figueira partecip\u00f2 alla fondazione della \"Sociedade das Senhoras Libertadoras ou Cearenses Libertadoras\". Secondo il \"Dicion\u00e1rio da escravid\u00e3o negra no Brasil\", la societ\u00e0 nacque il 6 gennaio 1883 con il nome di \"Sociedade Abolicionista Feminina\" e Figueira fu la presidente dell'organizzazione il cui obiettivo era combattere per l'abolizione della schiavit\u00f9. Questo gruppo fu il primo del suo genere in Brasile, formato e guidato esclusivamente da donne.\nCollegamenti esterni.\n\u00a0"}
{"id": "9120802", "revid": "122969736", "url": "https://it.wikipedia.org/wiki?curid=9120802", "title": "Lonneke Uneken", "text": ""}
{"id": "9120804", "revid": "110157", "url": "https://it.wikipedia.org/wiki?curid=9120804", "title": "Trist\u00e1n Su\u00e1rez", "text": "Trist\u00e1n Su\u00e1rez \u00e8 una citt\u00e0 del partido di Ezeiza, nella provincia di Buenos Aires. \u00c8 situata nell'area sud-occidentale della conurbazione della Grande Buenos Aires.\nGeografia.\nTrist\u00e1n Su\u00e1rez \u00e8 situata a 44 km a sud-ovest di Buenos Aires.\nStoria.\nLa citt\u00e0 \u00e8 intitolata ad un proprietario terriero che don\u00f2 i terreni per realizzare la locale stazione ferroviaria costruita nel 1885.\nInfrastrutture e trasporti.\nStrade.\nLa principale via d'accesso alla citt\u00e0 \u00e8 l'autostrada Ezeiza-Ca\u00f1uelas che forma parte della strada nazionale 205, l'arteria che unisce la parte sud della conurbazione bonaerense con l'interno della provincia di Buenos Aires.\nFerrovie.\nTrist\u00e1n Su\u00e1rez \u00e8 servita da una propria stazione ferroviaria lungo la linea suburbana Roca, che unisce la capitale argentina con le localit\u00e0 del sud e dell'est della sua conurbazione.\nSport.\nLa principale societ\u00e0 calcistica della citt\u00e0 \u00e8 il CSD Trist\u00e1n Su\u00e1rez."}
{"id": "9120805", "revid": "150308", "url": "https://it.wikipedia.org/wiki?curid=9120805", "title": "Patricias Argentinas", "text": "Con Patricias Argentinas o Damas Patricias si riferisce ad un gruppo di quattordici donne costituite nella \"Sociedad Patri\u00f3tica\", che il 30 maggio 1812 avviarono una raccolta di fondi per dotare di equipaggiamento l'esercito ribelle che lottava per l'indipendenza dalla Spagna durante la guerra d'indipendenza argentina. Ognuna delle donne nella lista finanzi\u00f2 con i propri gioielli una pistola ciascuna, e il loro esempio venne seguito da altre. Questo fu considerato vitale per il successo della guerra, poich\u00e9 l'esercito argentino era insufficientemente equipaggiato all'epoca. Le donazioni non contribuirono solo a riempire le casse dello Stato, ma anche a diffondere un sentimento patriottico e di libert\u00e0 del popolo argentino. Ciascun'arma prese il nome della donatrice e su ogni fucile acquistato fu inciso lo slogan \"Ho armato il braccio di quest'uomo coraggioso per garantire la sua gloria e la nostra libert\u00e0\".\nCultura di massa.\nNel 1812 il pittore Jos\u00e9 Gerompini raffigur\u00f2 le Patricias Argentinas in un olio su tela intitolato \"Damas Patricias constituidas en sociedad patri\u00f3tica en casa de Escalada, para iniciar una subscripci\u00f3n entre ellas destinada a la compra de fusiles\""}
{"id": "9120812", "revid": "267975", "url": "https://it.wikipedia.org/wiki?curid=9120812", "title": "Eparchia di Rostov", "text": "Leparchia di Rostov (in russo: \u0420\u043e\u0441\u0442\u043e\u0432\u0441\u043a\u0430\u044f \u0435\u043f\u0430\u0440\u0445\u0438\u044f) \u00e8 una diocesi della Chiesa ortodossa russa, appartenente alla metropolia del Don.\nTerritorio.\nL'eparchia comprende la parte sud-occidentale dell'oblast' di Rostov nel circondario federale meridionale.\nSede eparchiale \u00e8 la citt\u00e0 di Rostov sul Don, dove si trova la cattedrale della Nativit\u00e0 della Beata Vergine. L'eparca ha il titolo ufficiale di \u00abmetropolita di Rostov e Novo\u010derkassk\u00bb.\nNel 2013 l'eparchia \u00e8 suddivisa in 11 decanati per un totale di 131 parrocchie.\nStoria.\nL'eparchia \u00e8 stata eretta il 24 maggio 1919 separandola dall'eparchia di Ekaterinoslav (oggi Dnipro).\nIl 27 luglio 2011 ha ceduto porzioni del suo territorio a vantaggio dell'erezione delle eparchie di Volgodonsk e di \u0160achty."}
{"id": "9120815", "revid": "124482622", "url": "https://it.wikipedia.org/wiki?curid=9120815", "title": "Pierina Correa", "text": "Biografia.\nNata a Guayaquil, suo padre era Rafael Correa Icaza, nato nella provincia di Los R\u00edos il 23 marzo 1935. Sua madre \u00e8 Norma Delgado Rend\u00f3n, anche lei del Canton Vinces (provincia di Los R\u00edos), nata il 1 settembre 1939. Ha tre fratelli: Fabricio, Rafael e Bernarda Correa. Si \u00e8 laureata nel 2002 come architetta presso l'Universidad Cat\u00f3lica de Santiago de Guayaquil. Ha un ulteriore Master in Sport ad alte prestazioni presso l'Universidad Cat\u00f3lica San Antonio de Murcia e il Comitato Olimpico Spagnolo.\nCarriera politica.\nNel 2009 \u00e8 stata candidata a Prefetto di Guayas dall'Alleanza PAIS ma non \u00e8 stata eletta. Nel 2019 si \u00e8 candidata a Prefetto di Guayas per la Forza di Impegno Sociale alle elezioni provinciali di Guayas del 2019, dove ha ottenuto il secondo posto con il 17,4% dei voti.\nNel 2011, \u00e8 stata eletta presidente della Federazione sportiva di Guayas (FEDEGUAYAS), nella sua qualit\u00e0 di rappresentante del governo per conto del Ministero della salute. Tuttavia, \u00e8 stata destituita dal suo incarico nel gennaio 2019 nel momento in cui la Segreteria Sportiva \u00e8 intervenuta, a causa del cattivo stato degli impianti sportivi gestiti dall'ente.\nHa partecipato come candidata all'Assemblea nazionale alle elezioni legislative del 2021, dove \u00e8 stata in cima alla lista dei membri dell'assemblea nazionale per Union for Hope, diventando la deputata pi\u00f9 votata."}
{"id": "9120818", "revid": "6923", "url": "https://it.wikipedia.org/wiki?curid=9120818", "title": "Benzil salicilato", "text": "Il benzil salicilato \u00e8 un estere benzilico dell'acido salicilico, un composto chimico pi\u00f9 frequentemente utilizzato nei cosmetici come additivo per fragranze o assorbitore di luce ultravioletta. Si presenta come un liquido quasi incolore con un odore leggero, descritto come \"molto tenue, dolce-floreale, leggermente balsamico\" da alcuni, mentre altri non percepiscono alcun odore. Non \u00e8 chiaro se l'odore sia causato esclusivamente da impurit\u00e0 o da una predisposizione genetica. Si trova naturalmente in una variet\u00e0 di piante ed estratti vegetali ed \u00e8 ampiamente utilizzato nelle miscele di materiali profumati.\nAlcune persone possono diventare sensibilizzate a questo materiale e, di conseguenza, esiste uno standard di restrizione riguardante l'uso di questo materiale nelle fragranze da parte dell'International Fragrance Association.\nViene utilizzato come solvente per muschi sintetici cristallini e come componente e fissativo in profumi floreali come garofano, gelsomino, lill\u00e0 e violacciocca."}
{"id": "9120822", "revid": "6923", "url": "https://it.wikipedia.org/wiki?curid=9120822", "title": "Nelly Garz\u00f3n Alarc\u00f3n", "text": "Biografia.\nGarz\u00f3n nacque l'8 marzo 1932, nel comune di La Mesa, nel Cundinamarca. Si iscrisse all'Universit\u00e0 Nazionale della Colombia, dove consegu\u00ec una laurea in infermieristica generale nel 1958. In seguito consegu\u00ec un master in infermieristica presso la Universit\u00e0 Cattolica d'America a Washington\nCarriera.\nVenne eletta e assunse la presidenza dell'ICN durante il 18\u00ba Congresso nel 1985 a Tel Aviv, in Israele, la prima presidente sudamericana. Nel 1988 ricevette la Medaglia Salute per Tutti da parte dell'Organizzazione mondiale della sanit\u00e0 (OMS), per la sua leadership nell'ICN e per il contributo dell'ICN al movimento globale nel raggiungere gli obiettivi dell'OMS per l'anno 2000 attraverso l'assistenza sanitaria di base (PHC); era la prima volta che l'OMS assegnava una medaglia di questo tipo ad un'infermiera. Fu anche la prima donna presidente del \"Tribunal Nacional \u00c9tico de Enfermer\u00eda\" (\"Corte etica nazionale degli infermieri\"), dal 1997 al 2006. Negli ultimi anni, fino al 2006, insegn\u00f2 infermieristica in programmi post-laurea presso l'Universit\u00e0 Nazionale della Colombia, universit\u00e0 che le confer\u00ec il Dottorato Honoris Causa nel 2011. Guid\u00f2 la regolamentazione legale degli infermieri in Colombia, compresa l'istituzione della \"Legge 266 del 1996\" e la Legge sull'etica infermieristica, \"Legge 911, 2006\".\nFu fondatrice e una dei dirigenti dell'Upsilon Nu Chapter, Sigma Theta Tau International, Nursing Honor Society (STTI) presso l'Universit\u00e0 Nazionale della Colombia nel 2007. Coordinatrice Regionale STTI per l'America Latina ei Caraibi dal 2011 al 2013, nel 2015 ricevette il Nell J. Watts Life Time Achievement Nursing Award conferitole dall'organizzazione Sigma Global Nursing Excellence.\nGarz\u00f3n Alarc\u00f3n \u00e8 morta a Bogot\u00e1, il 17 aprile 2019, all'et\u00e0 di 87 anni."}
{"id": "9120825", "revid": "2196166", "url": "https://it.wikipedia.org/wiki?curid=9120825", "title": "Microscopio solare", "text": "Un microscopio solare \u00e8 un microscopio di proiezione che viene utilizzato all'interno di una stanza buia.\nDescrizione.\nLa luce solare viene riflessa all'interno di una stanza buia con uno specchio posizionato al di fuori della stanza, su una lente convergente. La luce convogliata attraverso la lente cade sul preparato il quale, attraverso una lente o un sistema di lenti, viene proiettato su di uno schermo. Questo modo di funzionamento \u00e8 simile pi\u00f9 a quello di un proiettore di diapositive che a quello di un microscopio.\nI primi esempi di microscopio solare risalgono al 1740 e riguardano i cataloghi di artigiani costruttori di strumenti. Essi furono molto diffusi nella seconda met\u00e0 del XVIII secolo, mentre attorno alla met\u00e0 del XIX secolo furono utilizzati per fotografare oggetti microscopici per scopi scientifici."}
{"id": "9120826", "revid": "150308", "url": "https://it.wikipedia.org/wiki?curid=9120826", "title": "Najwa Alimi", "text": "Biografia.\nNata a Fayzabad, in Badakhshan, nel nord-est dell'Afghanistan, dopo la scuola nella regione natale, si \u00e8 poi trasferita a Kabul per studiare chimica e giornalismo. Lavora come reporter per il canale televisivo afghano Zan TV - un'emittente televisiva di solo reporter ed redattrici donne - dove con i suoi reportage d\u00e0 spazio a storie e voci rimaste inascoltate, mettendo in evidenza argomenti difficili, solitamente evitati da altri giornalisti (come la vulnerabilit\u00e0 sociale, la tossicodipendenza e la discriminazione). Insieme ad amiche gestisce un book caf\u00e9 che offre a ragazze e ragazzi un ritrovo dove poter prendere in prestito libri e parlare liberamente.\nIl lavoro di Najwa Alimi in Afghanistan consiste anche nell'informare l'opinione pubblica sulla situazione delle donne in Afghanistan, sul fatto che, nonostante sempre pi\u00f9 donne stiano iniziando a lavorare, per molte di loro, le molestie e la mancanza di istruzione rimagono ancora i principali ostacoli. Dato il suo lavoro in un settore - quello del giornalismo - che per le donne afghane \u00e8 considerato tab\u00f9, considera che i servizi giornalistici possono influenzare chi \u00e8 responsabile di prendere decisioni e che il suo lavoro contribuisca a far s\u00ec che le donne in Afghanistan siano in grado di prendere decisioni migliori sul loro futuro.\nNel 2019 ha vinto il premio svedese \"Per Anger\" per il suo sostegno dei diritti umani e della libert\u00e0 di parola."}
{"id": "9120828", "revid": "8660", "url": "https://it.wikipedia.org/wiki?curid=9120828", "title": "Prva Liga 2013", "text": "La Druga Liga 2013 \u00e8 la 3\u00aa edizione del campionato di football americano di secondo livello, organizzato dalla SAAF.\nStagione regolare.\nClassifiche.\nLe classifiche della regular season sono le seguenti:"}
{"id": "9120841", "revid": "1702319", "url": "https://it.wikipedia.org/wiki?curid=9120841", "title": "Chiesa di Santa Margherita (Settimo Milanese)", "text": "La chiesa di Santa Margherita \u00e8 la parrocchiale di Settimo Milanese, in citt\u00e0 metropolitana e arcidiocesi di Milano; fa parte del decanato di Rho.\nStoria.\nLa prima citazione di una cappella a Settimo pare risalga al 1153; una seconda menzione \u00e8 del XIII secolo e si trova nel \"Liber Notitiae Sanctorum Mediolani\", in cui si legge che era dipendente dalla pieve di San Giovanni Battista di Cesano Boscone.\nA causa delle pessime condizioni in cui versava, la chiesa fu restaurata e ampliata nel 1534 grazie all'interessamento di don Francesco Balbi.\nNel 1747 l'arcivescovo Giuseppe Pozzobonelli, compiendo la sua visita pastorale, trov\u00f2 che la chiesa di Santa Margherita, che era sede della confraternita del Santissimo Sacramento, aveva come filiale l'oratorio della Beata Maria Vergine Annunciata e che i fedeli ammontavano a 600; circa un trentennio dopo questi ultimi risultavano saliti a 802, come attestato dalla \"Nota parrocchie Stato di Milano\" del 1781.\nNella seconda met\u00e0 del XIX secolo l'antico edificio si presentava in condizioni fatiscenti, tanto che nel 1885 fu chiuso al culto e riaperto l'anno seguente solo dopo un provvisorio intervento di puntellamento del tetto. Quattro anni dopo furono raccolti i fondi necessari alla completa ricostruzione della chiesa, il cui progetto fu affidato all'ingegner Luigi Bernasconi. La prima pietra della nuova parrocchiale venne posta nel 1890; l'edificio, in stile neoromanico, fu portato a termine l'anno successivo, mentre il campanile venne costruito tra il maggio e l'ottobre del 1897.\nDalla relazione della visita pastorale compiuta nel 1900 dall'arcivescovo Andrea Carlo Ferrari si apprende che nella parrocchiale, alle cui dipendenze v'erano gli oratori di Santa Maria alla Cascina Olona e di Sant'Antonio da Padova in localit\u00e0 Castelletto, avevano sede la confraternita del Santissimo Sacramento e le pie unioni dei Luigini e delle Figlie di Maria.\nNel 1972 la parrocchia conflu\u00ec nel decanato di Cesano Boscone, per poi essere aggregata il 26 marzo 1976 a quello di Rho.\nLa chiesa mantenne le sue caratteristiche \"originali\" sino al parroco mons. Giovanni Pesci, mentre i suoi successori, sulle idee del post Concilio, ne hanno mutato drasticamente le caratteristiche interne ed esterne.\nL'edificio venne poi restaurato nel tetto tra il 2010 e il 2011 su iniziativa di don Sergio Stevan, mentre una navata e la sacrestia vennero ristrutturate grazie all'interessamento di don Paolo Torti nel 2019.\nDescrizione.\nEsterno.\nLa facciata a salienti della chiesa, rivolta a oriente e rivestita interamente in laterizio, \u00e8 tripartita da quattro paraste; nel mezzo si apre l'ampio portale d'ingresso principale, coronato da una lunetta contenente un mosaico, mentre pi\u00f9 in alto \u00e8 collocato, al centro di un rosone cieco, un piccolo oculo circolare; ai lati si trovano i due accessi secondari, anch'essi sormontati da lunette con mosaici; in sommit\u00e0, lungo gli spioventi del tetto corre una decorazione ad archetti pensili, a sostegno della cornice in cotto, che prosegue anche lungo i fianchi dell'edificio.\nDal centro della struttura, in corrispondenza dell'intersezione tra la navata centrale e il transetto, emerge dal tetto il tiburio a pianta ottagonale, anch'esso decorato con archetti pensili.\nSul retro, in adiacenza alle tre absidi caratterizzate dalla presenza di monofore a tutto sesto, si erge su quattro ordini l'alto campanile a base quadrata; la cella campanaria si affaccia sulle quattro fronti attraverso ampie aperture a tutto sesto, mentre a coronamento si eleva una guglia conica in mattoni.\nInterno.\nL'interno dell'edificio \u00e8 scandito da pilastri a fascio, ornati con capitelli a cubo scantonato, in tre navate, di cui la centrale coronata da una serie di volte a crociera con costoloni, che si elevano sopra a una cornice perimetrale ad archetti pensili; in corrispondenza della crociera si eleva la cupola a base ottagonale, illuminata da quattro oculi alternati a dipinti.\nAl termine dell'aula si sviluppa il presbiterio, sopraelevato di alcuni gradini; l'ambiente, chiuso sul fondo dall'abside coronata dal catino affrescato, accoglie l'altare maggiore a mensa, aggiunto nel 1996."}
{"id": "9120842", "revid": "1956924", "url": "https://it.wikipedia.org/wiki?curid=9120842", "title": "D\u00f2nghu\u00e0", "text": ""}
{"id": "9120845", "revid": "474175", "url": "https://it.wikipedia.org/wiki?curid=9120845", "title": "Stazione di Claypole", "text": "La stazione di Claypole (\"Estaci\u00f3n Claypole\" in spagnolo) \u00e8 una stazione ferroviaria della linea Roca situata nell'omonima citt\u00e0 della provincia di Buenos Aires.\nStoria.\nNel 1876 Julia Obligado, moglie di Pedro Claypole, alla notizia che si sarebbe realizzata una ferrovia attraverso le sue propriet\u00e0, don\u00f2 alla compagnia \"Ferrocarril del Sud\" una serie di terreni per realizzare in futuro una stazione.\nLo scalo ferroviario, dedicato a Claypole, fu aperto al traffico il 15 aprile 1884."}
{"id": "9120849", "revid": "1318658", "url": "https://it.wikipedia.org/wiki?curid=9120849", "title": "Michael Larsen", "text": "Carriera.\nClub.\nCresciuto nelle giovanili dell' (club della sua citt\u00e0 natale), ha esordito nella massima serie danese nel 1989 con la maglia del , retrocedendo in seconda serie a causa del penultimo posto finale. Nel gennaio del 1992 pass\u00f2 in massima serie al , club del quale divenne una bandiera, rimanendovi per 10 stagioni. L'esordio avvenne il 22 marzo 1992 contro il , gara terminata 1-1.\nIl 17 luglio 1993 gioc\u00f2 per la prima volta in Intertoto, nella partita contro il . Il vero esordio nelle coppe europee (all'epoca la Coppa Intertoto non era riconosciuta come torneo ufficiale UEFA) avvenne il 10 agosto 1994 nella gara contro la valida per il turno preliminare di Champions League; fu titolare anche due settimane pi\u00f9 tardi nella gare di ritorno che sanc\u00ec l'eliminazione dei danesi.\nPochi mesi prima aveva vinto con il Silkeborg il primo storico campionato, avendo la meglio sul . Nella stagione 2000/2001 si tolse la soddisfazione di portare a casa un altro storico titolo per il Silkeborg, la prima Coppa di Danimarca, vinta contro l', giocando titolare la finale vinta per 4-1.\nAppena due stagioni dopo, per\u00f2, conobbe la sua seconda retrocessione in carriera, con la squadra che termin\u00f2 il campionato al penultimo posto; al termine della stagione Larsen si ritir\u00f2 dal calcio giocato.\nNazionale.\nTra il 1990 e il 1992 gioc\u00f2 sette gare con la nazionale Under-21 danese. Prese parte al Campionato europeo di calcio Under-21 1992 in cui la sua nazionale fu eliminata in semifinale dai futuri campioni dell'Italia, garantendosi la qualificazione alle Olimpiadi.\nGrazie a questo risultato partecip\u00f2 ai giochi olimpici di Barcellona 1992: rimasto in panchina nella prima gara contro il Messico, divenne titolare nella successiva gara contro il Ghana terminata a reti inviolate e anche nella decisiva sconfitta contro l'Australia, che cost\u00f2 ai danesi l'eliminazione.\nNel 1993 gioc\u00f2 due gare con la nazionale maggiore, senza mettere a segno reti: esord\u00ec il 24 febbraio 1993 contro l', nella gara univa valida per la Coppa Artemio Franchi; entr\u00f2 all'ultimo minuto dei tempi supplementari al posto di Henrik Larsen, per altro senza essere coinvolto nella lotteria dei rigori che diede la vittoria ai sudamericani. La sua seconda e ultima gara fu quella contro l', valida per le qualificazioni al campionato mondiale di calcio 1994, disputata il 2 giugno 1993 e terminata con un netto 4-0 per i danesi."}
{"id": "9120853", "revid": "809148", "url": "https://it.wikipedia.org/wiki?curid=9120853", "title": "Macaca majori", "text": "Macaca majori, comunemente noto come macaco nano o bertuccia nana, \u00e8 un macaco preistorico risalente al Pleistocene inferiore, i cui resti fossili sono stati trovati in Sardegna. Si ritiene che fosse imparentata con la bertuccia (\"Macaca sylvanus\"), presente attualmente nella catena dell'Atlante e a Gibilterra, della quale a volte \u00e8 ritenuta una sottospecie, nonch\u00e9 con \"Macaca florentina\", un'altra specie estinta che visse in Toscana. Come suggerisce il nome comune, era di dimensioni pi\u00f9 piccole rispetto agli altri macachi, di circa il 5-10%, un probabile esempio di nanismo insulare."}
{"id": "9120858", "revid": "1437331", "url": "https://it.wikipedia.org/wiki?curid=9120858", "title": "Eparchia di Volgodonsk", "text": "Leparchia di Volgodonsk (in russo: \u0412\u043e\u043b\u0433\u043e\u0434\u043e\u043d\u0441\u043a\u0430\u044f \u0435\u043f\u0430\u0440\u0445\u0438\u044f) \u00e8 una diocesi della Chiesa ortodossa russa, appartenente alla metropolia del Don.\nTerritorio.\nL'eparchia comprende 19 rajon nella parte centro-orientale dell'oblast' di Rostov nel circondario federale meridionale.\nSede eparchiale \u00e8 la citt\u00e0 di Volgodonsk, dove si trova la cattedrale della Nativit\u00e0 di Cristo. L'eparca ha il titolo ufficiale di \u00abeparca di Volgodonsk e Sal'sk\u00bb.\nNel 2021 l'eparchia \u00e8 suddivisa in 11 decanati per un totale di 144 parrocchie. \nStoria.\nL'eparchia \u00e8 stata eretta per decisione del Santo Sinodo della Chiesa ortodossa russa il 27 luglio 2011, con territorio separato da quello dall'eparchia di Rostov. "}
{"id": "9120863", "revid": "2039387", "url": "https://it.wikipedia.org/wiki?curid=9120863", "title": "Collegio elettorale di Imperia (Camera dei deputati)", "text": "Il collegio di Imperia fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Liguria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Imperia era uno dei 14 collegi uninominali in cui era suddivisa la Liguria e, come previsto dal D.Lgs. del 20 dicembre 1993 n. 536, era compreso nelle province di Imperia e di Savona e comprendeva i seguenti comuni: Alassio, Andora, Aquila di Arroscia, Armo, Aurigo, Badalucco, Borghetto d'Arroscia, Borgomaro, Caravonica, Castellaro, Cervo, Cesio, Chiusanico, Chiusavecchia, Cipressa, Civezza, Cosio di Arroscia, Costarainera, Diano Arentino, Diano Castello, Diano Marina, Diano San Pietro, Dolcedo, Imperia, Laigueglia, Lucinasco, Mendatica, Molini di Triora, Montalto Carpasio, Montegrosso Pian Latte, Pietrabruna, Pieve di Teco, Pompeiana, Pontedassio, Pornassio, Prel\u00e0, Ranzo, Rezzo, Riva Ligure, San Bartolomeo al Mare, San Lorenzo al Mare, Santo Stefano al Mare, Stellanello, Taggia, Terzorio, Testico, Triora, Vasia, Vessalico e Villa Faraldi."}
{"id": "9120869", "revid": "72396", "url": "https://it.wikipedia.org/wiki?curid=9120869", "title": "Coster Diamonds", "text": "La Coster Diamonds \u00e8 un'azienda di Amsterdam fondata nel 1840 e nota per essere la pi\u00f9 antica ditta per la lucidatura di diamanti del mondo in attivit\u00e0.\nLa sede, che conta migliaia di visitatori al giorno, si trova nella zona dei musei, nei pressi del Rijksmuseum e del Van Gogh Museum. Nel corso della sua storia, la ditta ricevette la visita di numerosi principi e sovrani, europei e non.\nStoria.\nLa Coster Diamonds venne fondata nel 1840 nei pressi della Waterlooplein dal commerciante ebreo Moses Elias Coster.\nCon la morte di Moses Elias Coster, avvenuta otto anni dopo, la direzione della ditta fu affidata a uno degli undici figli del fondatore, Martin Coster (che morir\u00e0 nel 1880 a Parigi).\nNel 1852, il principe Alberto, marito della regina Vittoria d'Inghilterra, affid\u00f2 alla ditta Coster il compito di lucidare il prezioso diamante Koh-i-Noor, uno dei diamanti pi\u00f9 grandi al mondo e uno dei gioielli della Corona. \nTra il 1861 e il 1862, la ditta Coster ricevette la visita di rappresentanti della casa reale olandese. In seguito, nel 1868 fecero visita alla Coster i principi egiziani Hussein Kamel e Tewfik Pasha.\nNel 1878, la Coster partecip\u00f2 alla Esposizione universale di Parigi: tra i pezzi esposti dalla Coster, vi fu un diamante con intarsiata l'effige del re Guglielmo III dei Paesi Bassi.\nNel 1884, fece visita alla ditta Coster la principessa austriaca Sissi. Tre anni dopo, visitarono l'azienda il re d'Italia Vittorio Emanuele III di Savoia e la futura moglie Elena del Montenegro.\nNel 1929, la ditta non fu costretta a chiudere, come accadde a varie aziende dello stesso settore nel Paese.\nCon l'occupazione tedesca dei Paesi Bassi nel corso della seconda guerra mondiale, il direttore Beniamin Manus fu costretto, per via delle sue origini ebraiche, ad abbandonare la sua posizione a capo della ditta e il suo posto venne preso da un simpatizzante dei nazisti, che cedette la propriet\u00e0 alla Bozenhardt &amp; Co. Manus venne inoltre deportato assieme alla sua famiglia nel campo di concentramento di Sobibor, da dove lui e i suoi familiari non fecero pi\u00f9 ritorno.\nNel 1970, la sede della ditta fu trasferita nella zona dei musei.\nNel 1982, venne affidato alla ditta Coster il compito di lucidare il pi\u00f9 grande diamante mai rinvenuto, il Lucullan, estratto in Zaire e dal peso di 181,15 carati.\nTra il 1991 e il 1994, venne lucidato presso la Coster Diamonds da Pauline Willemse il diamante pi\u00f9 piccolo del mondo mai rinvenuto (dal peso di 0,0000743 carati): il fatto venne inserito nel Guinness dei primati.\nNel 2007 avviene l'apertura del Diamond Museum Amsterdam per esporre alcuni dei pi\u00f9 bei manufatti di diamanti. Sempre lo stesso anno \u00e8 introdotto un nuovo taglio a diamante rotondo brevettato con 201 sfaccettature. Questo taglio brillante con 144 sfaccettature extra, si chiama \" The Royal201\". \u00c8 considerato il taglio di diamante pi\u00f9 scintillante al mondo.\nNel 2016 Re Willem-Alexander dei Paesi Bassi concede a Coster Diamonds il titolo onorifico Royal (olandese: Koninklijk). Con questo, Coster Diamonds diventa Royal Coster Diamonds. Per diventare Royal, un'organizzazione deve essere leader nel suo campo di competenza, essere di importanza nazionale e deve esistere da almeno 100 anni."}
{"id": "9120870", "revid": "84184", "url": "https://it.wikipedia.org/wiki?curid=9120870", "title": "Grieg (disambigua)", "text": ""}
{"id": "9120879", "revid": "1892390", "url": "https://it.wikipedia.org/wiki?curid=9120879", "title": "Malcolm Pearson", "text": ""}
{"id": "9120886", "revid": "1442080", "url": "https://it.wikipedia.org/wiki?curid=9120886", "title": "Stanislav Hon\u010darenko", "text": "Nel 1996 pass\u00f2 al calcio a 5, diventandone uno degli allenatori ucraini di maggiore successo, alla guida dell'Interkas Kiev.\nCarriera.\nNativo di Kiev, ha avuto un'infanzia difficile ed \u00e8 cresciuto in un orfanotrofio, dove ha frequentato la scuola. Dopo gli studi, lavor\u00f2 per l'industria dell'automazione Petrovskij (\"Zavod imeni Petrovskoho\") e contemporaneamente milit\u00f2 in una squadra di calcio di Hrebinka allenata da Jurij Voinov, ex calciatore della . Un anno dopo pass\u00f2 al Budivelnjk Pryp'jat', allenata da Anatolij \u0160epel, ex calciatore della Dinamo Kiev, e inizi\u00f2 a lavorare come calciatore professionista, ottenendo un salario regolare che gli consent\u00ec di abbandonare l'attivit\u00e0 di operaio. Qualche tempo dopo vest\u00ec la maglia dello di Kirovohrad, ma, infortunatosi gravemente, dovette abbandonare l'attivit\u00e0 agonistica.\nRitiratosi dall'attivit\u00e0 di calciatore, decise di intraprendere la professione di allenatore, guidato da Ivan Terleckij, che Hon\u010dar\u00e9nko definisce il proprio \"padre spirituale\". Nel 1989 vinse il campionato ucraino iuniores alla guida di una squadra giovanilee Terleckij sugger\u00ec il suo ingaggio al presidente della Federazione calcistica dell'Ucraina Mjkola Fominjkh; divenne dunque assistente di Volodjmjr Onj\u0161\u010denko, appena nominato allenatore della Dinamo Bila Cerkva. Approdato al palcoscenico principale del calcio nazionale, assunse l'anno dopo l'incarico di allenatore, inizialmente ad interim e poi stabilmente, al posto di Fominjkh, passato ad allenare la . Dopo la dissoluzione dell'Unione Sovietica, partecip\u00f2 alla Per\u0161a Liha 1992, prima edizione della seconda divisione del campionato ucraino di calcio, piazzandosi al quarto posto nel girone B con il . Durante la pausa invernale della stagione calcistica 1992-1993 assunse la guida del Chimik Sjevjerodonec'k, per poi abbandonare l'incarico un anno dopo, durante la pausa invernale della stagione seguente, per motivi personali, dato che la moglie non intendeva partorire a Sjevjerodonec'k a causa dell'inquinamento provocato da un'industria locale.\nRifiutate le offerte del Njva Vinnjcia e del Metalist, accett\u00f2 la proposta dell'Obolon Kiev, all'epoca militante nel KFK (collettivi dilettantistici di cultura ed educazione fisica). Riusc\u00ec a ottenere la promozione in Druha Liha, la terza serie ucraina, ma, a causa di divergenze con i dirigenti, lasci\u00f2 la squadra durante la prima stagione in carica, il 1995-1996; a suo dire, il club era finito sotto l'influenza di alcuni esponenti della criminalit\u00e0 locale, che avrebbero avallato la separazione da Hon\u010dar\u00e9nko.\nNel 1996, su proposta dell'ex compagno di squadra Serhij Veselov, inizi\u00f2 la carriera di allenatore di calcio a 5, sport di cui divenne uno dei tecnici ucraini di spicco, alla guida dell'Interkas Kiev."}
{"id": "9120896", "revid": "2039387", "url": "https://it.wikipedia.org/wiki?curid=9120896", "title": "Collegio elettorale di Albenga (Camera dei deputati)", "text": "Il collegio di Albenga fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Liguria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Albenga era uno dei 14 collegi uninominali in cui era suddivisa la Liguria e, come previsto dal D.Lgs. del 20 dicembre 1993 n. 536, era interamente compreso nella provincia di Savona e comprendeva i seguenti comuni: Albenga, Altare, Arnasco, Balestrino, Bardineto, Bergeggi, Boissano, Borghetto Santo Spirito, Borgio Verezzi, Bormida, Calice Ligure, Calizzano, Carcare, Casanova Lerrone, Castelbianco, Castelvecchio di Rocca Barbena, Cengio, Ceriale, Cisano sul Neva, Cosseria, Erli, Finale Ligure, Garlenda, Giustenice, Loano, Magliolo, Mallare, Massimino, Millesimo, Murialdo, Nasino, Noli, Onzo, Orco Feglino, Ortovero, Osiglia, Pallare, Pietra Ligure, Plodio, Rialto, Roccavignale, Spotorno, Toirano, Tovo San Giacomo, Vendone, Vezzi Portio, Villanova d'Albenga e Zuccarello."}
{"id": "9120897", "revid": "110157", "url": "https://it.wikipedia.org/wiki?curid=9120897", "title": "Sye (fiume)", "text": "La Sye \u00e8 un corso d'acqua del dipartimento della Dr\u00f4me nella regione Alvernia-Rodano-Alpi, e un affluente alla riva destra della Dr\u00f4me, dunque un subaffluente del Rodano.\nGeografia.\nLa lunghezza di questo corso d'acqua \u00e8 di 12,5\u00a0km.\nLa Sye ha la sua sorgente nel territorio comunale di Gigors-et-Lozeron, nella localit\u00e0 detta \"la Doure\", 661\u00a0metri s.l.m.\nEssa scorre globalmente da nord verso sud.\nConfluisce alla riva destra della Dr\u00f4me, nel comune di Aouste-sur-Sye, a 192\u00a0metri d'altitudine.\nComuni e cantoni attraversati.\nNel solo dipartimento della Dr\u00f4me, la Sye attraversa i tre comuni seguenti (da monte verso valle), di Gigors-et-Lozeron (sorgente), Cobonne e Aouste-sur-Sye (confluenza).\nIn termini di cantoni, la Sye nasce nel cantone di Crest, nell'arrondissement di Die.\nToponimo.\nLa Sye ha dato il suo idronimo al comune di Aouste-sur-Sye.\nBacino idrografico.\nLa Sye attraversa una sola zona idrografica \u00abLa Dr\u00f4me de la Gervanne au Rh\u00f4ne\u00bb.\nAffluenti.\nLa Sye ha un solo troncone affluente ufficialmente riconosciuto il torrente di Corneret (2,5\u00a0km) sui due comuni di Cobonne (sorgente e confluenza) e Aouste-sur-Sye.\nG\u00e9oportail segnala altri affluenti, sia alla riva destra che a quella sinistra. \nRango di Strahler.\nIl rango di Strahler della Sye \u00e8 di 2, a causa del torrente di Corneret.\nIdrologia.\nIl suo regime idrologico \u00e8 detto pluviale meridionale."}
{"id": "9120898", "revid": "324090", "url": "https://it.wikipedia.org/wiki?curid=9120898", "title": "Gilded Age Plains City", "text": "Gilded Age Plains City: The Great Sheedy Murder Trial and the Booster Ethos of Lincoln, Nebraska \u00e8 un'opera di storia digitale ospitata dall'Universit\u00e0 del Nebraska-Lincoln. Essa esplora lo sviluppo delle citt\u00e0 delle Grandi Pianure attraverso le lenti di un caso di omicidio avvenuto a Lincoln nel 1891 ed il successivo processo come mezzo per ottenere informazioni sullo sviluppo urbano delle Grandi Pianure durante l'Et\u00e0 dell'Oro. Il sito \u00e8 un'estensione della ricerca e della attivit\u00e0 accademiche fatte da Timothy R. Mahoney, professore di storia all'Universit\u00e0 del Nebraska-Lincoln, nel suo articolo \"The Great Sheedy Murder Case and the Booster Ethos of the Gilded Age in Lincoln, Nebraska, \" pubblicato nel trimestrale \"Nebraska History\" e vincitore del premio \"James L. Sellers Memorial\" nel 2001. \"Gilded Age Plains City\" esplora non solo la storia locale e regionale, ma anche la storia urbana, la storia sociale, la storia culturale e le problematiche di razza e genere.\nOrganizzazione e contenuto del sito.\nIl sito ha tre sezioni principali: \"Esplora la citt\u00e0\", \"Narrazioni spaziaii\" e \"Interpretazione e narrazione\". \"Esplora la citt\u00e0\" contiene una mappa interattiva e un'introduzione alla citt\u00e0 di Lincoln, nel Nebraska, come esisteva durante l'Et\u00e0 dell'Oro. La sezione \"Narrazioni spaziali\" include una discussione su cosa sia una narrazione spaziale e una breve panoramica delle narrazioni spaziali di otto diversi gruppi di interesse in nella citt\u00e0 di Lincoln all'epoca dell'et\u00e0 dell'oro tra cui: avvocati, afroamericani, le donne, la classe operaia e l'Universit\u00e0 del Nebraska-Lincoln. La sezione \"Interpretazione e narrazione\" contiene cinque sottosezioni che riassumono e analizzano gli eventi relativi all'omicidio di John Sheedy, il relativo processo e l'interesse diffuso generato dal caso.\n\"Gilded Age Plains City\" possiede un'ampia variet\u00e0 di materiale, sotto forma di fonti primarie, disponibile per gli utenti non solo per la visualizzazione, ma anche per organizzare, cercare e (in alcuni casi) scaricare materiale. Ci\u00f2 rende l'Archivio di documenti del sito abbastanza simile a una raccolta di ricerca tematica, sebbene abbia un ambito forse pi\u00f9 ristretto rispetto alla maggior parte di tali raccolte. L'archivio dei documenti del sito include trascrizioni e fotografie/immagini di documenti legali, lettere e articoli di giornale relativi al processo per omicidio, nonch\u00e9 fotografie, immagini di cartoline e illustrazioni di giornali della citt\u00e0 di Lincoln durante gli anni 1890. Tramite collegamenti ipertestuali sono disponibili numerose informazioni tra cui le biografie di tutti i principali personaggi storici coinvolti. Viene fornito anche un glossario di termini storici, frasi e organizzazioni."}
{"id": "9120900", "revid": "1543377", "url": "https://it.wikipedia.org/wiki?curid=9120900", "title": "Premio Whang Youn Dai", "text": "Il Premio Whang Youn Dai prende il nome dal dottor Whang Youn Dai, sudcoreano, che contrasse la poliomielite all'et\u00e0 di tre anni. Egli ha dedicato la sua vita allo sviluppo dello sport paralimpico in Corea e nel mondo. Ai Giochi paralimpici estivi del 1988 a Seul, il Comitato Paralimpico Internazionale (IPC) ha riconosciuto il suo contributo permanente al Movimento paralimpico e ha istituito il Premio Whang Youn Dai (precedentemente \"Whang Youn Dai Overcome Prize\"). Da allora, questo premio \u00e8 stato assegnato, ad ogni edizione dei Giochi paralimpici, a un atleta maschio e a una donna che \"esemplificano al meglio lo spirito dei Giochi e ispirano ed entusiasmano il mondo\".\nSecondo l'IPC, \"il premio \u00e8 per qualcuno che \u00e8 giusto, onesto e intransigente nei suoi valori e d\u00e0 la priorit\u00e0 alla promozione del Movimento paralimpico rispetto al riconoscimento personale\". Vengono selezionati sei finalisti, tre donne e tre uomini, tra i partecipanti ai Giochi paralimpici. Due vincitori vengono quindi selezionati come destinatari del premio e ricevono una medaglia d'oro nel corso della cerimonia di chiusura dei Giochi. Il corridore sprint sudafricano Oscar Pistorius fu proposto per il premio nel 2012, ma non gli fu assegnato. A causa di una decisione dell'IPC, non sar\u00e0 pi\u00f9 assegnato durante la cerimonia ufficiale per le Paralimpiadi di Tokyo 2020. Sar\u00e0 invece sostituito dal Premio I'mPOSSIBLE, istituito dalla Fondazione Agitos e dal Comitato Paralimpico Internazionale e sostenuto dal Centro di supporto paralimpico della Nippon Foundation."}
{"id": "9120907", "revid": "599013", "url": "https://it.wikipedia.org/wiki?curid=9120907", "title": "Dorian Babunski", "text": "Biografia.\nAnche suo fratello David \u00e8 un calciatore.\nCarriera.\nIl 1\u00ba febbraio 2021 viene acquistato a titolo definitivo dalla squadra bulgara del .\nStatistiche.\nPresenze e reti nei club.\n\"Statistiche aggiornate al 17 gennaio 2022.\""}
{"id": "9120912", "revid": "1632387", "url": "https://it.wikipedia.org/wiki?curid=9120912", "title": "30 Years Live Anniversary", "text": "30 Years Live Anniversary \u00e8 il settimo album dal vivo del gruppo power metal tedesco Gamma Ray, pubblicato nel 2021 in versione CD+DVD. \n\u00c8 il primo disco che presenta la formazione a 2 voci, con Kai Hansen e \"Frank Beck\" a dividersi le parti, nonch\u00e9 l'esordio discografico con la band per quest'ultimo. Nonostante \"Beck\" venga accreditato come \u201cil nuovo cantante\u201d dei \"Gamma Ray\", \u00e8 bene far notare come i suoi interventi si limitino spesso a seconde voci o rinforzi delle parti di \"Hansen\", con componenti soliste molto sporadiche. \nVa segnalata inoltre la presenza del primo cantante Ralf Scheepers nelle vesti di special guest, su 4 brani di vecchia data presenti in scaletta. \nUn'altra curiosit\u00e0 che rende il disco unico \u00e8 data dal fatto che, nonostante sia presentato come un album \u201clive\u201d, la band si \u00e8 esibita in un locale vuoto (a causa della pandemia di Covid-19 che ha impedito il regolare svolgersi di tali eventi di fronte ad un pubblico) e in collegamento web \u201c\"on demand\"\u201d con i propri spettatori; gli interventi da parte del pubblico che si possono sentire in sottofondo sono stati infatti stati aggiunti in fase di mix, unendo le registrazioni casalinghe dei singoli fan che la band ha ricevuto tramite richiesta sulle proprie pagine social. "}
{"id": "9120914", "revid": "1571097", "url": "https://it.wikipedia.org/wiki?curid=9120914", "title": "Ti bacio ancora mentre dormi", "text": "Ti bacio ancora mentre dormi \u00e8 un singolo del gruppo musicale italiano Sottotono, pubblicato il 10 settembre 2021 come terzo estratto dal quinto album in studio \"Originali\".\nDescrizione.\nIl brano \u00e8 una canzone d\u2019amore nei confronti dei propri figli. Tormento ha commentato:\nIl suono attinge dal soul pi\u00f9 elegante e dal synth-pop pi\u00f9 sofisticato, in un equilibrio calibrato."}
{"id": "9120915", "revid": "729019", "url": "https://it.wikipedia.org/wiki?curid=9120915", "title": "Moto Guzzi GT 17", "text": "La Moto Guzzi GT 17 era una motocicletta militare italiana prodotta dal 1932 al 1939. Sulla base di questo modello fu realizzato il Mototriciclo Guzzi 32.\nStoria.\nLa \"GT 17\" fu la prima motocicletta militare espressamente costruita dalla casa di Mandello, che in precedenza aveva fornito al Regio Esercito solo un piccolo lotto di GT 16 con qualche piccolo adattamento, che a sua volta aveva motore e telaio derivati dalla Sport 15. Molto robusta, con motore da 500 cc a valvole contrapposte, cambio a tre marce e di telaio elastico (da qui la sigla GT, \"Gran Turismo\"). Venne consegnata in versione mono e biposto con molleggio regolabile. Alcuni modelli furono dotati di fucile mitragliatore o mitragliatrice pesante, oltre che di altre dotazioni (portapacchi, cassette) a seconda del reparto di destinazione. Ampiamente utilizzata dal Regio Esercito a partire dalla guerra d'Etiopia, molti esemplari furono consegnati anche alla Milizia Stradale. Nel 1939 venne rimpiazzata dalla Moto Guzzi GT 20."}
{"id": "9120918", "revid": "2039387", "url": "https://it.wikipedia.org/wiki?curid=9120918", "title": "Collegio elettorale di Savona (Camera dei deputati)", "text": "Il collegio di Savona fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Liguria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Savona era uno dei 14 collegi uninominali in cui era suddivisa la Liguria e, come previsto dal D.Lgs. del 20 dicembre 1993 n. 536, era interamente compreso nella provincia di Savona e comprendeva i seguenti comuni: Albissola Marina, Albisola Superiore, Cairo Montenotte, Celle Ligure, Dego, Giusvalla, Mioglia, Piana Crixia, Pontinvrea, Quiliano, Sassello, Savona, Stella, Urbe e Vado Ligure."}
{"id": "9120919", "revid": "287204", "url": "https://it.wikipedia.org/wiki?curid=9120919", "title": "Campionato europeo di baseball 1999", "text": "Il campionato europeo di baseball 1999 \u00e8 stato la ventiseiesima edizione del campionato continentale. Si svolse a Bologna, Parma e Rimini, in Italia, dal 23 al 31 luglio, e fu vinto dai , alla loro sedicesima affermazione in ambito europeo."}
{"id": "9120920", "revid": "1480390", "url": "https://it.wikipedia.org/wiki?curid=9120920", "title": "Villa Felseck", "text": "La Villa Felseck \u00e8 una storica residenza di Castelrotto in Alto Adige.\nStoria.\nLa villa venne eretta nel 1904 secondo il progetto dell'architetto Ignaz Vaja su commissione del pittore Eduard Burgauner.\nLa propriet\u00e0 \u00e8 posta sotto tutela come monumento in seguito a una delibera della giunta provinciale altoatesina dell'11 gennaio 1983.\nDescrizione.\nLa villa presenta uno stile art-nouveau che non manca di influenze neobarocche. Un erker a torretta di pianta ottagonale caratterizza il prospetto rivolto verso la strada. Le facciate sono decorate da pregiati dipinti realizzati dallo stesso Burgauner raffiguranti, tra gli altri, immagini di vita contadina attraverso i dodici mesi dell'anno e scene della Bibbia con degli angeli."}
{"id": "9120926", "revid": "1505830", "url": "https://it.wikipedia.org/wiki?curid=9120926", "title": "Jeffrey Titford", "text": "Biografia.\nPrima di entrare in politica era un uomo d'affari. \u00c8 stato presidente della National Association of Funeral Directors.\nFu membro del Partito Conservatore e poi di partiti minori. Negli anni Settanta \u00e8 consigliere comunale. Dal 1954 al 1989 ha gestito la propria attivit\u00e0. Nelle elezioni nazionali del 1997, ha ottenuto quasi il 10% dei voti nella circoscrizione di Harwich. Un anno dopo \u00e8 entrato a far parte dell'UKIP e nel 2000-2002 \u00e8 stato il leader di questo gruppo.\nNel 1999 e nel 2004 \u00e8 stato eletto al Parlamento europeo. Al Parlamento europeo \u00e8 stato membro del Gruppo per un'Europa delle Democrazie e delle Diversit\u00e0 (5\u00aa legislatura) e del gruppo Indipendenza e Democrazia (6\u00aa legislatura). Ha lavorato nella commissione per l'agricoltura e lo sviluppo rurale e nella commissione per il controllo dei bilanci. Ha ricoperto il mandato di eurodeputato fino al 2009.\nIl 6 settembre 2010, in seguito alle dimissioni di Malcolm Pearson, \u00e8 diventato leader ad interim dell'UKIP. Il 5 novembre dello stesso anno, Nigel Farage ha assunto la funzione."}
{"id": "9120933", "revid": "729019", "url": "https://it.wikipedia.org/wiki?curid=9120933", "title": "\u017divan Ljukov\u010dan", "text": "Carriera.\nNazionale.\nIl suo debutto con la nazionale jugoslava risale al 28 settembre 1985 nella partita contro la Germania Est. La sua ultima partita con la nazionale risale al 19 maggio 1986 contro la Belgio.\nIndoss\u00f2 la maglia della nazionale per un totale di quattro partite."}
{"id": "9120935", "revid": "6923", "url": "https://it.wikipedia.org/wiki?curid=9120935", "title": "Surrender of Silence", "text": "Surrender of Silence \u00e8 il ventisettesimo album in studio del cantante e chitarrista inglese Steve Hackett, pubblicato il 10 settembre 2021, \u00e8 stato registrato durante i mesi di Lockdown."}
{"id": "9120938", "revid": "1745361", "url": "https://it.wikipedia.org/wiki?curid=9120938", "title": "Guanciale di maiale", "text": ""}
{"id": "9120940", "revid": "110157", "url": "https://it.wikipedia.org/wiki?curid=9120940", "title": "Rafael Reis", "text": ""}
{"id": "9120941", "revid": "1442080", "url": "https://it.wikipedia.org/wiki?curid=9120941", "title": "Henry Garat", "text": "Biografia.\nFiglio d'arte dell'attore teatrale e cinematografico \u00c9douard Garassu detto Jean Garat (1866-1943) e C\u00e9sarine Paola L\u00e9vy, Henri Garat nacque a \nParigi. Dopo aver svolto diversi lavori modesti tra il 1912 e il 1918, tra i quali il cameriere e l'impiegato di un grande magazzino, mentre suo padre era al fronte, entr\u00f2 al Conservatorio Reale di Bruxelles. A quei tempi era un ragazzo al Casino de Paris e si esibiva al Moulin Rouge, dove aveva esordito sin da bambino. \nApparve pi\u00f9 volte sui palcoscenici parigini, interprete apprezzato di commedie, operette e riviste. Recit\u00f2, tra l'altro, accanto a Mistinguett e fece una tourn\u00e9e anche in Italia.\nNel 1926 sostitu\u00ec Maurice Chevalier nell'operetta \"\u00c7a, c'est Paris\". Nel 1930, il cinema sonoro gli diede una possibilit\u00e0 nelle versioni francesi delle produzioni tedesche dell'UFA. Sostitu\u00ec Willi Fritsch nella versione francese di \"Die Drei von der Tankstelle\", \"Le Chemin du paradis\". Ha anche eseguito la canzone \"Avoir un bon copain\" che \u00e8 diventata un enorme successo. Gir\u00f2 nel 1931 \"Le congr\u00e8s s'amuse\" (titolo originale: \"Der Kongre\u00df tanzt\") diretto da Erik Charell e Jean Boyer in cui cant\u00f2 \"Serait-ce un r\u00eave\". \nSi trasfer\u00ec negli Stati Uniti d'America nel 1933 e si rivolse a Hollywood per girare \"Adorable\", con Janet Gaynor. Nel 1936, ha recitato al fianco di Danielle Darrieux in \"A Bad Boy\", la cui canzone del titolo \u00e8 stata anche un grande successo.\nComplessivamente il cinema sonoro gli diede la popolarit\u00e0 e il successo in una serie di operette comico-sentimentali che mettevano in valore il suo garbo e il suo fascino.\nNel 1938, in L\"Accroche-c\u0153ur\" di Sacha Guitry, recit\u00f2 al fianco di Jacqueline Delubac. Ma il suo stile di vita stravagante (auto, yacht, aereo, castello), il suo consumo di cocaina, i suoi matrimoni e i suoi divorzi hanno finito per rovinarlo. Apr\u00ec un ristorante, un negozio di giocattoli, ma gli assegni sbagliati e i fallimenti dei suoi ultimi film lo fecero sprofondare nella depressione. Nel 1944 part\u00ec per la Svizzera per sottoporsi a un lungo trattamento di disintossicazione.\nSuccessivamente si rec\u00f2 in Inghilterra (dove ha avuto un discreto successo), negli Stati Uniti, oltre che in Costa Azzurra. \nNel 1951 si trov\u00f2 ad Algeri. L'anno seguente tent\u00f2 invano un ritorno a Parigi in un cabaret sugli Champs-\u00c9lys\u00e9es. All'inizio del 1953 fece un'ultima tourn\u00e9e canora al cabaret di Villa d'Este, poi lasci\u00f2 la capitale per la Costa Azzurra dove ricevette un ultimo tributo al Casino de Juan-les-Pins e dove trov\u00f2, tra gli altri, Lilian Harvey.\nMor\u00ec a Hy\u00e8res nel 1959, circondato dalla quarta moglie e dal loro giovane figlio."}
{"id": "9120957", "revid": "164044", "url": "https://it.wikipedia.org/wiki?curid=9120957", "title": "Norgesmesterskapet G19 2018", "text": "Il Norgesmesterskapet G19 2018 di calcio \u2013 anche nota come Telenor Cup per ragioni di sponsorizzazione \u2013 \u00e8 stata la 66\u00aa edizione del torneo. \u00c8 iniziata il 30 aprile ed \u00e8 terminata il 1\u00ba dicembre 2018. La vittoria finale \u00e8 andata al Sogndal, che ha vinto il trofeo per la 1\u00aa volta nella sua storia, grazie al successo per 1-3 contro il Rosenborg, dopo i tempi supplementari (la partita si era conclusa 1-1 al termine dei 90 minuti)."}
{"id": "9120958", "revid": "125837418", "url": "https://it.wikipedia.org/wiki?curid=9120958", "title": "Franco Agamenone", "text": "Carriera sportiva.\nNato e cresciuto in Argentina, Agamenone comincia a disputare tornei Futures nel 2014 in cui, in quattro stagioni, raccoglie quattro successi oltre ad altre tre sconfitte in finale. Nel 2019, successivamente ad un controllo antidoping, viene trovato positivo ad un diuretico e squalificato per dieci mesi per assunzione non intenzionale.\nNel 2020 decide di gareggiare per l'Italia e si trasferisce a Lecce, dove era gi\u00e0 tesserato e disputava gli incontri del campionato italiano per la societ\u00e0 TC Lecce.\nIl 2021 \u00e8 il miglior anno della sua carriera: da gennaio a luglio si aggiudica cinque futures e raggiunge la finale in altri quattro tornei. Ad agosto vince il primo torneo del circuito Challenger a Praga battendo in finale il britannico Ryan Peniston, bissato due settimane dopo dal successo di Kiev, che lo porta alla 230\u00aa posizione del ranking con una scalata di quasi 450 posizioni dall'inizio della stagione.\nStatistiche.\n\"Aggiornate al 13 settembre 2021.\""}
{"id": "9120959", "revid": "92723", "url": "https://it.wikipedia.org/wiki?curid=9120959", "title": "Juan Guillermo L\u00f3pez Soto", "text": "Biografia.\nJuan Guillermo L\u00f3pez Soto nacque a Santa B\u00e1rbara il 7 ottobre 1954.\nFormazione e ministero sacerdotale.\nStudi\u00f2 lettere e filosofia presso il seminario di Chihuahua dal 1958 al 1967. Studi\u00f2 teologia presso il seminario dell'arcidiocesi di Citt\u00e0 del Messico dal 1967 al 1970. Al quarto anno di teologia ritorn\u00f2 nel seminario di Chihuahua dove complet\u00f2 gli studi tra il 1970 e il 1971.\nIl 18 agosto 1972 fu ordinato presbitero per l'arcidiocesi di Chihuahua nella cattedrale arcidiocesana da monsignor Adalberto Almeida y Merino. In seguito fu vicario cooperatore a Delicias dal 10 ottobre 1972 al 1\u00ba luglio 1976; vicario pastorale della zona di Camargo dal 1975 al 30 giugno 1976; segretario del consiglio presbiterale dal 1976 al 1982; cappellano delle suore dell'Ospedale Centrale di Chihuahua dal 1976 al 1982; assessore delle suore che si occupavano della catechesi dei bambini stranieri dal 1976 al 1982; vicario episcopale per la pastorale dal 1\u00ba luglio 1976 al 17 ottobre 1982; vicario economo a L\u00e1zaro C\u00e1rdenas dal 3 ottobre 1976 al 17 ottobre 1982; incaricato della formazione permanente delle laiche consacrate dal 1976 al 1982; responsabile della formazione permanente dei diaconi permanenti dal 1976 al 1982; pro-vicario generale dal 5 febbraio al 30 agosto 1977; responsabile della formazione permanente del clero, dal 1981 al 1982; parroco a Saucillo dal 17 ottobre 1982 al 19 aprile 1992; vicario episcopale della zona di Delicias fino al 20 febbraio 1992 e vicario generale dal 20 febbraio 1992 al 1995.\nMinistero episcopale.\nIl 17 novembre 1995 papa Giovanni Paolo II lo nomin\u00f2 primo vescovo di Cuauht\u00e9moc-Madera. Ricevette l'ordinazione episcopale il 15 dicembre successivo nell'Estadio Monumental di Cuauht\u00e9moc dall'arcivescovo Girolamo Prigione, nunzio apostolico in Messico, co-consacranti l'arcivescovo metropolita di Chihuahua Jos\u00e9 Fern\u00e1ndez Arteaga e il vescovo di Ciudad Ju\u00e1rez Renato Ascencio Le\u00f3n.\nNell'agosto del 2005 e nel maggio del 2014 comp\u00ec la visita \"ad limina\".\nIn seno alla Conferenza dell'episcopato messicano fu membro della commissioni per la pastorale sociale e per l'apostolato dei laici per il triennio 1997-2000; membro della commissione per i seminari e le vocazioni e rappresentante della regione pastorale del Golfo per il triennio 2004-2006 e supplente della provincia ecclesiastica di Chihuahua e responsabile della dimensione promozionale della rete ecclesiale (Centro Multimediale Cattolico) della commissione per la pastorale della comunicazione per il triennio 2006-2009.\nIl 30 agosto 2021 fu ricoverato all'ospedale di Chihuahua per COVID-19. Aveva gi\u00e0 subito diverse operazioni al cuore nel 2018. Mor\u00ec per complicazioni della malattia all'una del mattino dell'8 settembre all'et\u00e0 di 74 anni. Le esequie si tennero il 10 settembre alle ore 14 nella cattedrale di Sant'Antonio da Padova a Cuauht\u00e9moc e furono presiedute da monsignor Constancio Miranda Weckmann, arcivescovo metropolita di Chihuahua. Al termine del rito fu sepolto nello stesso edificio.\nGenealogia episcopale.\nLa genealogia episcopale \u00e8:"}
{"id": "9120970", "revid": "1855488", "url": "https://it.wikipedia.org/wiki?curid=9120970", "title": "Shakespeare &amp; Hathaway", "text": ""}
{"id": "9120971", "revid": "122972446", "url": "https://it.wikipedia.org/wiki?curid=9120971", "title": "Offendicoli", "text": ""}
{"id": "9120972", "revid": "15756", "url": "https://it.wikipedia.org/wiki?curid=9120972", "title": "Jo\u00eblle M\u00e9lin", "text": "M\u00e9lin \u00e8 divenuta consigliere ad Aubagne nel 2014 ed \u00e8 stata consigliere regionale per la regione Provenza-Alpi-Costa Azzurra fino al 2015. \u00c8 anche membro del Parlamento europeo dalle elezioni europee del 2014 e ha mantenuto il suo mandato alle elezioni europee del 2019. \u00c8 stata eurodeputata non iscritta dal 2014 al 2015 e membro del gruppo ENF nel 2015. Dal 2019 \u00e8 membro del Gruppo ID.\nBiografia.\nFormazione.\nJo\u00eblle M\u00e9lin nasce il 26 marzo 1950 a Versailles, dove frequenta anche il Lyc\u00e9e La Bruy\u00e8re. Nel 1968 ha conseguito con lode la maturit\u00e0 latino-greca. M\u00e9lin ha poi studiato medicina presso la facolt\u00e0 di medicina di Marsiglia e ha conseguito il dottorato nel 1975.\nCarriera professionale.\nSuccessivamente M\u00e9lin ha esercitato la professione di medico generico in aree semi-rurali dal 1977 al 1986. In questo periodo ha conseguito diplomi in geriatria, diritto risarcitorio, termalismo, medicina dello sport, medicina manuale e un diploma di specializzazione in rieducazione e riabilitazione funzionale. Contemporaneamente ha lavorato dal 1975 al 1988 come medico geriatrico in centri specializzati di riabilitazione geriatrica.\nDal 1986 al 2002 ha lavorato come rieducatrice su una difficile piattaforma tecnica in medicina urbana. Contemporaneamente ha conseguito un diploma post-laurea in immuno-rematologia e un diploma universitario nella valutazione dei traumi cranici gravi.\n\u00c8 inoltre perito medico giudiziario, essendo stata inserita nell'elenco dei periti giudiziari presso la Corte d'appello di Aix-en-Provence nel 1991, nell'elenco dei periti giudiziari in materia previdenziale presso la Corte d'appello di Aix-en-Provence e nell'elenco dei medici abilitati nella prefettura delle Bocche del Rodano.\nM\u00e9lin \u00e8, tra l'altro, membro della \"Compagnie nationale des expert m\u00e9dicaux\" nonch\u00e9 professionista sanitario con il grado di medico militare di riserva e come tale detentore della medaglia per il servizio militare volontario (\"M\u00e9daille des services militaires volontaires\") e della medaglia della difesa nazionale (\"M\u00e9daille de la D\u00e9fense nationale\") in bronzo nell'area della Salute.\nCarriera politica.\nM\u00e9lin \u00e8 membro del Fronte Nazionale (ora Raggruppamento Nazionale, RN) dal 1993. A partire dal 1995 \u00e8 responsabile del coordinamento del Dipartimento di salute dell'FN, poi per la salute e gli affari sociali. \u00c8 stata responsabile del coordinamento delle proposte di funzionari eletti, dirigenti ed esperti dell'FN per la campagna presidenziale 2017 di Marine Le Pen. Dal 2001 \u00e8 anche membro del consiglio di amministrazione dell'FN. Ha partecipato a numerose campagne elettorali locali nella circoscrizione di Aubagne nelle Bocche del Rodano e a campagne regionali nella regione Provenza-Alpi-Costa Azzurra, di cui \u00e8 stata consigliere dal 1998 al 2014. \u00c8 consigliere comunale e assessore di Aubagne dal 2014.\nPer le elezioni europee del 2014, l'FN nomin\u00f2 M\u00e9lin per la terzo posizione nella lista di quella che allora era la circoscrizione europea del sud-ovest della Francia. Nella circoscrizione, l'FN ha ottenuto la maggioranza dei voti (24,71 per cento) e ha quindi guadagnato tre dei dieci seggi nella circoscrizione, insediandosi cos\u00ec. Come tutti i parlamentari dell'FN, inizialmente non era iscritta ad alcun gruppo, solo nel giugno 2015 i parlamentari dell'FN sono entrati a far parte del neonato gruppo di estrema destra Europa delle Nazioni e della Libert\u00e0 (ENF), che comprende anche la Lega Nord italiana, il Partito per la Libert\u00e0 olandese e il Partito della Libert\u00e0 Austriaco. Nell'ottava legislatura, M\u00e9lin \u00e8 stata membro della Commissione per l'occupazione e gli affari sociali (EMPL) e della Commissione per l'ambiente, la sanit\u00e0 pubblica e la sicurezza alimentare (ENVI). In totale, M\u00e9lin \u00e8 stata relatrice ombra ENVI 10 volte e relatrice ombra EMPL 18 volte per il suo gruppo.\nNel 2019, l'RN ha nominato M\u00e9lin per la sesta posizione nella lista delle elezioni europee del 2019. Nelle elezioni, l'RN ha perso leggermente voti (meno 1,5 percento), ma ha comunque ottenuto 23 dei 79 seggi spettanti alla Francia. Insieme ai suoi colleghi del partito RN, si \u00e8 unita al gruppo ID di estrema destra di nuova fondazione. Per il gruppo parlamentare, M\u00e9lin \u00e8 membro della Commissione per l'industria, la ricerca e l'energia, della Commissione per l'ambiente, la sanit\u00e0 pubblica e la sicurezza alimentare e della Commissione speciale per la lotta al cancro, istituita nel settembre 2020. \u00c8 anche membro supplente della Commissione per l'agricoltura e lo sviluppo rurale.\nNelle elezioni locali del 2020, \u00e8 di nuovo in testa alla lista RN ad Aubagne."}
{"id": "9120975", "revid": "1380774", "url": "https://it.wikipedia.org/wiki?curid=9120975", "title": "Championnat National 3", "text": ""}
{"id": "9120980", "revid": "709565", "url": "https://it.wikipedia.org/wiki?curid=9120980", "title": "Giorno del Programmatore", "text": ""}
{"id": "9120983", "revid": "74801", "url": "https://it.wikipedia.org/wiki?curid=9120983", "title": "Gross-Petrowitz", "text": ""}
{"id": "9120984", "revid": "729019", "url": "https://it.wikipedia.org/wiki?curid=9120984", "title": "Nockebybanan", "text": "Il Nockebybanan (letteralmente \"ferrovia di Nockeby\") \u00e8 una tranvia interurbana che collega l'area urbana di Nockeby, nell'hinterland di Stoccolma, alla stazione di Alvik della metropolitana.\nLa linea \u00e8 lunga 5,6\u00a0km. Nel sistema di trasporti di Stoccolma \u00e8 classificata come linea L12, dove la L indica le \"Lokalbana\", o ferrovie locali.\nLa prima parte del Nockebybanan entr\u00f2 in funzione nel 1914. La linea venne estesa nel 1929, fino a raggiungere l'attuale capolinea di Nockeby (prima di questo prolungamento, la linea era nota con il nome di Brommabanan).\nPercorsi e stazioni.\nIl Nockebybanan \u00e8 formato da una sola linea, composta da 10 stazioni, le quali vanno da Nockeby ad Alvik. La stessa stazione di Alvik \u00e8 anche un interscambio con la linea verde della metropolitana di Stoccolma (linee 17, 18 e 19) o con la linea metrotranviaria Tv\u00e4rbanan (linea 22).\nLa linea \u00e8 generalmente separata rispetto alle strade destinate al traffico automobilistico, ma in alcuni casi il percorso presenta delle intersezioni.\nNell'anno 2019, il traffico di un normale giorno feriale era di 11.800 passeggeri quotidiani."}
{"id": "9120985", "revid": "709565", "url": "https://it.wikipedia.org/wiki?curid=9120985", "title": "Pink (film)", "text": ""}
{"id": "9120986", "revid": "709565", "url": "https://it.wikipedia.org/wiki?curid=9120986", "title": "Pink (film 2016)", "text": ""}
{"id": "9120987", "revid": "426472", "url": "https://it.wikipedia.org/wiki?curid=9120987", "title": "Linea rossa (metropolitana di Stoccolma)", "text": ""}
{"id": "9120990", "revid": "267975", "url": "https://it.wikipedia.org/wiki?curid=9120990", "title": "Awa III", "text": "Nato il 4 luglio 1975 a Chicago negli Stati Uniti d'America, riceve l\u2019ordinazione sacerdotale il 23 maggio 1999 dal patriarca Dinkha IV e il 30 novembre 2008 a Modesto \u00e8 consacrato vescovo della diocesi della California, assumendo il nome di Awa. \u00c8 il primo vescovo della Chiesa assira d'Oriente nato negli Stati Uniti.\nL'8 settembre 2021 \u00e8 eletto patriarca della Chiesa assira d'Oriente e il 13 settembre successivo \u00e8 intronizzato nella cattedrale di San Giovanni Battista di Erbil in Iraq."}
{"id": "9120994", "revid": "339392", "url": "https://it.wikipedia.org/wiki?curid=9120994", "title": "BAP (gruppo musicale)", "text": ""}
{"id": "9121004", "revid": "2039387", "url": "https://it.wikipedia.org/wiki?curid=9121004", "title": "Collegio elettorale di Genova - Varazze (Camera dei deputati)", "text": "Il collegio di Genova - Varazze fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Liguria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Genova - Varazze era uno dei 14 collegi uninominali in cui era suddivisa la Liguria e, come previsto dal D.Lgs. del 20 dicembre 1993 n. 536, era interamente compreso nella provincia di Genova e comprendeva i seguenti comuni: Arenzano, Campo Ligure, Cogoleto, parte del comune di Genova, Masone, Mele, Rossiglione e Tiglieto e Varazze."}
{"id": "9121005", "revid": "709565", "url": "https://it.wikipedia.org/wiki?curid=9121005", "title": "Pink, adopci\u00f3n gay \u00bfacierto o error", "text": ""}
{"id": "9121012", "revid": "300067", "url": "https://it.wikipedia.org/wiki?curid=9121012", "title": "Sulejman Rebac", "text": " "}
{"id": "9121022", "revid": "2039387", "url": "https://it.wikipedia.org/wiki?curid=9121022", "title": "Collegio elettorale di Genova - Sestri (Camera dei deputati)", "text": "Il collegio di Genova - Sestri fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Liguria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Genova - Sestri era uno dei 14 collegi uninominali in cui era suddivisa la Liguria e, come previsto dal D.Lgs. del 20 dicembre 1993 n. 536, comprendeva parte del comune di Genova."}
{"id": "9121024", "revid": "287204", "url": "https://it.wikipedia.org/wiki?curid=9121024", "title": "InterCity 125", "text": "LInterCity 125, noto anche come High Speed Train, \u00e8 un convoglio ad alta velocit\u00e0 a trazione diesel prodotto da British Rail Engineering Limited tra il 1975 e il 1982. Deve il suo nome alla sua velocit\u00e0 di servizio, pari a 125 miglia orarie, ovvero circa 200 chilometri orari.\nStoria.\nAll'inizio degli anni '60 la British Transport Commission stava studiando il potenziamento delle ferrovie britanniche migliorandone l\u2019infrastruttura e introducendo nuovi treni veloci. Il primo di questi progetti, l'Advanced Passenger Train, soffriva di problemi di comfort e affidabilit\u00e0 e pertanto si decise di sviluppare un nuovo treno veloce che sostituisse l'APT finch\u00e9 i problemi non fossero risolti.\nIl primo prototipo di InterCity\u00a0125 \u00e8 stato consegnato ad agosto 1972 ed era composto da due locomotive Class 41 e da sette carrozze. Il 12 giugno 1973, durante le corse prova, stabil\u00ec il record di velocit\u00e0 per treni alimentati a gasolio raggiungendo la velocit\u00e0 di 143,2 mph (230,5 km/h).\nLa prima motrice di serie \u00e8 stata consegnata nel 1975 e rispetto a quelle dei prototipi non aveva respingenti, il gancio di trazione era coperto dalla carenatura, aveva finestrini laterali e il vetro frontale era ingrandito.\nI convogli vennero classificati come Class 253 e Class 254 in base al numero di carrozze che li costituivano: i Class 253 erano formati da sette carrozze Mark\u00a03, incrementate a otto a partire dagli anni '80, e i Class 254 da otto vetture.\nIl primo convoglio \u00e8 entrato in servizio il 4 ottobre 1976 tra Londra Paddington e Bristol; a maggio 1977 erano in servizio 27 Class 253 e nel maggio 1978 entrarono in servizio i primi Class 254.\nTra il 1975 e il 1982, anno in cui venne ultimata la produzione, vennero prodotti complessivamente 95 InterCity\u00a0125 e 197 locomotive Class 43. Le carrozze Mark\u00a03 vennero prodotte in 848 esemplari dal 1975 al 1988.\nIl 1\u00ba novembre 1987, durante una corsa prova, un InterCity\u00a0125 tocc\u00f2 la velocit\u00e0 di 148 mph (238 km/h) segnando il nuovo record di velocit\u00e0 per treni alimentati a gasolio tuttora inviolato.\nOperatori privati.\nDal 1997, in seguito alla privatizzazione delle ferrovie britanniche, l\u2019InterCity\u00a0125 \u00e8 in servizio con diverse imprese private.\nNel 1998 venne fondata First Great Western, che eredit\u00f2 43 HST per operare servizi da Londra verso il Galles, l\u2019Inghilterra occidentale e l\u2019Inghilterra meridionale. Dal 2005 le locomotive in loro possesso sono state rimotorizzate con motori MTU e alcune carrozze di seconda classe sono state convertite in una configurazione ad alta densit\u00e0; nel 2014 alcune carrozze di prima classe sono state convertite in carrozze ibride con prima e seconda classe. Entro il 2019 Great Western Railway ha dismesso tutti i suoi HST rimpiazzandoli con nuovi elettrotreni Class 800 e Class 802.\nA partire dal 2002 gli HST in servizio sulla East Coast Main Line sono stati dotati di nove carrozze. Dopo la privatizzazione, i convogli sono stati presi in carico da Great North Eastern Railway e dal 2007 rimotorizzati MTU; nel 2007 la gestione del servizio \u00e8 passata a National Express East Coast, che non rinnov\u00f2 la concessione nel 2009 e che venne sostituita da East Coast, che eredit\u00f2 i 13 HST rimasti in servizio in NXEC; nel 2015 il servizio pass\u00f2 a Virgin Trains East Coast, una Joint Venture tra Stagecoach Group e Virgin Trains, che oper\u00f2 complessivamente 14 HST e dal 2018 il servizio \u00e8 affidato a London North Eastern Railway che ha operato 14 HST fino al 2019, quando li ha accantonati o venduti.\nNel 2006 Grand Central ha ricevuto 3 convogli da sei vetture che ha utilizzato sulla relazione Londra King\u2019s Cross \u2013 Sunderland fino al 2017, quando sono stati venduti a East Midlands Trains.\nDopo la privatizzazione Midland Mainline ha operato diversi HST sulla Midland Main Line, seguita da East Midlands Railway, che ha operato 30 HST fino a quando non sono stati dismessi o ceduti nel 2021.\nSulla Cross Country Route la concessionaria Virgin CrossCountry ritir\u00f2 tutti i suoi HST prima del 2004. Il successivo gestore, Arriva CrossCountry, reintrodusse in servizio 5 HST per incrementare la capacit\u00e0 di trasporto passeggeri. Nel 2021 l\u2019impresa CrossCountry opera 5 HST con sette carrozze ciascuno.\nUn esemplare di HST composto da quattro carrozze modificate denominato \"New Measurement Train\" (NMT) \u00e8 in servizio presso Newtork Rail come treno diagnostico.\nLivree.\nGli HST presentavano sulle locomotive, oltre al logo di British Rail, la scritta \"InterCity\u00a0125\". Nel 1983 i convogli iniziarono ad essere dotati di una nuova livrea dedicata ai servizi intercity, denominata \"Intercity Executive\", che si distaccava dalla livrea bianca, gialla e blu di British Rail adottando uno schema grigio, bianco, giallo e arancione e mantenendo la scritta. Nel 1987 venne introdotta la livrea \"Intercity Swallow\", simile alla \"Executive\" ma con il giallo applicato solo sulla parte frontale delle locomotive e senza la scritta \"Intercity\u00a0125\" sulle motrici.\nCaratteristiche.\nUn convoglio era costituito originariamente da 2 locomotive Class 43 e 8 o 9 carrozze Mark\u00a03; nel corso degli anni, con l\u2019acquisizione dei treni da parte di imprese ferroviarie private, le composizioni variano da 4 a 9 carrozze.\nLe locomotive erano originariamente dotate di motori Paxman Valenta da hp ( kW). Nel 1987 su 8 locomotive vennero installati due respingenti al posto della carenatura inferiore e un impianto per il comando a distanza affinch\u00e9 potessero essere utilizzate come vetture semipilota insieme alle locomotive Class 91 e ad alcune carrozze Mark\u00a03, dal momento che le nuove vetture Mark\u00a04 e le relative carrozze semipilota non erano ancora pronte per essere immesse in servizio. A partire dagli anni '90 alcune locomotive sono state riequipaggiate con motori Paxman VP185, dal 2005 al 2010 le restanti unit\u00e0 sono state rimotorizzate con motori MTU 16V4000 R41R.\nLe carrozze Mark\u00a03 sono lunghe 23 m e costruite in monoscocca con un rivestimento in acciaio."}
{"id": "9121027", "revid": "122973237", "url": "https://it.wikipedia.org/wiki?curid=9121027", "title": "High Speed Train", "text": ""}
{"id": "9121031", "revid": "1342115", "url": "https://it.wikipedia.org/wiki?curid=9121031", "title": "Antonio Fusi", "text": "Commissario tecnico della nazionale italiana maschile \u00e9lite di ciclismo su strada dal 1998 al 2000.\nCarriera.\nCome ciclista corre fra i dilettanti negli anni Settanta e Ottanta. Il 17 agosto 1980 vinse il Trofeo Cavaglio \nNegli anni Novanta \u00e8 commissario tecnico delle nazionali italiane maschili di ciclismo Juniores e Under-23. Ai mondiali di Lugano del 1996 la nazionale Under-23 da lui guidata riesce a piazzare quattro atleti (nell'ordine Giuliano Figueras, Roberto Sgambelluri, Luca Sironi e Paolo Bettini) nelle prime quattro posizioni della corsa in linea; nella stessa edizione due azzurri (Sironi e Sgambelluri) arrivano sui primi due gradini del podio nella prova a cronometro. Ai mondiali di San Sebastian del 1997 \u00e8 invece Fabio Malberti a vincere la medaglia d'oro nella crono Under-23.\nDal 1998, su nomina del Consiglio Federale della FCI diventa commissario tecnico anche della nazionale italiana di ciclismo su strada maschile \u00e9lite, succedendo ad Alfredo Martini. Sotto la sua gestione Michele Bartoli vince il bronzo ai mondiali del 1998. Guida gli azzurri \u00e9lite in tre edizioni del campionato del mondo e ai giochi olimpici di Sydney 2000. \nEsce dallo staff federale di ciclismo a fine 2005, iniziando a insegnare scienze motorie al Liceo Terragni di Olgiate Comasco. \nDal 2020 \u00e8 nello staff tecnico della Palazzago, team bergamasco che svolge attivit\u00e0 under-23. Dal 2021 entra nello staff del Team Colpack Ballan."}
{"id": "9121033", "revid": "963244", "url": "https://it.wikipedia.org/wiki?curid=9121033", "title": "Suore Francescane Ancelle della Croce", "text": ""}
{"id": "9121036", "revid": "287204", "url": "https://it.wikipedia.org/wiki?curid=9121036", "title": "Villa Navarra", "text": "Villa Navarra \u00e8 una villa che ingloba la torre di Parisina, una delle Delizie estensi situata nel territorio di Gualdo, frazione di Voghiera in provincia di Ferrara. Le prime strutture dell'edificio risalgono almeno al XV secolo.\nStoria.\nAppare verosimile che la torre di Gualdo fosse tra le propriet\u00e0 di Parisina Malatesta e quindi sia appartenuta alla sua famiglia, essendo figlia del signore di Cesena Andrea Malatesta. Parisina fu la seconda sposa di Niccol\u00f2 III d'Este, molto pi\u00f9 giovane del maturo sposo. Dopo la tragica vicenda che coinvolse la Malatesta ed il figlio del marchese, Ugo, scoperti amanti e fatti decapitare da Nicol\u00f2 III, sembra che la propriet\u00e0 fosse restituita al signore di Cesena, verso il 1425. Secondo altre fonti la torre entr\u00f2 invece a far parte della dote della figlia di Niccolo Margherita quando spos\u00f2 Galeotto Roberto Malatesta nel 1427.\nPer un certo periodo non si hanno fonti storiche certe relative alla struttura, che venne sicuramente ampliata sino a raggiungere le dimensioni che ci sono pervenute. Durante il XIX secolo appartenne alla famiglia dei ricchi commercianti Navarra. L'ultimo rappresentante della famiglia, Francesco Navarra, cre\u00f2 una fondazione e lasci\u00f2 la propriet\u00e0 dell'immobile a tale fondazione.\nDescrizione.\nL'edificio \u00e8 in stile neo-eclettico. La parte storicamente pi\u00f9 importante e interessante \u00e8 la torre, chiamata \"torre di Parisina\", che si alza di lato alla villa ed \u00e8 riconoscibile dalla caratteristica merlatura."}
{"id": "9121037", "revid": "6923", "url": "https://it.wikipedia.org/wiki?curid=9121037", "title": "Lingue tracio-daciche", "text": "Le lingue tracio-daciche sono un ipotetico sottogruppo delle lingue proto-balcaniche, a sua volta parte della famiglia linguistica indo-europea, che comprenderebbe le lingue appartenenti ai gruppi tracico e dacico.\nProve.\nL'idea di raggruppare le lingue daciche e traciche in un unico ramo della famiglia linguistica indoeuropea risale agli anni 1950 e da allora ha incontrato largo successo, essendo stata sostenuta negli anni da numerosi studiosi, quali Russu (1967), Solta (1980), Vraciu (1980), Crossland (1982), R\u0103dulescu (1984), Trask (2000), McHenry (1993), Mihailov (2008). Secondo Crossland e Solta non esisterebbe una vera e propria divergenza tra le due lingue, che andrebbero piuttosto collocate in un continuum dialettale orientato da nord verso sud. Dello stesso orientamento risulta R\u0103dulescu, che per\u00f2 accetta che il daco-mesiano possieda un certo grado di individualit\u00e0 dialettale.\nNegli anni 1950, il linguista bulgaro Vladimir Georgiev, coadiuvato dal collega Ivan Duridanov, pubblic\u00f2 uno studio nel quale sosteneva la forte affinit\u00e0 tra le lingue daco-mesiane e la lingua misia, giungendo alla definizione del ramo linguistico \"daco-misiano\". In particolare, la lingua misia rappresenterebbe l'anello di congiunzione tra la lingua dacica e la lingua tracica, che andrebbero considerate lingue distinte dotate di diversi sistemi fonetici. Quest'ultima affermazione sarebbe confermata dal fatto che i toponimi daco-mesiani e misi, in genere, terminano in \"-dava\", mentre i toponimi traci generalmente terminano i \"-para\". Nello stesso studio Georgiev sostiene anche che pure la lingua albanese andrebbe collocata tra le lingue \"daco-misiane\" (anche se va notato come questa ipotesi sia altamente speculativa, dato che nella lingua albanese sono quasi del tutto assenti toponimi con \"-dava\" come desinenza) e che la distanza tra la lingua dacica e la lingua tracica sarebbero paragonabili a quella che intercorre tra la lingua armena e la lingua persiana, anch'esse collocate dal linguista bulgaro nello stesso sottogruppo delle lingue indoeuropee. In uno studio del 1982 Polom\u00e9 si oppone alle conclusioni di Georgiev e Duridanov, sostenendo che le prove presentate dai due linguisti bulgari, sebbene consistenti, non siano sufficienti a concludere se il daco-mesiano e il tracico fossero due dialetti della stessa lingua o due lingue distinte.\nCritiche.\nNonostante questa lunga tradizione di consenso, l'archeologo irlandese Mallory non sarebbe sostenibile una parentela cos\u00ec stretta tra le lingue traciche e le lingue daco-mesiane, in quanto solo una percentuale dei toponimi a nord del Danubio presenterebbero radici \"pan-traciane\"."}
{"id": "9121038", "revid": "1008732", "url": "https://it.wikipedia.org/wiki?curid=9121038", "title": "Mary Ward (scienziata)", "text": "Ward \u00e8 celebre per i suoi disegni raffiguranti specie animali e vegetali viste al microscopio, e per essere stata la prima persona deceduta in seguito a un incidente stradale.\nBiografia.\nGiovent\u00f9.\nMary King nacque il 27 aprile 1827 a Ballylin, che si trova nelle vicinanze di Ferbane, nella contea di Offaly, e, come la maggior parte delle donne dell'epoca, venne educata in casa assieme alle sorelle. La sua famiglia le instill\u00f2 un profondo interesse per la scienza: quando era bambina, King inizi\u00f2 infatti a collezionare insetti, e si serviva di un microscopio per disegnare tutte le specie che analizzava. Tale apparecchio le fu donato quando, dopo aver visto la futura scienziata intenta ad abbozzare gli oggetti che analizzava con una lente d'ingrandimento, James South fu cos\u00ec colpito dalla bravura della bambina da convincere il padre di lei a comprarle uno strumento pi\u00f9 pratico. King inizi\u00f2 a leggere quanti pi\u00f9 libri riusciva a trovare sulla microscopia, e cre\u00f2 da s\u00e9 i suoi vetrini utilizzando delle scaglie d'avorio in quanto il vetro era all'epoca difficile da ottenere.\nCarriera.\nKing era in corrispondenza con molti uomini di scienza che le capit\u00f2 di conoscere mentre si trovava a Londra. Diversi scienziati, fra cui David Brewster, le commissionarono delle illustrazioni per i loro libri e articoli. Durante il 1848, Parsons divenne una delle tre donne accolte nell'indirizzario della Royal Society (le altre due erano la regina Vittoria e Mary Somerville).\nNel 1854, la scienziata cambi\u00f2 nome in Mary Ward.\nNel 1857, Ward decise di auto-pubblicare 250 copie del suo libro di immagini al microscopio \"Sketches with the microscope\", e di promuoverlo attraverso la distribuzione di centinaia di volantini. Ward temeva infatti che le case editrici lo avrebbero ignorato a causa della sua condizione femminile e per la sua mancanza di formazione accademica. A dispetto delle sue previsioni, il libro ebbe grande successo, e un editore, notandolo, lo pubblic\u00f2 con il titolo \" A World of Wonders Revealed by the Microscope\", che verr\u00e0 riedito otto volte nell'arco di dieci anni, e considerato un pioniere dell'odierna divulgazione scientifica. Scrisse altri libri, due dei quali vennero esposti in occasione della Grande esposizione di Londra del 1862.\nA Ward sono attribuiti anche diversi articoli, fra cui uno sui rospi delle canne accolto positivamente.\nMorte.\nWard viene anche ricordata per essere stata la prima vittima di un incidente stradale. Il 31 agosto 1869, quando lei aveva quarantadue anni, Ward viaggiava assieme al marito Henry e altri due parenti di lui su un veicolo sperimentale. Mentre si trovava lungo le strade di Parsonstown (l'odierna Birr), il mezzo di trasporto svolt\u00f2 bruscamente un angolo. Lei venne sbalzata fuori dal veicolo, e mor\u00ec quasi all'istante dopo essere stata schiacciata dalle ruote del mezzo. Secondo i documenti dell'epoca, Ward sarebbe deceduta a causa di una frattura del collo. Un medico che assistette alla scena, asser\u00ec che il cadavere di Ward presentava diversi tagli e del sangue fuoriusciva dalle orecchie.\nGli oggetti di cui si serviva Ward sono oggi custoditi a Castle Ward, nella contea di Down.\nVita privata.\nMary Ward visse in una famiglia aristocratica composta da scienziati, ed era la figlia pi\u00f9 giovane del reverendo Henry King e di sua moglie Harriette.\nWard era cugina di William Parsons, che costru\u00ec il Leviatano di Parsonstow: un telescopio riflettore da 72 pollici che rimase il pi\u00f9 grande del mondo fino al 1917. Astronoma dilettante, Ward frequentava il castello di Birr e realizz\u00f2 degli schizzi del Leviathan che verranno poi usati durante il restauro del telescopio assieme alle fotografie di Mary Rosse.\nIl 6 dicembre 1854, Ward spos\u00f2 Henry Ward di Castle Ward, che, nel 1881, successe al titolo di visconte Bangor. I due ebbero tre figli e cinque figlie, tra cui Maxwell Ward, VI visconte di Bangor. I suoi discendenti pi\u00f9 noti sono il nipote Edward Ward VII visconte Bangor, che intraprese la carriera di corrispondente estero, e la figlia di quest'ultimo Lalla Ward, che far\u00e0 parte del cast della serie televisiva \"Doctor Who\"."}
{"id": "9121040", "revid": "827882", "url": "https://it.wikipedia.org/wiki?curid=9121040", "title": "Mary Ward", "text": ""}
{"id": "9121043", "revid": "125000121", "url": "https://it.wikipedia.org/wiki?curid=9121043", "title": "Lisboa Bel\u00e9m Open", "text": "Il Lisboa Bel\u00e9m Open \u00e8 un torneo professionistico di tennis che si gioca sulla terra rossa, facente parte dell'ATP Challenger Tour. Si gioca annualmente al Club Internacional de Foot-ball di Lisbona in Portogallo. La prima edizione si tenne nel 2017, a distanza di cinque anni dall'ultimo torneo Challenger che si era disputato nel Paese."}
{"id": "9121044", "revid": "122977198", "url": "https://it.wikipedia.org/wiki?curid=9121044", "title": "Eracle e l'Idra di Lerna", "text": "Eracle e l'Idra di Lerna \u00e8 un dipinto a olio su tela (175,3\u00d7154 cm) realizzato nel 1876 dal pittore francese Gustave Moreau e conservato all'Art Institute of Chicago.\nDescrizione e stile.\nA lungo affascinato dalla figura di Eracle, Moreau diede libero sfogo alla sua fantasia con questo dipinto che, pur radicato nella tradizione romantica, fonde insieme misticismo e simbolismo, l'eroico e il grottesco. Sulla sinistra si erge immobile Eracle, prossimo a compiere la seconda delle sue dodici fatiche, dipinto con caratteristiche simili a quelle del dio Apollo. Sulla destra si innalza l'Idra di Lerna con le sue molteplici teste serpentine e su tutte si staglia la settima testa, quella immortale. Intorno a loro e tra di loro giacciono i corpi delle vittime del mostro in diversi stati di decomposizione, da persone appena uccise a teschi.\nNonostante la violenza dell'episodio, il dipinto \u00e8 caratterizzato da grande immobilit\u00e0: Moreau rappresenta la quiete prima della battaglia. \"Eracle e l'Idra di Lerna\" diventa, a livello allegorico, non solo una lotta tra Ercole e il mostro, ma una vera e propria lotta tra il bene e il male. A lungo i critici hanno dibattuto sul significato dell'opera. Per alcuni l'Idra rappresenta il pericolo dell'anarchia posto dalla Comune del 1871, mentre per altri il dipinto rappresenta la guerra franco-prussiana."}
{"id": "9121047", "revid": "267975", "url": "https://it.wikipedia.org/wiki?curid=9121047", "title": "Eparchia di \u0160achty", "text": "Leparchia di \u0160achty (in russo: \u0428\u0430\u0445\u0442\u0438\u043d\u0441\u043a\u0430\u044f \u0435\u043f\u0430\u0440\u0445\u0438\u044f) \u00e8 una diocesi della Chiesa ortodossa russa, appartenente alla metropolia del Don.\nTerritorio.\nL'eparchia comprende la parte occidentale dell'oblast' di Rostov nel circondario federale meridionale.\nSede eparchiale \u00e8 la citt\u00e0 di \u0160achty, dove si trova la cattedrale dell'Intercessione della Beata Vergine Maria. L'eparca ha il titolo ufficiale di \u00abeparca di \u0160achty e Millerovo\u00bb.\nNel 2020 l'eparchia \u00e8 suddivisa in 18 decanati per un totale di 120 parrocchie. \nStoria.\nL'eparchia \u00e8 stata eretta per decisione del Santo Sinodo della Chiesa ortodossa russa il 27 luglio 2011, con territorio separato da quello dall'eparchia di Rostov."}
{"id": "9121048", "revid": "1924342", "url": "https://it.wikipedia.org/wiki?curid=9121048", "title": "Giulia (cantante)", "text": "Biografia.\nOriginaria di Gala\u021bi, \u00e8 salita alla ribalta all'et\u00e0 di 6 anni, in seguito alla partecipazione al programma per bambini \"Tip Top Minitop\". Ex-membro del girl group Candy, ha successivamente avviato la propria carriera musicale come artista solista, pubblicando gli album in studio \"Giulia\", \"Fluturi\" e \"Primul pas\". Ha conseguito la sua prima top ten nella Romanian Top 100 grazie a \"Nu\", una collaborazione con i DJ Project, gruppo del quale entrer\u00e0 a far parte per un periodo di due anni, per poi essere sostituita da Adela Popescu a causa della propria gravidanza.\n\u00c8 inoltre risultata vincitrice della sesta stagione di \"Dansez pentru tine\", la versione rumena del format \"Strictly Come Dancing\".\nNell'ambito del Romanian Music Award ha trionfato per due anni consecutivi."}
{"id": "9121050", "revid": "709565", "url": "https://it.wikipedia.org/wiki?curid=9121050", "title": "Episodi di Mirzapur", "text": ""}
{"id": "9121052", "revid": "1310927", "url": "https://it.wikipedia.org/wiki?curid=9121052", "title": "Zuberu Sharani", "text": "Carriera.\nL'8 luglio 2019 viene acquistato a titolo definitivo dalla squadra slovacca del .\nStatistiche.\nPresenze e reti nei club.\n\"Statistiche aggiornate al 13 settembre 2021.\""}
{"id": "9121054", "revid": "1310927", "url": "https://it.wikipedia.org/wiki?curid=9121054", "title": "Sharani Zuberu", "text": ""}
{"id": "9121080", "revid": "2044650", "url": "https://it.wikipedia.org/wiki?curid=9121080", "title": "Hawkeye (serie televisiva)", "text": "Hawkeye \u00e8 una miniserie televisiva statunitense sviluppata da Jonathan Igla per Disney+ e basata sull'omonimo personaggio della Marvel Comics.\nLa miniserie \u00e8 ambientata nel Marvel Cinematic Universe (MCU), in continuit\u00e0 con i film del franchise, e si svolge dopo gli eventi del film ' (2019). Nella linea temporale viene subito dopo ' (2021).\nTrama.\nQuasi un anno dopo gli eventi di \"\", Clint Barton, mentre si trova a New York, deve lavorare insieme alla giovane Kate Bishop per affrontare i nemici del suo passato nei panni di Ronin, per tornare dalla sua famiglia in tempo per Natale.\nProduzione.\nSviluppo.\nA settembre 2018, i Marvel Studios stavano sviluppando diverse serie limitate per il servizio di streaming Disney della sua casa madre, Disney+, incentrato sui personaggi secondari dei film Marvel Cinematic Universe che non avevano recitato nei propri film. Gli attori che interpretavano i personaggi nei film dovevano riprendere i loro ruoli per la serie limitata. Ci si aspettava che la serie fosse composta da 6-8 episodi ciascuno e che avesse un \"budget considerevole in concorrenza con quelli di una grande produzione in studio\". La serie sarebbe stata prodotta dai Marvel Studios piuttosto che dalla Marvel Television, che ha prodotto precedenti serie televisive nella MCU. Si riteneva che il presidente dei Marvel Studios Kevin Feige stesse assumendo un \"ruolo pratico\" nello sviluppo di ogni serie, concentrandosi sulla \"continuit\u00e0 della storia\" con i film e sul \"trattamento\" degli attori che avrebbero ripreso i loro ruoli dal pellicole.\nA luglio 2020 la Marvel ha ingaggiato i registi Bert &amp; Bertie e Rhys Thomas per dirigere gli episodi della serie.\nSceneggiatura.\nLa serie sar\u00e0 ambientata due anni dopo che sono trascorsi tra gli eventi di \"\", col protagonista intento ad addestrare Kate Bishop. A marzo 2020 Tanner Bean e Katrina Mathewson hanno annunciato tramite Twitter che avrebbero scritto la sceneggiatura della serie.\nCasting.\nCon l'annuncio ufficiale della serie nell'aprile 2019 \u00e8 arrivata la conferma che Renner avrebbe ripreso il ruolo di Clint Barton. Rumoreggiata da qualche mese, il 2 dicembre le foto dal set hanno confermato Hailee Steinfeld nel ruolo di Kate Bishop.\nIl 3 dicembre sono entrati nel cast Vera Farmiga, Fra Fee, Tony Dalton, Alaqua Cox, Zahn McClarnon e Florence Pugh che riprender\u00e0 il ruolo di Yelena Belova che ha interpretato in \"Black Widow\". Maya da giovane \u00e8 interpretata da Darnell Besaw, cugina di Alaqua Cox.\nRiprese.\nInizialmente previste per agosto 2020, l'inizio delle riprese \u00e8 stato posticipato al settembre dello stesso anno per poi essere cominciate a fine novembre a New York. La serie \u00e8 filmata con il titolo provvisorio \"Anchor Point\". Il 15 dicembre le riprese si sono spostate ai Trilith Studios di Atlanta. Si sono concluse ufficialmente il 21 aprile 2021 come annunciato dallo stesso Renner sui suoi canali social.\nPromozione.\nIl primo trailer della serie tv \u00e8 stato pubblicato il 13 settembre 2021.\nIl 12 novembre 2021 sulla piattaforma Disney+ \u00e8 stato pubblicato un episodio di contenenti delle clip che riassumono le storie di Clint Barton / Occhio di Falco nei precedenti film.\nDistribuzione.\n\"Hawkeye\" \u00e9 debuttato, a partire dal 24 novembre 2021, sulla piattaforma streaming on demand Disney+. \nLa miniserie \u00e8 composta da sei puntate distribuite settimanalmente. I primi due episodi sono stati rilasciati contemporaneamente il 24 novembre 2021 e successivamente verr\u00e0 trasmesso un episodio settimanale fino al termine della serie stessa.\nAccoglienza.\nIl sito web di aggregazione di recensioni Rotten Tomatoes riporta una valutazione di approvazione del 92% con una valutazione media di 7,6 su 10, basata su 88 recensioni. Il consenso critico del sito recita: \"Occhio di falco inizia lentamente, ma l'azione a livello di strada \u00e8 un rinfrescante cambio di ritmo per l'MCU e la chimica tra i suoi protagonisti brilla anche quando la trama \u00e8 in ritardo.\" Metacritic, che utilizza una media ponderata, ha assegnato un punteggio di 66 su 100 basato su 27 critici, indicando \"recensioni generalmente favorevoli\".\nAndrew Webster di The Verge ha ritenuto che Occhio di Falco fosse \"qualche cosa diversa\", aggiungendo: \"\u00c8 un'opportunit\u00e0 per trascorrere pi\u00f9 tempo con uno dei Vendicatori meno conosciuti, \u00e8 una storia di origine per un eroe emergente, ed \u00e8 un dramma poliziesco ambientato sullo sfondo del Natale a New York City mentre l'MCU aggiunge un altro genere alla sua piega avvolgente\". Lo considerava, insieme a \"WandaVision\" e \"Loki\", il migliore del MCU su Disney+. Scrivendo per Empire, Laura Sirikul ha dato alla serie quattro stelle su cinque e l'ha descritta come \"affascinante e piena di cuore\". Richard Trenholm di CNET ha dato alla serie una recensione positiva osservando che \"Nel complesso, Occhio di Falco non \u00e8 un antieroe torturato in cerca di redenzione, \u00e8 ancora solo l'affabile Jeremy Renner che si aggira con aria scontrosa. E lo spettacolo lo sa per lo pi\u00f9, inserendolo in scene d'azione. che sono pi\u00f9 giocosi che pericolosi. L'episodio 2 in particolare vede sia Clint che Kate impegnati in un finto combattimento che \u00e8 divertente da guardare piuttosto che pericoloso per la loro salute, una svolta sbarazzina sulla grintosa formula di scena d'azione-ogni episodio.\"\nBen Travers di IndieWire ha dato alla serie una \"C-\", ritenendo che fosse \"pi\u00f9 preoccupato di preparare Kate Bishop per le future fasi del MCU che di creare un problema degno del tempo di due eroi\".\nSpin-off.\nUna serie spin-off con Alaqua Cox nei panni di Maya Lopez / Echo \u00e8 in fase di sviluppo per Disney+, con Etan Cohen ed Emily Cohen come sceneggiatori e produttori esecutivi."}
{"id": "9121081", "revid": "16758", "url": "https://it.wikipedia.org/wiki?curid=9121081", "title": "Alps Hockey League 2021-2022", "text": "L'Alps Hockey League 2021-2022 \u00e8 la sesta stagione organizzata dallAlps Hockey League (acronimo AHL), torneo sovranazionale fondato nel 2016 che vede iscritti team italiani, austriaci e sloveni.\nSquadre.\nIl numero di squadre iscritte \u00e8 salito a diciassette: sono ritornati Vienna Capitals Silver, squadra riserve dei Vienna Capitals (che nella stagione precedente avevano deciso di non iscriversi a seguito dell'incertezza determinata dalla pandemia di COVID-19) e l'EK Zell am See (che era stata invece esclusa a causa delle dimissioni in blocco del consiglio di amministrazione della societ\u00e0); l'HC Merano ha chiesto ed ottenuto dalla FISG una \"wild-card\" che gli ha consentito di iscriversi alla AHL e tornare a disputare la massima serie italiana dopo diciassette anni; i campioni in carica dell'HK Olimpija e gli altoatesini del Val Pusteria si sono invece trasferiti in ICE Hockey League.\nFormula.\nCambia nuovamente la formula: le diciassette squadre si incontreranno in un girone di andata e ritorno (\"regular season\"), per un totale di 32 partite ciascuna. Al termine della \"regular season\", le prime sei classificate avranno accesso al \"master round\", le restanti verranno suddivise nei due gironi di \"qualification round\" (le squadre classificate al 7\u00ba, 10\u00ba, 11\u00ba, 14\u00ba , 15\u00ba posto nel Girone A, le altre nel Girone B), anche questi disputati con un girone di andata e ritorno. \nAi play-off hanno accesso diretto le prime quattro classificate al termine del \"master round\". Le restanti due squadre del \"master round\" e le prime tre classificate di ciascun girone di \"qualification round\" avranno invece accesso ai \"pre play-off\" per determinare le altre quattro squadre.\nModifiche al regolamento dovute alla pandemia di COVID-19.\nA fine dicembre 2021, quando fu chiaro che il numero di gare rinviate per motivi legati alla pandemia di COVID-19 era divenuto troppo elevato perch\u00e9 si riuscissero ad organizzare tutti i recuperi in tempo utile per la fine prevista della stagione regolare, la lega decise che a determinare la classifica non sarebbe stato il numero di punti guadagnati, ma la media dei punti, calcolata come il quoziente tra i punti e il numero di partite giocate. Per poter essere considerata classificata, una squadra era comunque tenuta a giocare almeno il 70% degli incontri previsti.\nCampionati nazionali.\nCampionato italiano.\nLe squadre italiane partecipanti alla AHL si giocano anche il titolo italiano. Come nella stagione precedente, tutti gli incontri tra squadre italiane durante la \"regular season\" concorrono a formare una classifica, ed al termine le squadre classificate ai primi quattro posti si giocheranno le semifinali e la finale.\nCampionato austriaco di secondo livello.\nSimilmente a quanto avviene per il campionato italiano, gli incontri tra le squadre austriache nella \"regualr season\" della Alps Hockey League determinano una classifica, al termine della quale le prime quattro sqadre si giocano il titolo di seconda serie con semifinali e finale con gare di andata e ritorno.\nLe squadre qualificate furono Lustenau, Kitzb\u00fchel, Bregenzerwald e Red Bull Salisburgo Jr.\nSeconda Fase.\nMaster Round.\nSi sono qualificate al Master Round le squadre classificate ai primi sei posti al termine della regular season, con le prime quattro classificate aventi diritto ad un bonus decrescente da 4 ad 1 punto. Al termine del master round, le squadre classificate ai primi quattro posti accederanno direttamente ai quarti di finale dei play-off, le altre due invece al turno preliminare.\nGirone di qualificazione A.\nSono qualificate al girone di qualificazione A le squadre classificate al 7\u00ba, 10\u00ba, 11\u00ba, 14\u00ba e 15\u00ba posto nella \"regular season\", con le prime tre aventi diritto ad un bonus decrescente pari a rispettivamente 6, 3 ed 1 punto. Al termine del girone di qualificazione, le squadre classificate ai primi tre posti accederanno al turno preliminare dei play-off. \nGirone di qualificazione B.\nSono qualificate al girone di qualificazione B le squadre classificate all'8\u00ba, 9\u00ba, 12\u00ba, 13\u00ba, 16\u00ba e 17\u00ba posto nella \"regular season\", con le prime tre aventi diritto ad un bonus decrescente pari a rispettivamente 5, 4 ed 1 punto. Al termine del girone di qualificazione, le squadre classificate ai primi tre posti accederanno al turno preliminare dei play-off. "}
{"id": "9121092", "revid": "6923", "url": "https://it.wikipedia.org/wiki?curid=9121092", "title": "Onde 2000", "text": "Onde 2000 \u00e8 stata una squadra spagnola di motociclismo sportivo, gestita dall'ex pilota \u00c1ngel Nieto Jr, che ha debuttato nella classe 125 del motomondiale nel 2008 con i piloti Pablo Nieto, fratello del team principal, e Raffaele De Rosa, equipaggiati di una KTM 125 FRR.\nNel 2009 passa a correre in MotoGP, sotto il nome di Grupo Francisco Hernando, con Sete Gibernau alla guida di una Ducati Desmosedici. Il team per\u00f2 si ritira dopo il Gran Premio degli Stati Uniti d'America per difficolt\u00e0 finanziarie.\nRisultati del team in MotoGP.\n\"Diversamente dalla classifica costruttori, i punti e il risultato finale sono la somma dei punti ottenuti dai piloti della squadra e il risultato finale si riferisce al team, non al costruttore.\""}
{"id": "9121101", "revid": "715366", "url": "https://it.wikipedia.org/wiki?curid=9121101", "title": "Quartetto n. 1 (Nielsen)", "text": ""}
{"id": "9121102", "revid": "1543377", "url": "https://it.wikipedia.org/wiki?curid=9121102", "title": "Omar Sosa", "text": "Biografia.\nNato a Camag\u00fcey, a Cuba, Sosa ha studiato percussioni alla Escuela Nacional de Musica e all'Instituto Superior de Arte. Negli anni '80 ha fondato la band Tributo, registrando album e facendo tourn\u00e9e con la band. Ha lavorato con la cantante cubana Xiomara Laugart e diverse band di jazz latino. Negli anni '90 si \u00e8 trasferito da Cuba a Quito, a Palma di Maiorca, nella baia di San Francisco, e infine si \u00e8 stabilito a Barcellona.\nMentre era in California, Sosa ha pubblicato i suoi primi album con il suo nome. Ha ricevuto nomination ai Grammy Award per quattro dei suoi album, tre nella categoria Latin Jazz. Nel gennaio 2011, Sosa e la NDR Bigband hanno vinto il 10\u00b0 Independent Music Awards (IMAs) nella categoria Jazz Album con \"Ceremony\". Ha anche collaborato con Paolo Fresu, Seckou Keita, Adam Rudolph e molti altri musicisti.\nSosa ha pubblicato la maggior parte delle sue registrazioni con la sua etichetta Ot\u00e1.\nDiscografia.\nFonti:"}
{"id": "9121105", "revid": "729019", "url": "https://it.wikipedia.org/wiki?curid=9121105", "title": "Stazione di Olivos", "text": "La stazione di Olivos (\"Estaci\u00f3n Olivos\" in spagnolo) \u00e8 una stazione ferroviaria della linea Mitre situata nell'omonima citt\u00e0 della provincia di Buenos Aires.\nStoria.\nLa stazione fu aperta il 10 ottobre 1863 dalla compagnia Ferrocarril del Norte de Buenos Aires."}
{"id": "9121107", "revid": "715366", "url": "https://it.wikipedia.org/wiki?curid=9121107", "title": "Quartetto per archi in Si minore", "text": ""}
{"id": "9121110", "revid": "709565", "url": "https://it.wikipedia.org/wiki?curid=9121110", "title": "Nazionale di baseball della Slovacchia", "text": "La nazionale di baseball slovacca rappresenta la Slovacchia nelle competizioni internazionali, come il Campionato europeo di baseball. Dopo aver raggiunto il secondo posto nel girone di qualificazione per l'Europeo sia nel 2002 sia nel 2015, nel 2021 per la prima volta ha ottenuto di partecipare al massimo torneo continentale.\nCollegamenti esterni.\n "}
{"id": "9121111", "revid": "729019", "url": "https://it.wikipedia.org/wiki?curid=9121111", "title": "Philippe de Montaut-B\u00e9nac de Navailles", "text": "Biografia.\nDa giovane venne cresciuto secondo i principi della religione riformata. A quattordici anni divenne paggio del cardinale Richelieu, il quale lo convinse ad abiurare ed a convertirsi al cattolicesimo, al contrario di suo fratello Cyrus che rimase fedele al protestantesimo. Nel 1635 ottenne di essere incluso nel reggimento del cardinale Richelieu. Nel 1638 prese parte all'assedio di Saint-Omer ed alla battaglia di Polincove, nel 1639 all'assedio di Hesdin, e nel 1640 all'assedio di Arras. Il cardinale lo cre\u00f2 quindi capitano, ma nel 1642 abbandon\u00f2 questo reggimento per divenire colonnello del reggimento di suo zio, Bernard de Montaut. Condusse quest'unit\u00e0 in Piemonte al seguito dell'armata del conte di Harcourt, prendendo parte a diversi assedi tra cui quello di Tortona del novembre del 1642. Si fece notare nel 1643 all'assedio della cittadella d'Asti.\nMorto Richelieu, si leg\u00f2 al cardinale Mazzarino. Il 4 febbraio 1645 ottenne dal cardinale il comando del reggimento di fanteria dell'Artois che conserv\u00f2 sino al 1652. Prese parte all'assedio di Roses (maggio 1645) e nel settembre dello stesso anno venne inviato nelle Fiandre, dove prese parte all'assedio di Lens (settembre-ottobre).\nNel 1646, torn\u00f2 inizialmente in Italia dove prese parte all'assedio di Orbetello (maggio-giugno) e divenne maresciallo di campo sotto il duca di Modena che si era alleato alla Francia. Nel 1648, venne gravemente ferito nel corso dell'assedio di Cremona.\nDurante la Fronda (1648-1653), rimase fedele al cardinale Mazzarino. Nel 1650, Luigi XIV lo nomin\u00f2 tenente generale. Prese parte alla battaglia di Rethel (15 dicembre), dove contribu\u00ec alla sconfitta di Turenne. In cambio, il re gli don\u00f2 il governatorato di Bapaume. Nel 1651, Navailles condusse Mazzarino dalla frontiera delle Fiandre a Poitiers dove si trovava il re. Nel 1652, combatt\u00e9 i frondisti nell'orleanese e nell'Angi\u00f2.\nNel 1653, ottenne il grado di capitano luogotenente dei cavalleggeri della guardia del re. Divenne duca di Navailles alla morte di suo padre nel 1654.\nNel 1658, in qualit\u00e0 di capitano generale, comand\u00f2 le truppe del re in Italia sotto il duca di Modena. Nel contempo fu ambasciatore straordinario della Francia presso i principi italiani. Dopo la morte del duca di Modena (14 ottobre), comand\u00f2 le sue truppe sino alla pace, il 7 novembre 1659.\nIl 26 febbraio 1660, venne nominato governatore di Le Havre. Il 31 dicembre dell'anno successivo ricevette l'ordine dello Spirito Santo.\nNel 1666, ottenne il comando della fortezza di La Rochelle e di Aunis. Venne inviato in soccorso alle truppe cattoliche impegnate nella guerra di Candia contro gli ottomani (giugno-agosto 1669), ma non ottenne alcun successo.\nRientr\u00f2 in grazia del sovrano nel 1673 e ricevette il comando delle truppe dell'Alsazia, della Lorena, della Borgogna e dello Champagne. Nel 1674 prese parte attiva alla conquista del territorio della Franca Contea. A febbraio guid\u00f2 i suoi uomini all'interno dell'area attraverso un ponte di barche posto presso Port-Saint-Pierre (Heuilley-sur-Sa\u00f4ne) e verso Pontailler. Il 28 dello stesso mese, conquist\u00f2 pi\u00f9 a nord la citt\u00e0 di Gray, posizione particolarmente significativa per la presa della citt\u00e0 di Vesoul che fu possibile l'11 marzo. Contribu\u00ec quindi alla presa di Besan\u00e7on a maggio e port\u00f2 a compimento la totale conquista della provincia a luglio. L'11 agosto, comand\u00f2 l'ala sinistra dell'esercito francese a Seneffe. Venne creato maresciallo di Francia il 30 luglio 1675.\nOttenne il comando dell'armata del Rossiglione nel 1676, rimpiazzando il conte di Schomberg. Il 29 maggio 1678 prese Puigcerd\u00e0 e con la pace di Nimega abbandon\u00f2 il servizio militare attivo.\nNell'agosto del 1683 venne nominato tutore del duca di Chartres, futuro reggente. Mor\u00ec a Parigi per un colpo apoplettico, il 5 febbraio 1684.\nMatrimonio e figli.\nIl 19 febbraio 1651, spos\u00f2 Suzanne de Beaud\u00e9an-Parab\u00e8re (1627-15 febbraio 1700), figlia di Charles, conte di Neuillan, governatore di Niort. La coppia ebbe i seguenti eredi:"}
{"id": "9121116", "revid": "1486495", "url": "https://it.wikipedia.org/wiki?curid=9121116", "title": "Episodi di Victor e Valentino (terza stagione)", "text": "La terza stagione della serie animata Victor e Valentino viene trasmessa negli Stati Uniti, da Cartoon Network, dal 4 settembre 2021.\nIn Italia \u00e8 inedita."}
{"id": "9121117", "revid": "2062065", "url": "https://it.wikipedia.org/wiki?curid=9121117", "title": "Lorenzo Colombo (pilota automobilistico)", "text": "Carriera.\nKart e Formula 4.\nnato a Legnano, in provincia di Milano, inizia a competere a livello agonistico nei campionati italiani di Karting nel 2009. Nel 2012 corre nella categoria 60 mini, vince il Trofeo Nazionale Easykart e arriva terzo nel campionato italiano.\nNel 2016 debutta in monoposto nella Formula 4 italiana con il team BVM Racing. Colombo chiude dodicesimo nella classifica finale conquistando anche un podio sul Circuito di Imola.\nL'anno seguente si riscrive al campionato italiano ma passa al team Bhaitech. La stagione si dimostra molto positiva conquistando otto podi con due vittorie, la prima ad Adria e la seconda nell'ultima gara stagionale a Monza. Chiude la stagione al terzo posto con 30 punti di svantaggio sul primo, Marcus Armstrong. Lo stesso anno corre part-time anche nel Campionato ADAC di Formula 4 sempre con il team Bhaitech e nella Euroformula Open con il team spagnolo Campos Racing.\nFormula Renault.\nColombo nel 2018 debutta nella Formula Renault Eurocup con il team JD Motorsport. Nel corso della stagione conquista due pole position e cinque podi, chiudendo sesto in campionato, terzo nella classifica riservata ai Rookie dietro a Christian Lundgaard e Logan Sargeant. Continua l'anno seguente nella categoria, passa al team olandese MP Motorsport insieme a Matteo Nannini e Victor Martins. Conquista tre vittorie, due al Paul Ricard e l'altra a Spa-Francorchamps chiudendo quarto in classifica piloti.\nNel 2020 continua nella Formula Renault e ritorna con il team Bhaitech insieme a Vicky Piria. Dopo le difficolt\u00e0 di inizio stagione, Colombo riesce a trovare la prima vittoria della stagione all'Hockenheimring. Conclude il campionato con una doppia vittoria al Paul Ricard assicurandosi il quinto posto in classifica.\nFormula 3.\nA fine 2018 partecipa ai test pre-stagionali della Formula 3 a Yas Marina con il team MP Motorsport. L'anno seguente corre ancora con MP nei test a Valencia ma non viene scelto per iniziare il campionato del 2020.\nNel 2021 viene scelto dal team Campos per correre il campionato di Formula 3. Dopo un inizio difficile, complice anche un team poco competitivo, arriva la svolta nel round di Budapest, partito secondo, supera a met\u00e0 gara Jonny Edgar e conquista la leadership della corsa che mantiene fino al traguardo, dopo la premiazione viene penalizzato di cinque secondi per un errore commesso dietro la Safety Car perdendo cosi la vittoria e il podio. Nel weekend successivo in Belgio arriva sotto la pioggia la sua prima vittoria nella categoria con una gara dominata dal primo all'ultimo giro, arrivando al traguardo con pi\u00f9 di tredici secondi di vantaggio sul secondo, Jak Crawford. In Russia ottiene un sesto posto che gli consente di ottenere 32 punti e il quindicesimo posto nella classifica generale.\nNel novembre del 2021 Colombo partecipa ai test collettivi per la stagione 2022 di Formula 3 a Valencia con il team Charouz Racing System.\nWEC.\nNel 2022 Colombo viene ingaggiato dal team Prema supportato da Iron Lynx per correre nel Campionato del mondo endurance 2022. L'italiano divide la Oreca 07 con l'ex pilota di Formula 2 Louis Del\u00e9traz e l'ex pilota di Formula 1 Robert Kubica"}
{"id": "9121118", "revid": "1603714", "url": "https://it.wikipedia.org/wiki?curid=9121118", "title": "San Sebastiano curato da Santa Irene (La Tour)", "text": "San Sebastiano curato da Santa Irene (\"Saint S\u00e9bastien soign\u00e9 par sainte Ir\u00e8ne\") \u00e8 un dipinto a olio su tela (160x129 cm) realizzato tra il 1634 e il 1643 dal pittore francese Georges de La Tour e conservato al Gem\u00e4ldegalerie di Berlino.\nDescrizione.\nIl quadro rappresenta un soggetto molto popolare nella pittura degli anni 1620, quello di San Sebastiano che riceve le cure della pia vedova Irene. Nel quadro il santo giace al suolo ai piedi del palo del suo martirio, con una freccia conficcata appena sotto la gabbia toracica. Una scelta inusuale dell'artista \u00e8 stata quella di rappresentare la scena di notte e l'unica luce all'interno del quadro proviene dalla torcia tenuta dalla donna che tasta il polso del martire. Accanto a loro si ergono una seconda donna vestita di nero e velata di rosso con le braccia aperte in posizione di stupore o preghiera, mentre dietro di lei un'altra donna al volto coperto da un drappo con cui si asciuga le lacrime. Dietro di loro, appena visibile nell'oscura, si erge una figura di sesso ignoto ammantata e incappucciata di nero, di cui intravede solo una piccola parte del profilo e le mani giunte in preghiera.\nStoria.\nIl soggetto del martirio di San Sebastiano e delle cure ricevute da Irene si era rivelato un soggetto di enorme popolarit\u00e0 gi\u00e0 dal sedicesimo secolo, quando il santo era invocato come protettore dalle epidemie e pestilenze. Lo stesso La Tour dipinse pi\u00f9 versioni del dipinto. La prima fu realizzata nel 1633 per Carlo IV di Lorena e l'opera ottenne un tale successo che successivamente l'artista dipinse una seconda versione per Luigi XIII di Francia; nel 1649 una terza versione fu dipinta per il governatore di Nancy. Inizialmente i critici d'arte credettero che questo dipinto conservato a Berlino fosse l'originale, anche se dal 1972 si ritiene invece che quello al Louvre sia il quadro originale, mentre questa sarebbe una copia. Si sospetta anche che questa opera sia stata realizzata non Georges de La Tour, ma dal figlio Etienne con solo alcune rifiniture dipinte dall'artista pi\u00f9 celebre."}
{"id": "9121120", "revid": "729019", "url": "https://it.wikipedia.org/wiki?curid=9121120", "title": "Stazione di San Mart\u00edn", "text": "La stazione di San Mart\u00edn (\"Estaci\u00f3n San Mart\u00edn\" in spagnolo) \u00e8 una stazione ferroviaria della linea Mitre situata nell'omonima citt\u00e0 della provincia di Buenos Aires."}
{"id": "9121123", "revid": "1647404", "url": "https://it.wikipedia.org/wiki?curid=9121123", "title": "My Universe", "text": "My Universe \u00e8 un singolo del gruppo musicale britannico Coldplay e del gruppo musicale sudcoreano BTS, pubblicato il 24 settembre 2021 come terzo estratto dal nono album in studio dei Coldplay \"Music of the Spheres\".\nAntefatti.\nIl titolo \u00e8 stato annunciato il 20 luglio 2021 quando i Coldplay hanno diffuso la lista tracce di \"Music of the Spheres\", e un frammento \u00e8 stato incluso in \"Overtura\", il trailer dell'album. Il successivo 13 settembre \u00e8 stato reso noto che si sarebbe trattato di una collaborazione con i BTS, dopo un messaggio in codice pubblicato dall'account Alien Radio FM del gruppo britannico. Speculazioni in merito erano iniziate online nei mesi precedenti, a seguito della cover di \"Fix You\" eseguita dai BTS a \"MTV Unplugged\" e dell'avvistamento del frontman Chris Martin in Corea del Sud. Il pezzo era stato originariamente scritto dai Coldplay per il gruppo sudcoreano ed \u00e8 stato convertito solo in seguito in una collaborazione, coinvolgendo anche i BTS nella scrittura, quando il quartetto britannico ha espresso la volont\u00e0 di cantarlo insieme. Al \"Kelly Clarkson Show\" Martin ha dichiarato: \nDescrizione.\nIl brano, cantato sia in inglese che in coreano, \u00e8 una traccia synth pop con un finale electro dance scritta dai Coldplay con RM, Suga e J-Hope dei BTS, e utilizza l'universo come metafora per raccontare la storia di due amanti che lottano per superare le barriere sociali e stare insieme.\nPromozione.\nIl 14 settembre gli account TikTok dei Coldplay e dei BTS hanno caricato due brevi video di una sessione in studio di registrazione; sulla stessa piattaforma \u00e8 stato reso disponibile anche uno spezzone da 30 secondi con la strofa eseguita da Jungkook. \"My Universe\" \u00e8 stata distribuita il 24 settembre 2021 sia digitalmente che in due edizioni CD limitate, contenenti anche la relativa versione strumentale. Un remix \"Supernova 7\" e una versione acustica sono state diffuse a partire dal 27 dello stesso mese. Il giorno successivo, attraverso il canale YouTube dei BTS, \u00e8 stato caricato un documentario da 13 minuti che narra il viaggio di Martin in Corea del Sud per partecipare alle registrazioni della canzone. Una reinterpretazione tropical house ad opera di Suga dei BTS \u00e8 stata resa disponibile il 18 ottobre e inclusa nell'edizione digitale deluxe di \"Music of the Spheres\" insieme a un'ulteriore versione orchestrale.\nI Coldplay hanno eseguito \"My Universe\" il giorno prima della sua pubblicazione all'Apollo Theater di New York. Un'esibizione con entrambi i gruppi \u00e8 avvenuta il 21 novembre 2021 sul palco degli American Music Awards.\nAccoglienza.\nRhian Daly di \"NME\" ha descritto \"My Universe\" come \u00abun discreto manifesto di solidariet\u00e0 nonostante i muri che la societ\u00e0 potrebbe cercare di erigere tra di noi\u00bb e \u00abuna stella cadente di canzone che mette a malapena un piede in fallo\u00bb, trovando l'elaborazione vocale robotica a met\u00e0 del pezzo un po' stridente. Per Janet W. Lee di \"National Public Radio\", \u00abil brano lenisce le difficolt\u00e0, ricordandoci i modi in cui facciamo luce sulle vite gli uni degli altri. Anche attraverso conversazioni pesanti sull'amore e la discriminazione, \"My Universe\" rimane piena di speranza con la sua batteria incisiva e i suoi testi ispirati\u00bb. Yum Dong-gyo di \"IZM\" ha scritto che le due band hanno completato un singolo \u00abarmonioso\u00bb che combina il sound maestoso dei Coldplay al senso ritmico dei BTS, lodando il posizionamento di voci e rap attorno a un ritornello \u00aborecchiabile\u00bb che ha permesso di preservare l'individualit\u00e0 dei membri del gruppo sudcoreano.\nVideo musicale.\nUn lyric video diretto da Dave Meyers con un cosmo punteggiato di stelle e il testo scritto a mano dagli artisti \u00e8 stato caricato su YouTube in concomitanza con l'uscita del singolo; la clip \u00e8 chiusa dalla dichiarazione \u00abwe are in the universe\u00bb.\nIl video musicale, caricato il 30 settembre e sempre diretto da Meyers, \u00e8 ambientato in una galassia dove la musica \u00e8 bandita e, sfidando il divieto, i Coldplay, i BTS e il gruppo alieno Supernova 7 si uniscono attraverso degli ologrammi per suonare il brano. Le riprese si sono svolte tra un cementificio a Sant Feliu de Llobregat, una piscina abbandonata a Rub\u00ed, e uno studio di Seul.\nTracce.\nTesti e musiche di Guy Berryman, Jonny Buckland, Will Champion, Chris Martin, Max Martin, Oscar Holter, Bill Rahko, RM, Suga e J-Hope."}
{"id": "9121125", "revid": "380453", "url": "https://it.wikipedia.org/wiki?curid=9121125", "title": "Coppa panamericana di pallavolo maschile 2021", "text": "La Coppa panamericana di pallavolo maschile 2021 si \u00e8 svolta dal 3 al 9 settembre 2021 a Santo Domingo, in Repubblica Dominicana: al torneo hanno partecipato sei squadre nazionali tra nordamericane e sudamericane e la vittoria finale \u00e8 andata per la seconda volta al .\nRegolamento.\nFormula.\nLa formula ha previsto un girone all'italiana, al termine del quale:\nCriteri di classifica.\nSe il risultato finale \u00e8 stato di 3-0 sono stati assegnati 5 punti alla squadra vincente e 0 a quella sconfitta, se il risultato finale \u00e8 stato di 3-1 sono stati assegnati 4 punti alla squadra vincente e 1 a quella sconfitta, se il risultato finale \u00e8 stato di 3-2 sono stati assegnati 3 punti alla squadra vincente e 2 a quella sconfitta.\nL'ordine del posizionamento in classifica \u00e8 stato definito in base a:"}
{"id": "9121127", "revid": "84184", "url": "https://it.wikipedia.org/wiki?curid=9121127", "title": "Dollopterus", "text": "Il dollottero (gen. Dollopterus) \u00e8 un pesce osseo estinto, forse appartenente ai colobodontidi. Visse nel Triassico medio (Ladinico, circa 245 - 243 milioni di anni fa) e i suoi resti fossili sono stati ritrovati in Germania. \nDescrizione.\nQuesto pesce possedeva un corpo allungato e snello, ma soprattutto era dotato di enormi pinne pettorali che ricordavano quelle degli attuali pesci volanti (generi \"Exocoetus\" e \"Cypselurus\"). \"Dollopterus\", lungo fino a 30 centimetri, era caratterizzato dalla presenza di pesanti scaglie quadrangolari che ricoprivano gran parte del corpo, al contrario di altri generi di pesci \"volanti\" triassici quali \"Potanichthys\" e \"Gigantopterus\" che ne erano quasi privi. Le pinne pettorali erano particolarmente ingrandite e larghe, mentre la pinna dorsale e la pinna anale erano arretrate ma piuttosto ampie anch'esse. Il muso era corto e arrotondato.\nClassificazione.\n\"Dollopterus\" \u00e8 stato inizialmente descritto come un membro dei toracotteridi, un gruppo di pesci attinotterigi spesso accostati ai peltopleuriformi, che svilupparono nel corso della loro evoluzione enormi pinne pettorali in un modo simile a quello degli attuali pesci volanti. \"Dollopterus\", in particolare, sembrerebbe essere stato un membro arcaico del gruppo, a causa della presenza di scaglie ganoidi ancora molto presenti su tutto il corpo. Nelle forme pi\u00f9 derivate queste scaglie ganoidi erano molto ridotte. Altre caratteristiche morfologiche, tuttavia, farebbero pensare a una vicinanza con il genere \"Colobodus\", solitamente ascritto ai perleidiformi. \u00c8 possibile, quindi, che le grandi pinne pettorali di \"Dollopterus\" e dei toracotteridi fossero un fenomeno di convergenza evolutiva.\nIl genere \"Dollopterus\" venne istituito da Othenio Abel nel 1906, per accogliere la specie Dolichopterus volitans, descritta nel 1891 da Compter e nota per fossili ritrovati in terreni del Ladinico nel Muschelkalk in Germania. Il nome generico, tuttavia, era gi\u00e0 stato utilizzato e fu quindi Abel a fornirne uno nuovo. Successivamente Stolley (1919) descrisse, oltre alla specie tipo Dollopterus volitans, altre due specie (\"D. brunsvicensis\" rinvenuta nei pressi di Braunschweig e \"D. subserratus\" proveniente da depositi nei pressi di Lichtenberg), anch'esse risalenti al Ladinico. "}
{"id": "9121149", "revid": "22356", "url": "https://it.wikipedia.org/wiki?curid=9121149", "title": "Feroxichthys yunnanensis", "text": ""}
{"id": "9121150", "revid": "474175", "url": "https://it.wikipedia.org/wiki?curid=9121150", "title": "Jos\u00e9 Le\u00f3n Su\u00e1rez", "text": "Jos\u00e9 Le\u00f3n Su\u00e1rez \u00e8 una localit\u00e0 del Partido di General San Mart\u00edn, nella provincia di Buenos Aires.\nGeografia.\nJos\u00e9 Le\u00f3n Su\u00e1rez \u00e8 situata nel nord del partido di General San Mart\u00edn, all'interno della conurbazione della Grande Buenos Aires, a breve distanza dalle rive del fiume Reconquista.\nStoria.\nFu fondata ufficialmente il 10 maggio 1932, giorno in cui era stata aperta al traffico la locale stazione ferroviaria della rete Mitre. Assunse l'odierna denominazione otto anni pi\u00f9 tardi in onore di un avvocato di diritto internazionale argentino. Nel secondo dopoguerra la localit\u00e0 inizi\u00f2 a espandersi grazie all'arrivo dell'ultima grande ondata migratoria proveniente dall'Europa.\nIl 9 giugno 1956, nel corso della ribellione guidata dal generale Valle, dodici militanti peronisti furono fucilati dai militari. Sette condannati riuscirono per\u00f2 a sopravvivere alle ferite.\nInfrastrutture e trasporti.\nFerrovie.\nJos\u00e9 Le\u00f3n Su\u00e1rez \u00e8 servita da una propria stazione ferroviaria posta lungo la linea suburbana Mitre che unisce le localit\u00e0 del ovest dell'area metropolitana bonaerense con Buenos Aires."}
{"id": "9121156", "revid": "1143375", "url": "https://it.wikipedia.org/wiki?curid=9121156", "title": "L'evento", "text": "L'evento (\"L'\u00c9v\u00e9nement\") \u00e8 un romanzo di carattere autobiografico della scrittrice francese Annie Ernaux scritto nel 2000, pubblicato in italiano da L'orma editore nel 2019. Dal romanzo \u00e8 stato tratto il film \"La scelta di Anne - L'\u00c9v\u00e9nement\" che ha vinto il Leone d'oro al miglior film alla 78\u00aa Mostra internazionale d'arte cinematografica di Venezia.\nTrama.\nNel 1963, l'aborto \u00e8 illegale in Francia, la parola stessa \u00e8 ancora considerata un tab\u00f9. La protagonista del romanzo, una studentessa ventitreenne, \u00e8 perci\u00f2 costretta a un aborto clandestino per interrompere la sua gravidanza.\n\"L\u2019evento\" narra i giorni, i luoghi e le emozioni di quest'esperienza dolorosa; un'esperienza allo stesso tempo individuale e collettiva, che fa riflettere su quanto ancora oggi a moltissime donne non sia possibile disporre del proprio corpo.\nPartendo da un giornale intimo tenuto nel 1963, la memoria diventa per Ernaux uno strumento di conoscenza del reale. Dalla cronistoria di un avvenimento individualmente e politicamente trasformativo sorge una voce esattissima, irrefutabile, che apre uno spazio letterario di testimonianza per generazioni di donne escluse dalla Storia.\nOpere derivate.\nDal romanzo \u00e8 stato tratto nel 2021 il film \"La scelta di Anne - L'\u00c9v\u00e9nement\" (\"L'\u00c9v\u00e9nement\") di Audrey Diwan, vincitore del Leone d'oro al miglior film alla 78\u00aa Mostra internazionale d'arte cinematografica di Venezia."}
{"id": "9121160", "revid": "1310927", "url": "https://it.wikipedia.org/wiki?curid=9121160", "title": "Mom\u010dilo Ra\u0161o", "text": "Carriera.\nIl 20 luglio 2021 viene acquistato a titolo definitivo dalla squadra serba del .\nStatistiche.\nPresenze e reti nei club.\n\"Statistiche aggiornate al 13 settembre 2021.\""}
{"id": "9121163", "revid": "1543377", "url": "https://it.wikipedia.org/wiki?curid=9121163", "title": "Incendio del teatro Iroquois", "text": "L'incendio del teatro Iroquois avvenne il 30 dicembre 1903 a Chicago, in Illinois, negli Stati Uniti. \u00c8 stato l'incendio in un teatro pi\u00f9 mortale mai avvenuto, e l'incendio di un singolo edificio con pi\u00f9 vittime nella storia degli Stati Uniti, causando almeno 602 morti.\nIl teatro.\nIl teatro Iroquois si trovava al 24-28 di West Randolph Street, tra State Street e Dearborn Street, a Chicago, Illinois. Il sindacato che finanzi\u00f2 la sua costruzione scelse il luogo appositamente per attirare le donne in gite di un giorno da fuori citt\u00e0 che, si pensava, sarebbero state pi\u00f9 a loro agio a frequentare un teatro vicino al quartiere dello shopping Loop che era pattugliato dalla polizia. Il teatro apr\u00ec il 23 novembre 1903, dopo numerosi ritardi dovuti a disordini sindacali e, secondo uno scrittore, l'inspiegabile incapacit\u00e0 dell'architetto Benjamin Marshall di completare i disegni richiesti in tempo. All'apertura il teatro venne lodato dai critici teatrali; Walter K. Hill scrisse sul \"New York Clipper\" (un predecessore di \"Variety\") che l'Iroquois era \"il pi\u00f9 bello\u00a0...a Chicago, e giudici competenti affermano che pochi teatri in America possono competere con le sue perfezioni architettoniche\u00a0...\"\nIl teatro aveva una capienza di 1.602 con il pubblico diviso su tre piani. Il piano principale, detto \"orchestra\" o \"parquet\", aveva circa 700 posti a sedere sullo stesso livello dell'atrio e della \"Sala Grand Stair\". Il secondo livello, il \"dress circle\" o \"balconata\", aveva pi\u00f9 di 400 posti a sedere. Il terzo livello, la \"gallery\", aveva circa 500 posti a sedere. C'erano quattro palchi al primo livello e due sopra.\nIl teatro aveva un solo ingresso. Un'ampia scalinata che dal parquet portava alla balconata era utilizzata anche per raggiungere la galleria al terzo piano. I progettisti del teatro hanno affermato che ci\u00f2 consentiva ai clienti di \"vedere ed essere visti\" indipendentemente dal prezzo dei loro posti. Tuttavia, la scala comune ignorava le ordinanze antincendio di Chicago che richiedevano scale e uscite separate per ogni piano del teatro. Il design si rivel\u00f2 disastroso: le persone che uscivano dalla galleria incontravano una folla che lasciava il livello della balconata e le persone che scendevano dai livelli superiori incontravano i clienti del \"parquet\" nell'atrio. Le aree dietro le quinte erano insolitamente grandi. I camerini erano su cinque livelli ed era disponibile un ascensore per trasportare gli attori fino al livello del palcoscenico. Anche la \"fly gallery\", la zona dove era appesa la scenografia, era insolitamente grande.\nDopo l'incendio, al teatro venne cambiato nome in Teatro Coloniale e fu riaperto nel 1904. Rimase attivo fino alla demolizione dell'edificio nel 1925. Nel 1926, nello stesso posto fu costruito l'Oriental Theatre. Nel 2019, l'Oriental Theatre \u00e8 stato ribattezzato Nederlander Theatre.\nCarenze nella gestione del fuoco rilevate prima dell'incendio.\nNonostante fosse classificato come \"assolutamente ignifugo\" in pubblicit\u00e0 e locandine, erano evidenti numerose carenze nella preparazione al reagire ad incendi. Un editore di \"Fireproof Magazine\" visit\u00f2 l'edificio durante la costruzione e not\u00f2 \"l'assenza di una presa d'aria, o pozzo di progetto del palcoscenico; il rinforzo esposto dell'arco del proscenio; la presenza di finiture in legno su ogni parte del teatro e l'inadeguata disposizione delle uscite.\" Un capitano dei vigili del fuoco di Chicago che fece un giro del teatro in via ufficiosa i giorni prima dell'apertura ufficiale, not\u00f2 che non c'erano irrigatori, allarmi, telefoni o collegamenti idrici. Il capitano sottoline\u00f2 le carenze al vigile del fuoco addetto al teatro, ma gli fu detto che non si poteva fare nulla, poich\u00e9 il vigile del fuoco sarebbe stato semplicemente licenziato se avesse sollevato la questione con il sindacato proprietario del teatro. Quando il capitano rifer\u00ec la cosa al suo comandante, gli fu nuovamente detto che non si poteva fare nulla, poich\u00e9 il teatro aveva gi\u00e0 un vigile del fuoco.\nL'attrezzatura antincendio presente sul posto consisteva in sei estintori \"Kilfyre\". I Kilfyre erano un tipo di estintori chimici a secco venduti anche per spegnere gli incendi dei camini nelle case residenziali. Consistevano in un tubo di stagno di 5 cm x 61 riempito con circa di polvere bianca, prevalentemente bicarbonato di sodio. L'utilizzatore aveva istruzioni di \"scagliare con la forza\" il contenuto del tubo alla base delle fiamme. L'incendio part\u00ec nella parte superiore del palco, quindi il Kilfyre, quando fu attivato, cadde inutilmente a terra.\nL'incendio.\nIl 30 dicembre 1903, un mercoled\u00ec, il teatro present\u00f2 una performance del popolare musical di Drury Lane \"Mr. Blue Beard\", che era stato messo in scena dal teatro sin dalla serata di apertura. La commedia, opera burlesque del racconto popolare tradizionale di Barbabl\u00f9, vedeva Dan McAvoy nei panni di Barbabl\u00f9 e Eddie Foy nei panni di Sister Anne, un ruolo che gli aveva permesso di mostrare le sue abilit\u00e0 fisiche. Anche la ballerina Bonnie Maginn era nel cast come Imer Dasher. La partecipazione dalla serata di apertura era stata deludente; le persone furono allontanate dal maltempo, agitazioni sindacali e altri fattori. Lo spettacolo del 30 dicembre attir\u00f2 un pubblico molto pi\u00f9 vasto. Furono venduti tutti i biglietti per i posti a sedere, pi\u00f9 altre centinaia per le aree \"in piedi\" sul retro del teatro. Molti dei circa 2.100-2.200 avventori che frequentavano la matin\u00e9e erano bambini. Le aree in piedi erano cos\u00ec affollate che alcuni clienti si sedettero nei corridoi, bloccando le uscite.\nVerso le 3:15\u00a0del pomeriggio, poco dopo l'inizio del secondo atto, otto uomini e otto donne stavano eseguendo il numero musicale in doppio ottetto \"In the Pale Moonlight\", con il palco illuminato da faretti blu per suggerire una scena notturna. Le scintille di una lampada ad arco diedero fuoco ad una tenda di mussola, probabilmente a causa di un cortocircuito elettrico. Un macchinista cerc\u00f2 di spegnere il fuoco con i contenitori Kilfyre forniti, ma l'incendio si diffuse rapidamente nella fly gallery, la zona dietro la scenografia, dirigendosi verso l'alto, dove c'erano migliaia di metri quadri di materiale di scena altamente infiammabile. Il direttore di scena cerc\u00f2 di abbassare il sipario antinciendio di asbesto, che per\u00f2 si impigli\u00f2. I primi rapporti affermarono che venne bloccato dal filo metallico che trasportava uno degli acrobati sul palco, ma indagini successive mostrarono che il sipario era stato fermato da un riflettore che sporgeva sotto l'arco del proscenio. Un chimico che in seguito effettu\u00f2 dei test del sipario dichiar\u00f2 che si trattava principalmente di pasta di legno misto ad asbesto e che sarebbe stato \"di nessun valore in caso di incendio\".\nFoy, che in quel momento si stava preparando a salire sul palco, corse fuori e tent\u00f2 di calmare la folla, assicurandosi prima che il suo giovane figlio fosse affidato alle cure di un macchinista. In seguito scrisse: \"Mi colp\u00ec, mentre guardavo la folla durante il primo atto, il fatto che non avevo mai visto cos\u00ec tante donne e bambini tra il pubblico. Anche la galleria era piena di madri e bambini.\" Foy fu considerato come un eroe dopo l'incendio per il suo coraggio nel rimanere sul palco chiedendo al pubblico di non farsi prendere dal panico anche quando grandi pezzi di scenario in fiamme gli caddero intorno.\nA quel punto, molti degli spettatori di tutti e tre i livelli stavano tentando di fuggire dal teatro. Alcuni avevano trovato le uscite antincendio nascoste dietro i tendaggi sul lato nord dell'edificio, ma scoprirono di non poter aprire le serrature a bilico. Il proprietario di bar Frank Houseman, ex giocatore di baseball dei Chicago Colts, sfid\u00f2 un usciere che si era rifiutato di aprire la porta. Riusc\u00ec ad aprirla perch\u00e9 la sua ghiacciaia a casa aveva una serratura simile. Houseman dichiar\u00f2 in seguito che il suo amico Charlie Dexter, che aveva appena lasciato i Boston Beaneaters, era riuscito a forzare la serratura di un'altra porta. Una terza porta fu aperta o con la forza o grazie a un forte colpo d'aria, ma la maggior parte delle altre porte non si pot\u00e9 aprire. Alcuni spettatori andarono nel panico, schiacciando o calpestando gli altri nel disperato tentativo di fuggire dal fuoco. Molti morirono finendo intrappolati in vicoli ciechi o mentre cercavano di aprire quelle che sembravano porte con finestre, ma in realt\u00e0 erano solo finestre.\nAnche i ballerini in scena furono costretti alla fuga, insieme agli artisti nel backstage e nei numerosi camerini. Diversi artisti e macchinisti facilitarono la fuga attraverso l'uscita principale posteriore dell'edificio. Quando la stessa fu aperta, una raffica di vento gelido si precipit\u00f2 all'interno, alimentando le fiamme con l'aria e facendo s\u00ec che il fuoco diventasse sostanzialmente pi\u00f9 grande.\nGli spettatori del piano principale uscirono nell'atrio e scapparono dalla porta d'ingresso. Quelli del secondo e terzo livello del teatro che erano scampati alla palla di fuoco che si era creata dopo l'entrata del vento gelido nella struttura, che aveva gi\u00e0 ucciso gran parte degli spettatori della galleria incenerendoli dopo un percorso di 50 metri, non riuscirono a raggiungere l'atrio perch\u00e9 le grate di ferro (chiuse durante le esibizioni per impedire agli avventori nei posti pi\u00f9 economici di intrufolarsi al piano di sotto ai livelli inferiori pi\u00f9 costosi) che sbarravano le scale erano ancora al loro posto. Il maggior numero di morti fu alla base di queste scale, dove centinaia di persone furono calpestate, schiacciate o asfissiate. Gli spettatori che riuscirono a fuggire usando le uscite di emergenza si ritrovarono in uscite anticendio ancora incompiute. Molti si gettarono o caddero dalle scale anticendio ghiacciate morendo sul colpo; i corpi dei primi saltatori interrompevano la caduta di chi li seguiva. Gli studenti della Northwestern University a nord del teatro provarono a ridurre la distanza dal suolo con una scala e poi con delle assi tra i tetti, salvando quei pochi in grado di gestire l'uscita di emergenza improvvisata.\nIl teatro non aveva n\u00e9 una cabina di allarme antincendio n\u00e9 un telefono. I vigili del fuoco vennero informati dell'incendio da un macchinista a cui era stato ordinato di correre dal teatro in fiamme alla caserma dei pompieri pi\u00f9 vicina. Sulla strada per il teatro, all'incirca alle 15 e 33, un membro dei vigili del fuoco chiam\u00f2 altri soccorsi. Gli sforzi iniziali si concentrarono sulle persone intrappolate sulle scale antincendio. Il vicolo a nord del teatro, noto come Couch Place, era ghiacciato, stretto e pieno di fumo. Le scale aeree non potevano essere utilizzate nel vicolo e le reti nere, nascoste dal fumo, si rivelarono inutili.\nIl Chicago Police Department fu coinvolto quando un agente di pattuglia nel distretto dei teatri vide persone uscire dall'edificio in preda al panico, alcune con vestiti in fiamme. L'ufficiale fece una chiamata da una cabina di polizia in Randolph Street, e la polizia, chiamata dai fischi, arriv\u00f2 velocemente sul posto per controllare il traffico e aiutare con l'evacuazione. Vennero inoltre chiamate alcune delle trenta poliziotte della citt\u00e0 a causa del numero di vittime femminili.\nConseguenze.\nIn preda al panico e nel tentativo di fuggire dall'edificio in fiamme, molti di quelli intrappolati all'interno tentarono di arrampicarsi su pile di corpi. I cadaveri erano accatastati a oltre tre metri di altezza ad alcune delle uscite bloccate. Le vittime furono asfissiate dal fuoco, dal fumo e dai gas, o furono schiacciate a morte dall'assalto di altri spettatori terrorizzati dietro di loro. Si stima che il giorno dell'incendio siano state uccise 575 persone; almeno altri trenta morirono per lesioni nelle settimane successive. Il grande incendio di Chicago, in confronto, ha ucciso circa 300 persone. Molte delle vittime dell'incendio vennero sepolte nei cimiteri di Montrose, Calvary, Saint Boniface, Mount Greenwood, Mount Hope, Mount Olivet, Oak Woods, Rosehill, Graceland, Forest Home e Waldheim.\nDei circa 300 attori, ballerini e macchinisti, solo cinque persone morirono: l'acrobata (Nellie Reed), un attore di una piccola parte, un usciere e due inservienti. Il ruolo dell'acrobata era di volare come una fata sopra il pubblico su un filo metallico, inondandolo di garofani rosa. Rimase intrappolata sopra il palco mentre aspettava il suo ingresso; durante l'incendio cadde venendo gravemente ferita e mor\u00ec per ustioni e lesioni interne tre giorni dopo.\nA New York alla vigilia di Capodanno, alcuni teatri eliminarono i posti in piedi. Successivamente furono riformati i codici edilizi e antincendio; i teatri vennero chiusi per ammodernamento in tutti gli Stati Uniti e in alcune citt\u00e0 d'Europa. Tutte le uscite del teatro dovettero essere chiaramente contrassegnate e le porte configurate in modo tale che, anche se non potevano essere aperte dall'esterno, potevano essere spinte dall'interno.\nDopo l'incendio, fu sostenuto che gli ispettori antincendio fossero stati corrotti con biglietti gratuiti per ignorare le violazioni del codice. Il sindaco Carter Harrison, Jr. ordin\u00f2 la chiusura di tutti i teatri di Chicago per sei settimane dopo l'incendio. Come risultato pe l'indignazione pubblica, molti furono indagati per alcuni crimini, incluso il sindaco Harrison. La maggior parte delle accuse vennero respinte tre anni dopo a causa delle tattiche dilatorie degli avvocati del sindacato e del loro uso di scappatoie e dei vuoti giuridici nelle ordinanze edilizie e di sicurezza della citt\u00e0. Levy Mayer fu l'avvocato difensore del teatro e del suo manager.\nL'esterno del teatro Iroquois rimase quasi totalmente intatto. L'edificio fu poi riaperto come Colonial Theater, e demolito nel 1925 per far posto all'Oriental Theater.\nConcause del disastro.\nI rischi inerenti alle scenografie infiammabili e agli oggetti di scena erano conosciuti anche nel 1903. Due protezioni, un sipario che avrebbe confinato il fuoco nella zona del palco e porte antifumo che avrebbero consentito al fumo e al calore di fuoriuscire dal tetto sopra il palco, venivano utilizzate per aumentare la sicurezza antincendio nei teatri. Questa disposizione creava una pressione negativa; l'area del palco diventava un camino e l'aria fresca e respirabile veniva aspirata attraverso le porte di uscita e portata dove siedeva del pubblico. All'Iroquois, le porte antifumo sopra il palco erano chiuse. Ci\u00f2 significava che il fumo fuoriusciva dall'edificio attraverso molte delle stesse uscite che le persone stavano cercando di usare per fuggire.\nMemoriale.\nL'Iroquois Memorial Hospital \u00e8 stato creato come memoriale per l'incendio. L'ospedale ospitava un memoriale in bassorilievo in bronzo dello scultore Lorado Taft. Il \"Chicago Tribune\" descrisse il pennarello il 31 dicembre 1911 come raffigurante \"la maternit\u00e0 del mondo che protegge i bambini dell'universo, il corpo di un bambino portato su una lettiga da figure maschili erculee, con una madre in lutto china su di esso\". Il monumento in bronzo fu rimosso dall'ospedale Iroquois di Wacker quando l'edificio fu demolito nel 1951. Venen collocato nel municipio fino a quando non \u00e8 stato installato nella sua posizione attuale, vicino all'ingresso dell'edificio in LaSalle Street, nel 1960. Il memoriale \u00e8 stato ridedicato il 5 novembre 2010 e una targa descrittiva \u00e8 stata donata dall'Union League Club of Chicago. Alla dedica hanno partecipato i membri del Chicago City Council, l'Union League Club e la nipote di Taft.\nChicago ha tenuto un servizio commemorativo annuale presso il municipio, fino alla morte degli ultimi sopravvissuti.\nCinque anni dopo l'incendio, Andrew Kircher, fondatore del cimitero di Montrose, eresse un monumento per commemorare la tragedia.\nSviluppi.\nL'incendio del teatro Iroquois ha portato all'implementazione diffusa del maniglione antipanico, inventato per la prima volta nel Regno Unito dopo il disastro di Victoria Hall. I dispositivi antipanico sono ora richiesti dalle norme edilizie per gli spazi ad alta densit\u00e0 di persone e sono stati prodotti in serie negli Stati Uniti in seguito all'incendio della societ\u00e0 Von Duprin (ora parte di Allegion).\nDopo l'incendio tutte le porte degli edifici pubblici avrebbero dovuto aprirsi nella direzione dell'uscita, ma tale pratica non divenne diffusa a livello nazionale fino all'incendio della scuola di Collinwood del 1908.\nNella cultura popolare.\nNel 2011, la compagnia teatrale Neo-Futurists di Chicago ha prodotto lo spettacolo \"Burning Bluebeard\" di Jay Torrence, che racconta la storia dell'incendio dal punto di vista degli interpreti, tra cui Eddie Foy. Lo spettacolo ha ricevuto il plauso della critica ed \u00e8 stato nominato uno dei \"2011 Best of Fringe\" dal \"Chicago Tribune\" e uno dei \"Twelve Outstanding Ensembles of 2011\" da Kris Vire di Time Out Chicago. La compagnia teatrale Ruffians ha rimontato la produzione durante il periodo delle vacanze di Natale ogni anno dal 2013, per lo pi\u00f9 con il cast originale."}
{"id": "9121170", "revid": "1442080", "url": "https://it.wikipedia.org/wiki?curid=9121170", "title": "Geet \u2013 Hui Sabse Parayi", "text": "Geet \u2013 Hui Sabse Parayi \u00e8 una soap opera indiana, andata in onda per la prima volta su STAR One il 5 aprile 2010.\nLa serie comprende 470 episodi; l'ultimo episodio \u00e8 stato trasmesso il 14 dicembre 2011.\nTrama.\nGeet \u00e8 una ragazza indiana del villaggio di Handa (distretto di Sangrur) con una vita normale, fino a quando i suoi genitori, nonostante il suo disappunto, la promettono in sposa al ricco Dev.\nDev \u00e8 gi\u00e0 sposato, tuttavia per ottenere una somma di denaro, accetta la proposta della famiglia e decide di vivere con lei in Canada. Dev per\u00f2 abbandona la fanciulla all'aeroporto e parte da solo per il Canada.\nDev ha lasciato poi incinta Geet; i familiari di lei meditano perci\u00f2 una faida verso lui e la sua famiglia e spingono Geet ad abortire\nGeet trova nel frattempo un lavoro presso l'azienda di Maan, il quale si lega col tempo sentimentalmente con Geet e decide di occuparsi delle cure del suo bambino.\nAffinch\u00e9 il matrimonio tra Maan e Geet vada in porto, l'uomo dovr\u00e0 evitare di trapelare di essere il fratello maggiore di Dev.\nNella cultura di massa.\nTra il 2013 e il 2014 nel programma \"Microonde\" su Deejay Tv, i conduttori Roberto Ferrari e Digei Angelo commentano in maniera ironica alcuni episodi della serie. Il commentario costituisce la rubrica centrale \"Senza Parole\" del programma presente in ogni puntata."}
{"id": "9121171", "revid": "122977484", "url": "https://it.wikipedia.org/wiki?curid=9121171", "title": "San Sebastiano curato da Santa Irene (ter Brugghen)", "text": "San Sebastiano curato da Santa Irene \u00e8 un dipinto a olio su tela (149x119,4 cm) realizzato nel 1625 dal pittore Hendrick ter Brugghen e conservato all\u00ecAllen Memorial Art Museum di Oberlin. L'opera \u00e8 un classico esempio di pittura del Secolo d'oro olandese e dell'influsso che il Barocco italiano ebbe su di esso, come evidenziato dall'uso del chiaroscuro cos\u00ec tipico dei Caravaggisti di Utrecht. Lo storico dell'arte Seymour Slive ha descritto l'opera come il capolavoro di Hendrick ter Brugghen.\nStoria.\nIl soggetto di Santa Irene che cura San Sebastiano era molto comune nel XVII secolo, pur essendo presente in predelle gi\u00e0 dal XV secolo. Note versioni di questa scena furono dipinte da Georges de La Tour, Trophime Bigot (non meno di quattro volte) e Jusepe de Ribera (in almeno sei occasioni). Il motivo che rese questo soggetto cos\u00ec popolare \u00e8 oggetto di dibattito tra gli storici d'arte, ance se si pensa che la Chiesa cattolica possa aver incoraggiato questo tema per sfavorire le rappresentazioni di san Sebastiano come una figura languida e praticamente nuda alla maniera di Guido Reni; Giorgio Vasari infatti osserva che questo tipo di dipinti incentrati sulla bellezza di Sebastiano potevano risultare conturbati per le fedeli.\nNon \u00e8 chiaro chi fosse il committente dell'opera e dove fu esposta originariamente, anche se probabilmente si trattava di un ospedale. Il dipinto appare per la prima volta nella collezione di Pieter Eris negli anni 1660. L'opera fu acquistata dall'Oberlin College nel 1953 e dopo il suo arrivo negli Stati Uniti il dipinto \u00e8 stato esposto in gallerie di alto profilo come la National Gallery of Art di Washington e il Metropolitan Museum of Art di New York.\nDescrizione e stile.\nIl dipinto.\nIl dipinto rappresenta San Sebastiano piegato in due dal dolore mentre la pia vedova Irene e la sua ancella curano le sue ferite. Invece di rappresentare il martirio del santo, ter Brugghen sceglie di mostrare il momento del ritrovamento del morente Sebastiano, che le due donne stanno slegando dall'albero del suo supplizio. La rappresentazione delle due donne che curano il santo era diventata popolare nel XVII secolo e alcuni critici vedono nella scelta del pittore di catturare questo momento invece che quello del martirio come una risposta alla pestilenza che si era abbattuta su Utrecht negli anni 1620: alla sofferenza del santo il pittore preferisce un'immagine pi\u00f9 speranzosa di sopravvivenza e guarigione. Alcuni critici vedono un altro riferimento all'epidemia nel colorito di Sebastiano, un pallore che rasenta il verdastro cos\u00ec tipico dei malati di peste.\nComposizione.\nUna linea diagonale taglia il dipinto dall'angolo in alto a sinistra a quello in basso a destra: essa \u00e8 tratteggiata dal corpo dello stesso Sebastiano, a partire dal suo braccio destro, ancora legato all'albero, fino ad arrivare al piede sinistro ed \u00e8 ulteriormente rafforzata dalla freccia che gli spunta dal costato, che suggerisce una continuazione ideale della linea del braccio. Le due figure centrali di Irene e Sebastiano sono contrapposte, con i volti rivolti in direzioni opposte. Il volto di Irene \u00e8 illuminato e rivolto verso l'alto, solcato da un sorriso lieve e un sentimento generale di sollievo e speranza. Il volto di Sebastiano \u00e8 invece segnato dal dolore e dall'angoscia, nonch\u00e9 sprofondato nell'ombra. La struttura piramidale dell'opera \u00e8 ulteriormente rimarcata dalla posizione delle teste di Sebastiano, Irene e dalla serva, tutte e tre disposte obliquamente una dopo l'altra.\nIconografia.\nLa figura ricurva di Irene guarda in direzione opposta rispetto all'albero, controbilanciando la schiena inarcata di Sebastiano. La contrapposizione di queste due figure \u00e8 rafforzata dalla freccia che spunta dalla gamba del santo, che siede sull'elemento dai colori pi\u00f9 vividi e accesi nel quadro, un tessuto rosso con decorazioni in oro. Questo tipo di drappo viene usato spesso da ter Brugghen, cos\u00ec come da Caravaggio, per simboleggiare non solo il martirio in generale, ma il sangue di Cristo in particolare. Lo stesso albero richiama gli eventi del venerd\u00ec santo perch\u00e9 ad esso Sebastiano era legato come a una croce. \nDi grande interesse sono anche le mani dei personaggi. La mano sinistra di Sebastiano, libera da vincoli, pende abbandonata nell'oscurit\u00e0 a simboleggiare l'impossibilit\u00e0 di un sollievo davanti al dolore e alla mancanza di libert\u00e0. La sinistra di Irene, invece, \u00e8 appoggiata sul petto del moribondo, poco sopra il cuore, e lo sostiene come in un abbraccio per sorreggerlo e confortarlo mentre estrae una freccia con la mano libera. Alla mano inerme di Sebastiano si contrappone quella operosa della serva, che si accinge a liberare il santo dai lacci che lo legavano all'albero del suo supplizio. Le due donne sono operose, entrambe intente ad alleviare le sofferenze di Sebastiano.\nLa collocazione.\nNon \u00e8 noto quale fosse l'ubicazione originale del dipinto, anche se alcuni critici affermano che diversi indizi all'interno dell'opera suggeriscono che \"San Sebastiano curato da Santa Irene\" fosse stato commissionato da un ospedale o un altro luogo di cura. Le luci delicate dall'alto e la croce sullo sfondo (suggerita dall'albero) ricordano allo spettatore della presenza di Dio che veglia dall'alto. Inoltre l'attivit\u00e0 delle due donne contrapposta al corpo incosciente del santo e il loro colorito acceso contrapposto al suo pallore mortale suggeriscono una contrapposizione tra la malattia e la salute, e la speranza del passaggio dalla prima situazione alla seconda. Anche qualora la guarigione fisica non fosse possibile, il dipinto ricorda allo spettatore la possibilit\u00e0 di una guarigione spirituale nella salvezza e nell'ingresso nel regno dei cieli dopo la morte, ancora una volta suggeriti dalla luce e dalla croce. Il malato che guardava il dipinto poteva quindi identificarsi con Sebastiano e vedere nell'opera la possibilit\u00e0 di guarigione fisica o salvezza spirituale."}
{"id": "9121174", "revid": "1318658", "url": "https://it.wikipedia.org/wiki?curid=9121174", "title": "Tesoro umano vivente", "text": "Un Tesoro umano vivente \u00e8, secondo l'UNESCO, una persona che possiede in misura elevata le conoscenze e le abilit\u00e0 richieste per eseguire o ricreare elementi specifici del patrimonio culturale immateriale. Questo riconoscimento viene assegnato dal governo nazionale a una persona considerata tesoro nazionale mentre \u00e8 ancora viva. In Giappone il titolo \u00e8 anche conosciuto come Tesoro nazionale vivente.\nStoria.\nNel 1950 il governo del Giappone inizi\u00f2 a designare alcuni individui o gruppi che incarnavano valori culturali nazionali intangibili come tesori umani viventi. Questo era complementare a edifici o luoghi di grande valore culturale e storico designati come tesori nazionali. I tesori umani viventi divennero cos\u00ec idonei per la protezione speciale e il sostegno del governo. Alcuni degli antichi mestieri protetti inizialmente erano ceramica, musica, carta fatta a mano, bambole, e fabbricazione di spade; successivamente sono stati ampliati per includere anche canto, danza, cucina e altre categorie.\nDiversi paesi hanno seguito l'esempio con i propri programmi ufficiali di riconoscimento dei valori culturali immateriali e delle persone che li incarnano, tra i quali Francia, Filippine, Romania, Corea del Sud e Thailandia.\nNel 1993 il governo della Corea del Sud ha proposto al Comitato esecutivo dell'Unesco l'istituzione di un programma codificato di \"Tesori umani viventi\" per tutti gli Stati membri. Il Comitato ha adottato una decisione e ha invitato gli Stati membri a istituire e promuovere i prorpi sistemi nazionali. L'Unesco, con la sua sezione Patrimonio culturale immateriale dell'umanit\u00e0, ha presentato definizioni e linee guida per sostenere i programmi dei tesori umani viventi.\nDefinizioni.\nGli Stati membri, nella 32\u00aa Conferenza generale dell'Unesco del 17 ottobre 2003, hanno adottato la Convenzione per la salvaguardia del patrimonio culturale immateriale. Le definizioni di ci\u00f2 che costituisce un \"tesoro umano vivente\" sono:"}
{"id": "9121177", "revid": "309289", "url": "https://it.wikipedia.org/wiki?curid=9121177", "title": "Vajmyga", "text": "La Vajmyga () \u00e8 un fiume della Russia europea, affluente di sinistra della \u00cbmca, nel bacino della Dvina settentrionale. Scorre nell'Oblast' di Arcangelo, nei rajon Pleseckij e Cholmogorskij.\nIl fiume ha origine dal lago Obozero a ovest di Obozerskij; scorre in direzione nord-orientale, attraversa Samoded e dopo aver descritto un ampio semicerchio si dirige verso sud-est attraverso un terreno paludoso sfociando nella \u00cbmca a 11\u00a0km dalla foce, a sud-ovest di Emeck. Ha una lunghezza di 152\u00a0km, il suo bacino \u00e8 di 4\u00a0210\u00a0km\u00b2. \nIl suo maggior affluente \u00e8 la Kala\u017ema (lunga 110\u00a0km) proveniente dalla destra idrografica."}
{"id": "9121178", "revid": "1647404", "url": "https://it.wikipedia.org/wiki?curid=9121178", "title": "Singoli al numero uno in India", "text": "La presente lista elenca i singoli alla posizione numero uno della classifica settimanale indiana, la IMI International Top 20 Singles Chart, che sono stati, nel corso delle settimane, i brani pi\u00f9 riprodotti sulle piattaforme di streaming. La classifica \u00e8 redatta dalla Indian Music Industry, l'associazione dell'industria musicale indiana."}
{"id": "9121206", "revid": "2039387", "url": "https://it.wikipedia.org/wiki?curid=9121206", "title": "Collegio elettorale di Genova - Campomorone (Camera dei deputati)", "text": "Il collegio di Genova - Campomorone fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Liguria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Genova - Campomorone era uno dei 14 collegi uninominali in cui era suddivisa la Liguria e, come previsto dal D.Lgs. del 20 dicembre 1993 n. 536, era interamente compreso nella provincia di Genova e comprendeva i seguenti comuni: Campomorone, Ceranesi e parte del comune di Genova."}
{"id": "9121207", "revid": "439868", "url": "https://it.wikipedia.org/wiki?curid=9121207", "title": "Liendo (disambigua)", "text": ""}
{"id": "9121208", "revid": "171091", "url": "https://it.wikipedia.org/wiki?curid=9121208", "title": "T\u00eate du Rutor", "text": ""}
{"id": "9121209", "revid": "171091", "url": "https://it.wikipedia.org/wiki?curid=9121209", "title": "Maison Viard", "text": ""}
{"id": "9121210", "revid": "62244", "url": "https://it.wikipedia.org/wiki?curid=9121210", "title": "Colpo di Stato in Guinea del 1984", "text": "Il colpo di Stato guineano del 1984 \u00e8 un golpe militare attuato in Guinea il 3 aprile del 1984. \u00c8 il primo colpo di Stato guineano dopo quelli del 2008 e del 2021. La giunta militare ha rimosso l'allora Primo ministro nonch\u00e9 Presidente della Repubblica Louis Lansana Beavogui per sostituire Lansana Cont\u00e9."}
{"id": "9121214", "revid": "439868", "url": "https://it.wikipedia.org/wiki?curid=9121214", "title": "Larrosa", "text": ""}
{"id": "9121215", "revid": "729019", "url": "https://it.wikipedia.org/wiki?curid=9121215", "title": "Route nationale 78", "text": "La route nationale 78 (RN 78 o N 78) \u00e8 stata una strada nazionale francese che partiva da Nevers e terminava a Saint-Laurent-en-Grandvaux. Oggi \u00e8 completamente declassata.\nPercorso.\nAveva origine dalla N7 presso Nevers, si dirigeva ad est passando per Saint-Benin-d'Azy e Ch\u00e2teau-Chinon (Ville) e giungeva ad Autun, dove condivideva un breve tratto con la N80. In seguito virava a sud-est, serviva Saint-L\u00e9ger-sur-Dheune ed intersecava la N6 a Chalon-sur-Sa\u00f4ne (fino a questo punto \u00e8 oggi nota come D978).\nDa Chalon, fino al 1972, raggiungeva Louhans per Saint-Germain-du-Plain e Branges (D978), dal 1972 al 2006 invece per Simard (troncone declassato a D678). Continuava allora verso est, ora come D678, toccando Lons-le-Saunier. Oltrepassava l\u2019Ain per poi salire di quota, dopo Clairvaux-les-Lacs, fino ai 900 m s.l.m. di Saint-Laurent-en-Grandvaux, uscita dal quale si innestava sulla N5."}
{"id": "9121221", "revid": "2039387", "url": "https://it.wikipedia.org/wiki?curid=9121221", "title": "Collegio elettorale di Genova - San Fruttuoso (Camera dei deputati)", "text": "Il collegio di Genova - San Fruttuoso fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Liguria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Genova - San Fruttuoso era uno dei 14 collegi uninominali in cui era suddivisa la Liguria e, come previsto dal D.Lgs. del 20 dicembre 1993 n. 536, comprendeva parte del comune di Genova."}
{"id": "9121222", "revid": "309289", "url": "https://it.wikipedia.org/wiki?curid=9121222", "title": "Mechren'ga", "text": "La Mechren'ga () \u00e8 un fiume della Russia europea, affluente di destra della \u00cbmca, nel bacino della Dvina settentrionale. Scorre nell'Oblast' di Arcangelo, nei rajon Pleseckij e Cholmogorskij e nel distretto della citt\u00e0 di Mirnyj.\nDescrizione.\nIl fiume ha origine dal piccolo lago Savozero; nella sua parte superiore, il Mechren'ga scorre attraverso il territorio del distretto Pleseckij descrivendo un ampio arco (con la curva a est), per il resto della sua lunghezza scorre verso nord. Nel corso superiore scorre attraverso due laghi: Ora e \u010c\u00f6lmus, la corrente \u00e8 veloce, ci sono molte rapide. La larghezza del canale varia da 10 a 25\u00a0m; nel corso medio la corrente \u00e8 piuttosto calma, la larghezza del canale \u00e8 fino a 40\u00a0m. Nella parte inferiore scorre in una pianura alluvionale, la larghezza del canale \u00e8 50-70\u00a0m. Sfocia nella \u00cbmca a 68\u00a0km dalla foce, vicino al villaggio di Ust'-Mechren'ga. Ha una lunghezza di 231\u00a0km, il suo bacino \u00e8 di 5\u00a0080\u00a0km\u00b2. \nI suoi maggiori affluenti sono: \u0160orda (lungo 111\u00a0km) e Puksa (106\u00a0km) ambedue provenienti dalla sinistra idrografica.\nFauna ittica.\nIl temolo \u00e8 pi\u00f9 comune tra i pesci che popolano il fiume; vivono anche lucci e bottatrici. Dopo la chiusura di un'industria del legno, il salmone ha cominciato ad entrare nella Mechren'ga."}
{"id": "9121223", "revid": "110157", "url": "https://it.wikipedia.org/wiki?curid=9121223", "title": "BASE (motore di ricerca)", "text": "BASE (Bielefeld Academic Search Engine) \u00e8 un motore di ricerca multidisciplinare per risorse Internet accademiche, creato dalla Biblioteca dell'Universit\u00e0 di Bielefeld in Germania. Si basa su software gratuito e open source come Apache Solr e VuFind. Esso raccoglie metadati OAI da archivi istituzionali e da altre biblioteche digitali accademiche che aderiscono all'Open Archives Initiative (OAI-PMH), e poi normalizza e indicizza i dati per la ricerca. Oltre ai metadati OAI, la biblioteca indicizza siti web selezionati e raccolte di dati locali, che possono essere tutti ricercati tramite un'unica interfaccia di ricerca.\nGli utenti possono cercare metadati bibliografici inclusi gli abstract, se disponibili. Tuttavia, BASE attualmente non offre la ricerca full-text. Differisce dai motori di ricerca commerciali in diversi modi, inclusi i tipi di risorse che cerca e le informazioni che offre sui risultati che trova. I risultati possono essere ristretti utilizzando i menu a tendina. I dati bibliografici sono forniti in diversi formati e i risultati possono essere ordinati per pi\u00f9 campi, ad esempio per autore o anno di pubblicazione.\nI servizi non commerciali possono integrare la ricerca BASE gratuitamente utilizzando un'API. BASE diventa una componente sempre pi\u00f9 importante delle iniziative open access che si occupano di migliorare la visibilit\u00e0 delle proprie collezioni di archivi digitali.\nIl 6 ottobre 2016 BASE ha superato la soglia dei 100 milioni di documenti avendo indicizzato 100.183.705 documenti provenienti da 4.695 fonti di contenuto."}
{"id": "9121225", "revid": "439868", "url": "https://it.wikipedia.org/wiki?curid=9121225", "title": "Puente", "text": ""}
{"id": "9121227", "revid": "125000280", "url": "https://it.wikipedia.org/wiki?curid=9121227", "title": "Murcia Open", "text": "Il Murcia Open, noto anche come ATP Challenger Costa C\u00e1lida Regi\u00f3n de Murcia, \u00e8 un torneo professionistico di tennis giocato sulla terra battuta che fa parte dell'ATP Challenger Tour. Si disputa annualmente dal 2019 al Murcia Club de Tenis 1919 di Murcia, in Spagna.\n\u00c8 il primo evento patrocinato dall'ATP che si sia mai tenuto a Murcia, e la sua inaugurazione nel 2019 rientra nel quadro delle celebrazioni per il centenario del Murcia Club de Tenis 1919, fondato nel 1919. Nel 1977 si era tenuta in citt\u00e0 l'unica edizione dell'omonimo torneo che faceva parte del circuito Grand Prix."}
{"id": "9121230", "revid": "599013", "url": "https://it.wikipedia.org/wiki?curid=9121230", "title": "Samuele Perisan", "text": "Biografia.\nNato a San Vito al Tagliamento, nei pressi di Pordenone, Perisan \u00e8 particolarmente legato alle sue origini: un fattore che spesso ha influito sulle sue scelte di carriera, dato che ha giocato principalmente in squadre del Triveneto.\nHa iniziato a giocare a calcio da bambino, insieme ai suoi due fratelli che, relegandolo spesso a giocare in porta, ne hanno indirettamente segnato il destino calcistico.\nCaratteristiche tecniche.\nPortiere dal fisico imponente e ben strutturato, \u00e8 stato principalmente ammirato per i suoi riflessi, che gli hanno consentito di effettuare numerosi interventi spettacolari lungo gli anni, e per una buona abilit\u00e0 di impostazione del gioco, specie con il suo piede naturale (il sinistro).\nPer le sue caratteristiche, Perisan \u00e8 stato paragonato a Samir Handanovi\u010d (a cui in seguito pure ha dichiarato di ispirarsi), nonch\u00e9 ad altri portieri emersi dal settore giovanile dell' nel suo stesso periodo, come Simone Scuffet ed Alex Meret.\nCarriera.\nClub.\nGli inizi all'Udinese.\nPerisan ha iniziato la propria carriera nel 2007, a dieci anni, quando \u00e8 entrato a far parte del settore giovanile dell': si \u00e8 dunque affermato nelle varie formazioni del vivaio bianconero, fino a diventare titolare della Primavera. Grazie ai suoi progressi, il portiere ha ricevuto le prime convocazioni in prima squadra da parte dell'allenatore Andrea Stramaccioni nel 2015, partecipando anche alle trasferte di Serie A a (il 3 maggio) e (il 31 maggio). Poi, nel gennaio del 2016, ha firmato insieme al compagno di squadra Simone Pontisso il suo primo contratto da professionista, che lo ha legato alla societ\u00e0 friulana fino al 2020.\nA partire dalla stagione 2016-2017, Perisan \u00e8 stato ufficialmente aggregato alla prima squadra dell'Udinese, diventando terzo portiere della rosa dietro a Orest\u012bs Karnez\u012bs e Simone Scuffet. Tuttavia, lungo l'annata non ha disputato nemmeno una partita in maglia bianconera.\nI prestiti: Triestina, Arezzo e Padova.\nNell'estate del 2017, Perisan ha cominciato la sua prime vera esperienza da professionista, venendo ceduto in prestito alla , appena ritornata in Serie C. Ha quindi fatto il suo esordio per gli alabardati e nel calcio professionistico il 20 agosto seguente, giocando da titolare l'incontro perso per 1-0 contro il , valido per la fase a gironi della Coppa Italia di categoria. \u00c8 seguito a breve distanza il debutto in campionato (nel girone B), avvenuto il 3 settembre, in cui Perisan ha difeso i pali della Triestina nell'1-1 in casa contro la . Partito inizialmente da titolare, il portiere ha poi perso il posto a favore di Pierpaolo Boccanera, senza pi\u00f9 recuperarlo.\nDi conseguenza, nel gennaio del 2018 l'Udinese ha richiamato anticipatamente Perisan dal prestito, cedendolo subito con la stessa formula all', sempre in Serie C (ma nel girone A), dove il portiere ha ritrovato anche il preparatore Diego Del Piccolo, a cui era rimasto molto legato. Dopo aver debuttato con la sua nuova squadra il 21 gennaio seguente, nella sconfitta per 1-0 in casa della , Perisan ha riconquistato la titolarit\u00e0 e ha contribuito alla rocambolesca salvezza dei toscani, conquistata all'ultima giornata nonostante una stagione difficile e condizionata da una penalizzazione di ben 13 punti per inadempienze economiche.\nDopo aver attratto interessi anche da squadre di Serie A e dall'Inghilterra, nell'estate del 2018 Perisan \u00e8 stato nuovamente girato in prestito, questa volta al , neopromosso in Serie B. Qui, per\u00f2, il suo impiego \u00e8 stato fortemente limitato dalla presenza del titolare designato, Davide Merelli, e si \u00e8 dunque ridotto a cinque presenze, la prima delle quali collezionata il 3 novembre 2018, nel pareggio a reti inviolate in casa contro il . Anche per questo motivo, il 16 gennaio del 2019 \u00e8 stata annunciata la risoluzione consensuale del prestito fra la societ\u00e0 biancoscudata e il portiere, che ha quindi fatto ritorno a Udine.\nIl ritorno all'Udinese e la ripartenza da Pordenone.\nUna volta rientrato all'Udinese, Perisan ha rivestito ancora il ruolo di terzo portiere, dietro al titolare Juan Musso e a N\u00edcolas: una gerarchia che \u00e8 rimasta praticamente immutata lungo entrambe le stagioni 2018-2019 e 2019-2020, con Perisan che, a differenza dei suoi due colleghi, non ha collezionato alcuna presenza ufficiale con i friulani n\u00e9 in campionato, n\u00e9 in Coppa Italia.\nIl 5 ottobre del 2020, \u00e8 stato annunciato il trasferimento gratuito e a titolo definitivo di Perisan al , in Serie B, con la firma di un contratto triennale. Lo stesso giorno, il portiere ha salutato ufficialmente la societ\u00e0 bianconera dopo 13 anni, pubblicando una lettera di ringraziamento sul suo profilo Instagram. Pordenonese di nascita (essendo nato nel comune di San Vito al Tagliamento), il portiere \u00e8 cos\u00ec diventato uno dei pochi membri \"di casa\" della rosa, assieme al centrocampista Luca Magnino e ai giovani Passador, Secli e Banse, rientrando nel progetto della dirigenza dei \"Ramarri\" di costituire una squadra e una societ\u00e0 sempre pi\u00f9 radicate nel territorio locale.\nNonostante non avesse giocato una partita ufficiale dal dicembre del 2018, Perisan \u00e8 stato subito promosso titolare dall'allenatore Attilio Tesser, esordendo con la formazione nero-verde il 17 ottobre 2020, nel rocambolesco pareggio per 3-3 contro la .\nNel corso del campionato, il friulano si \u00e8 rivelato a sorpresa uno dei portieri dal rendimento pi\u00f9 costante della categoria, nonch\u00e9 uno dei giocatori pi\u00f9 convincenti dei \"Ramarri\". In particolare, uno dei momenti migliori della squadra \u00e8 corrisposto ad un suo picco di forma: dal 30 dicembre 2020 al 30 gennaio 2021, Perisan \u00e8 rimasto imbattuto per 276 minuti (record personale e per il Pordenone), aiutando la propria squadra a collezionare cinque risultati utili di fila, di cui tre vittorie e due pareggi, prima di subire il gol di Massimo Coda nell'ultima di quelle sfide, un pareggio per 1-1 contro il . \nPer le sue prestazioni, nel febbraio del 2021 Perisan ha ricevuto il premio di \"Giocatore del Mese\" della Serie B, assegnato dall'Associazione Italiana Calciatori e dalla rivista \"L'Ultimo Uomo\". Tuttavia, nei mesi successivi il Pordenone \u00e8 andato incontro ad un crollo di rendimento, che li ha portati dalla zona play-off fino alla zona play-out: alla fine, i nero-verdi hanno concluso il campionato al quindicesimo posto, con dieci punti di vantaggio sulla zona retrocessione. Lungo la stagione, Perisan ha comunque mantenuto la propria porta inviolata in 13 delle 35 partite disputate: anche per questo motivo, a fine annata il portiere ha esteso il proprio contratto con il Pordenone per un altro anno, fino al 2024.\nNazionale.\nPerisan ha rappresentato l'Italia a livello giovanile, giocando nelle nazionali Under-18 e Under-20.\nNel maggio del 2017, \u00e8 stato convocato dall'allenatore della nazionale Under-20 Alberico Evani nella rosa che avrebbe preso parte ai Mondiali di categoria in Corea del Sud. Pur da riserva di Andrea Zaccagno e Alessandro Plizzari e senza mai scendere in campo, partecipa cos\u00ec all'ottimo torneo degli \"Azzurrini\", che ottengono il loro miglior piazzamento di sempre nel torneo concludendo al terzo posto, dopo aver vinto ai rigori lo spareggio con l'Uruguay.\nStatistiche.\nPresenze e reti nei club.\n\"Statistiche aggiornate al 26 ottobre 2021.\""}
{"id": "9121231", "revid": "439868", "url": "https://it.wikipedia.org/wiki?curid=9121231", "title": "Lacava", "text": ""}
{"id": "9121239", "revid": "88740", "url": "https://it.wikipedia.org/wiki?curid=9121239", "title": "Epilessia post-traumatica", "text": "L'epilessia post-traumatica (abbreviata con la sigla EPT) \u00e8 una tipologia di epilessia che si instaura successivamente ad un trauma cranico.\nEziologia.\nLa comparsa di epilessia post-traumatica avviene a seguito di un trauma cranico e conseguente danno all'encefalo. Crisi epilettiche possono comparire in un certo numero di soggetti traumatizzati, ma solo alcuni tendono a sviluppare epilessia cronica.\nIl manifestarsi o meno di EPT \u00e8 stato correlato all'entit\u00e0 del trauma stesso: traumi cranici lievi hanno un rischio di sviluppare epilessia pari a circa il 2,1%-5%, mentre in caso lesioni di maggiore gravit\u00e0 tale rischio \u00e8 pari al 16,7%-20%.\nIl 30% dei casi di EPT si sviluppa in pazienti che presentano frattura cranica depressa, trauma penetrante, ematomi subdurali o intracranici e comparsa precoce di crisi epilettiche dopo il trauma.\nSono state indagate possibili subcause genetiche legate alla comparsa di EPT, come il possesso di particolari alleli dell'apolipoproteina E e dell'aptoglobina, ma gli studi non hanno ottenuto risultati univoci e pertanto si ritiene che la familiarit\u00e0 abbia un ruolo secondario.\nPatogenesi.\nLe esatte meccaniche che portano allo sviluppo di EPT non sono ancora del tutto state chiarite, sebbene siano state suggerite come possibili cause l'irritazione neuronale provocata dalla presenza di sangue a causa della ferita, e/o un'alterata espressione di neurotrasmettitori.\nDiagnosi.\nL'epilessia post-traumatica viene diagnosticata in caso di comparsa di crisi epilettiche ad almeno una settimana di distanza dall'evento traumatico, in assenza di altre possibili cause.\nL'esame di riferimento per la diagnosi dell'EPT \u00e8 l'elettroencefalografia, sebbene alcuni pazienti possano non manifestare un chiaro pattern epilettico durante l'esame.. Tomografie computerizzate e risonanze magnetiche possono permettere di individuare la zona della lesione, ma raramente l'esatto focolaio di origine delle crisi.\nTrattamento.\nL'impiego di farmaci antiepilettici si rivela efficace nel 35% circa dei casi, ma non risolvono il problema in maniera definitiva.\nNei casi che non rispondono alla terapia medica \u00e8 possibile tentare di rimuovere chirurgicamente il focolaio epilettico, ma l'approccio chirurgico risulta pi\u00f9 difficoltoso e meno risolutivo rispetto ad altre tipologie di epilessia.\nPrognosi.\nLa prognosi nei pazienti che sviluppano EPT \u00e8 peggiore rispetto al resto dei pazienti traumatizzati, con un maggior numero di problematiche motorie e cognitive."}
{"id": "9121246", "revid": "287204", "url": "https://it.wikipedia.org/wiki?curid=9121246", "title": "Religioni in Svezia", "text": "Il cristianesimo \u00e8 la religione pi\u00f9 diffusa in Svezia. Secondo statistiche ufficiali del 2019 redatte dall'Agenzia svedese per il supporto alle comunit\u00e0 religiose, i cristiani rappresentano circa il 63% della popolazione; l'1,9% della popolazione segue l'islam, lo 0,4% della popolazione segue altre religioni e la restante parte della popolazione (il 34,7%) non segue alcuna religione. Stime dell\"Association of Religion Data Archives\" (ARDA) riferite al 2015 danno i cristiani al 61,5% della popolazione, i musulmani al 4% circa della popolazione e coloro che non seguono alcuna religione al 33% circa, mentre la restante parte della popolazione (circa l'1,5%) seguirebbe altre religioni.\nLa costituzione riconosce la libert\u00e0 religiosa e proibisce le discriminazioni religiose. Dal 2000 il luteranesimo, rappresentato dalla Chiesa di Svezia, ha cessato di essere la religione di stato. La registrazione delle organizzazioni religiose non \u00e8 obbligatoria, ma solo le organizzazioni registrate dall\u2019Agenzia svedese per il supporto alle comunit\u00e0 religiose possono avere agevolazioni fiscali e ottenere fondi governativi. La domanda di registrazione deve essere presentata al Ministero della Cultura e richiede che l\u2019organizzazione operi in Svezia da almeno cinque anni, abbia una struttura stabile e diverse sedi sul territorio nazionale. Nelle scuole pubbliche e private l\u2019insegnamento della religione \u00e8 obbligatorio e deve seguire il programma governativo, che prevede lezioni sulle maggiori religioni del mondo senza privilegiarne una in particolare; le scuole private possono aggiungere attivit\u00e0 religiose integrative da svolgere su base volontaria. \nReligioni presenti.\nCristianesimo.\nLa maggioranza dei cristiani svedesi sono protestanti. Secondo l'Agenzia svedese per il supporto alle comunit\u00e0 religiose, i protestanti sono circa il 60% della popolazione; gli ortodossi rappresentano l'1,5% della popolazione e i cattolici l'1,2%, mentre i cristiani di altre denominazioni rappresentano lo 0,3% della popolazione. In Svezia la secolarizzazione \u00e8 molto spinta per cui, anche se buona parte della popolazione si riconosce nel protestantesimo, la percentuale di praticanti \u00e8 molto pi\u00f9 bassa. \nLa maggiore denominazione protestante presente in Svezia \u00e8 la Chiesa di Svezia, che aderisce alla Federazione mondiale luterana e raggruppa il 56,5% della popolazione svedese. Gli altri gruppi protestanti rappresentano meno del 4% della popolazione svedese e comprendono calvinisti, metodisti, battisti, pentecostali e avventisti del settimo giorno. \nLa Chiesa ortodossa \u00e8 presente in Svezia principalmente con la Chiesa greco-ortodossa, la Chiesa ortodossa serba, la Chiesa ortodossa georgiana, la Chiesa ortodossa siriaca e la Chiesa ortodossa finlandese.\nLa Chiesa cattolica \u00e8 presente in Svezia con la Diocesi di Stoccolma, che comprende tutto il territorio del Paese. I fedeli della Chiesa cattolica ucraina presenti in Svezia dipendono dall'esarcato apostolico di Germania e Scandinavia.\nFra i cristiani di altre denominazioni, sono presenti i Testimoni di Geova e la Chiesa di Ges\u00f9 Cristo dei Santi degli Ultimi Giorni (i Mormoni).\nIslam.\nLa religione islamica \u00e8 arrivata in Svezia attraverso gli immigrati provenienti da Paesi a maggioranza musulmana come Turchia, Albania, Bosnia ed Erzegovina, Kosovo, Marocco, Iraq e Iran. I musulmani presenti nel Paese sono in maggioranza sunniti, con una consistente minoranza di sciiti.\nAltre religioni.\nIn Svezia sono presenti gruppi di ebrei, bahai, buddhisti, induisti e piccoli gruppi che seguono la religione popolare cinese e i nuovi movimenti religiosi."}
{"id": "9121262", "revid": "287204", "url": "https://it.wikipedia.org/wiki?curid=9121262", "title": "San Sebastiano (Ribera)", "text": "San Sebastiano \u00e8 un dipinto a olio su tela (200x149 cm) realizzato nel 1636 dal pittore Jusepe de Ribera e distrutto nell'incendio della Flakturm Friedrichshain nel 1945.\nStoria.\nIl committente dell'opera e la sua prima ubicazione \u00e8 materia di dibattito, anche se oggi si ritiene principalmente che fosse esposta alla Chiesa di Pasquale Bayl\u00f3n a Madrid. Fino al 1821 l'opera rimase nella collezione privata dell'imprenditore britannico Edward Solly, per poi essere acquistata dall'industriale Barthold Suermondt, che ne rimase il proprietario fino al 1874. Fu in quell'anno che il dipinto fu acquistato dal Gem\u00e4ldegalerie di Berlino, successivamente inglobato dal Kaiser-Friedrich-Museum. Dopo lo scoppio della seconda guerra mondiale \"San Sebastiano\" fu trasferito alla Flakturm Friedrichshain, dove rimase distrutto in un incendio nel maggio del 1945. Non si ha la certezza assoluta che il dipinto sia stato distrutto, visto i saccheggi e le razzie che in quei giorni venivano commessi sia dai cittadini tedeschi che quelli sovietici (e alcune opere ritenute perse riapparvero poi in Russia), ma questa rimane comunque l'ipotesi pi\u00f9 probabile.\nAnalisi dell'opera.\nPer quanto la perdita dell'opera originale rende difficile dare giudizi critici, anche dalle fotografie gli esperti hanno notato e lodato l'eleganza della figura e dell'ambiente circostanze, illuminato dalla luce della luna. Una guida del museo del 1911 descrive l'opera lodandone la raffinatezza della composizione e l'eccellenza del disegno. L'atmosfera raccolta e l'uso della luce sono stati paragonati a quelli dell'ultima produzione di Rembrandt.\nNel quadro Sebastiano \u00e8 accasciato al suolo e solo le funi ai suoi polsi gli impediscono di scivolare a terra. Il martire \u00e8 nudo, se non per un panno intorno ai lombi, e il capo di Sebastiano \u00e8 riverso all'indietro e appoggiato al braccio destro. Una singola freccia \u00e8 conficcata tra le sue costole, mentre altre giacciono a terra o sono conficcate nell'albero del suo martirio. Un sofisticato intreccio di luci e ombre modellano il corpo del santo, mentre una falce di luna splende sullo sfondo. \nIl disegno preparatorio?\nL'Eskenazi Museum of Art dell'Universit\u00e0 dell'Indiana conserva un disegno originale di Ribera che presenta una composizione molto simile a quella del \"San Sebastiano\" perduto. Secondo alcuni critici sarebbe stato disegnato intorno al 1626, mentre per altri sarebbe stato realizzato almeno tre anni pi\u00f9 tardi; la critica \u00e8 tuttavia unanime nel lodare l'accuratezza anatomica dimostrata dal pittore. Non \u00e8 chiaro se il disegno sia un semplice schizzo dell'artista o un disegno preparatorio dell'opera andata perse nel rogo della Flakturm Fredrichshain."}
{"id": "9121267", "revid": "287204", "url": "https://it.wikipedia.org/wiki?curid=9121267", "title": "Grand Stand Arena", "text": "La Grand Stand Arena \u00e8 il secondo pi\u00f9 grande campo da tennis del complesso sportivo del Foro Italico di Roma. \u00c8 un\u2019arena polifunzionale, adatta anche ad ospitare concerti e altri sport.\nStoria.\nNel 2012, al posto del vecchio campo n.10, \u00e8 stato costruito un nuovo stadio con la capacit\u00e0 di 3.500 posti e chiamato \"SuperTennis Arena\". L\u2019anno dopo l\u2019arena \u00e8 stata rivista avvicinando gli spalti al campo e incrementando la capacit\u00e0 di 1000 posti. Nel 2014 ha cambiato denominazione in \"Grand Stand Arena\" e nel 2017 in \"NextGen Arena\" aumentando ancora i posti. L\u2019attuale Grand Stand Arena (oppure TFS X.o \u201cTemporary Flexible Stadium\u201d) \u00e8 stata realizzata nel 2019 per ottenere un miglior impatto e una migliore funzionalit\u00e0 rispetto alla precedente. Essa \u00e8 caratterizzata da una struttura leggera e modulare, concepita per l\u2019adattabilit\u00e0. Ha una struttura di 800\u00a0ton di acciaio con rivestimenti in polivinilcloruro riciclato e pavimenti in pannelli zincati. La capienza \u00e8 aumentata da 5.000 a 7.000 posti e la curva sud \u00e8 trasformabile in un palco. La costruzione \u00e8 iniziata nell\u2019aprile 2019, per concludersi in tempo per gli Internazionali d\u2019Italia dell\u2019anno. Per i primi 10 anni il CONI dispone dell\u2019impianto a noleggio. "}
{"id": "9121270", "revid": "963244", "url": "https://it.wikipedia.org/wiki?curid=9121270", "title": "Francesco Amadio", "text": "Biografia.\nNacque a Montedinove il 15 settembre 1913 da una famiglia originaria di Castignano. Dopo l'ingresso nel seminario di Montalto, continu\u00f2 la propria formazione nel Pontificio seminario regionale \"Pio XI\" di Fano. Il 25 luglio 1936 ricevette l'ordinazione presbiterale e venne incaricato dell'insegnamento nel seminario di Montalto.\nA causa della mobilitazione per la seconda guerra mondiale fu cappellano militare dal 1940 al 1945 in Jugoslavia, nel VI Corpo d'armata dell'Esercito. Con l'armistizio dell'8 settembre 1943 sub\u00ec la condizione di internato militare nei lager, dapprima in Polonia a Tornapol e Benianowo, poi in Germania a Sandbostel e Witzendorf. Al termine del conflitto rientr\u00f2 in Italia e nel marzo 1946 consegu\u00ec a Roma la laurea in Lettere presso l'universit\u00e0 \"La Sapienza\". Dal 1946 fu rettore del seminario di Montalto, incarico mantenuto fino al 1962. Da quell'anno al 1967 fu invece cancelliere vescovile di Montalto, dal 1963 con il titolo di prelato domestico, che ricevette da papa Paolo VI.\nNel 1967 venne eletto vescovo titolare di Forconio e ausiliare di Valva e Sulmona, in Abruzzo. Fu ordinato vescovo nella cattedrale di Montalto dal vescovo Vincenzo Radicioni, co-consacranti i vescovi Luciano Marcante e Fiorenzo Angelini. Il 28 giugno 1971 fu promosso coadiutore e il successivo 16 luglio prest\u00f2 giuramento davanti al Presidente della Repubblica. Nel 1972 assunse la guida della diocesi di Sulmona stessa.\nNel 1980 papa Giovanni Paolo II lo promosse alla diocesi di Rieti, dove rimase fino al 1989. Nel gennaio 1983 ricevette la visita pastorale di papa Giovanni Paolo II, che accompagn\u00f2 a Greccio.\nNel 1990 si ritir\u00f2 a vita privata a Montalto. Mor\u00ec ad Ascoli Piceno il 15 luglio 2000.\nGenealogia episcopale.\nLa genealogia episcopale \u00e8:"}
{"id": "9121271", "revid": "6923", "url": "https://it.wikipedia.org/wiki?curid=9121271", "title": "Ion Besoiu", "text": "Biografia.\nDebutta nel 1952 con il film \"Extra\". In seguito \u00e8 protagonista di numerosi film: \"Setea\" e \"Gateau\". Nel 1971 interpreta Sigismund B\u00e1thory nel film \"L'ultima crociata\", una delle pellicole pi\u00f9 famose rumene."}
{"id": "9121272", "revid": "633110", "url": "https://it.wikipedia.org/wiki?curid=9121272", "title": "Massacro di Parit Sulong", "text": "Il massacro di Parit Sulong avvenne il 23 gennaio 1942, a Johor, in Malesia, commesso contro i soldati alleati dai membri della Divisione della Guardia imperiale dell'Esercito imperiale giapponese. Pochi giorni prima, le truppe alleate tesero un'imboscata ai giapponesi vicino a Gemas e fecero saltare un ponte.\nIncidente.\nDurante la battaglia di Muar, i membri sia dell'8\u00aa Divisione australiana che della 45\u00aa Brigata fanteria indiana effettuarono una manovra di ritiro dal combattimento, quando furono circondati vicino al ponte di Parit Sulong. Combatterono contro le forze giapponesi, in numero maggiore, per due giorni, finch\u00e9 non furono a corto di munizioni e cibo, mentre ai soldati abili fu ordinato di disperdersi nella giungla, l'unico modo rimasto per rientrare nelle linee alleate. Circa 150 tra australiani ed indiani furono feriti troppo gravemente per muoversi e la loro unica opzione fu di arrendersi. Alcuni resoconti stimano che furono fatti prigionieri fino a 300 soldati alleati a Parit Sulong.\nLe guardie imperiali presero a calci e picchiarono i prigionieri di guerra feriti con il calcio dei fucili. Alcuni di loro furono legati con del filo metallico in mezzo alla strada e successivamente mitragliati. I giapponesi versarono quindi della benzina sui corpi, li diedero alle fiamme e, secondo le parole di Russell Braddon, \"dopo il loro incenerimento [...] sistematicamente investiti, avanti e indietro, da camion guidati da giapponesi\". Altri racconti di persone locali, riferirono che i prigionieri di guerra vennero legati insieme con del filo e costretti a stare in piedi sul ponte, prima che un soldato giapponese sparasse a uno di loro, facendo cadere gli altri nel fiume Simpang Kiri con conseguente annegamento.\nConseguenze.\nIl tenente Ben Hackney dell\"'Australian 2/29th Battalion\" simul\u00f2 la morte e riusc\u00ec a fuggire strisciando attraverso la campagna per sei settimane con due gambe rotte, prima di essere nuovamente catturato. Hackney sopravvisse all'internamento nei campi di prigionia giapponesi e fece parte della forza lavoro sulla famigerata ferrovia della Birmania. Lui ed altri due sopravvissuti fornirono le prove del massacro agli investigatori alleati sui crimini di guerra.\nIl comandante delle guardie imperiali, il generale Takuma Nishimura, fu in seguito responsabile delle forze di occupazione nella zona orientale di Singapore ed indirettamente coinvolto nel massacro di Sook Ching. Nishimura si ritir\u00f2 dall'esercito giapponese nel 1942 e fu nominato governatore militare di Sumatra. Dopo la guerra, fu processato da un tribunale militare britannico in relazione al massacro di Sook Ching. Nishimura fu condannato all'ergastolo per cui ha scontato quattro anni. Durante il rientro in Giappone, Nishimura fu catturato su una nave a Hong Kong dalla polizia militare australiana e accusato in relazione al massacro di Parit Sulong. Nishimura fu portato sull'isola di Manus nel Territorio della Nuova Guinea, dove fu processato da un tribunale militare australiano. Furono presentate le prove dimostranti che Nishimura ordin\u00f2 le sparatorie a Parit Sulong con la successiva distruzione dei corpi: fu condannato e giustiziato per impiccagione l'11 giugno 1951.\nIndagini recenti.\nNel 1996, il giornalista australiano Ian Ward ha pubblicato \"Snaring the Other Tiger\", che suggeriva come il procuratore dell'esercito australiano, il capitano James Godwin, un ex pilota della Royal New Zealand Air Force che era stato maltrattato come prigioniero di guerra a Sumatra, avesse \"manipolato\" le prove per coinvolgere Nishimura. Ward afferma che Godwin non intraprese alcuna azione sulla testimonianza del tenente Fujita Seizaburo, e che secondo quanto riferito si assunse la responsabilit\u00e0 del massacro di Parit Sulong. Fujita non fu accusato e il suo destino \u00e8 rimasto sconosciuto.\nL'ampia ricerca condotta dal professor Gregory Hadley e James Oglethorpe e pubblicata sul \"Journal of Military History\" nel 2007 successivamente ha dimostrato che le prove che pretendevano di incriminare James Godwin erano una costruzione successiva creata per ulteriori scopi politici negli anni '90."}
{"id": "9121273", "revid": "1591878", "url": "https://it.wikipedia.org/wiki?curid=9121273", "title": "Assedio di Pavia (1315)", "text": "L'assedio di Pavia del 1315 caus\u00f2 la caduta del regime guelfo, capeggiato dai Langosco, conti palatini di Lomello, e la temporanea conquista viscontea della citt\u00e0.\nAntefatti.\nLa situazione politica pavese negli ultimi decenni del XIII secolo fu caratterizzata dagli scontri tra la fazione ghibellina, capeggiata dai Beccaria, e quella guelfa, guidata dai Langosco, conti palatini di Lomello. Tra il 1290 e il 1300 Manfredo Beccaria riusc\u00ec a imporre il suo controllo sulla citt\u00e0 e fu nominato podest\u00e0 del popolo, dei mercanti e del collegio dei notai, tuttavia nel 1300 Filippone Langosco (dopo aver sconfitto militarmente Manfredo) scacci\u00f2 i Beccaria da Pavia e impose un governo capeggiato dai guelfi, che tra il 1313 e il 1315 si un\u00ec agli Angioini. Inizialmente i rapporti tra i Langosco e i Visconti furono buoni (gi\u00e0 precedentemente, il padre di Filippone, Riccardo, aveva guidato le forze pavesi nella battaglia di Desio e aveva favorito la vittoria di Ottone Visconti e la cacciata dei Della Torre), tuttavia il fallito matrimonio tra la figlia di Matteo I Visconti Zaccarina con il Ricciardino, primogenito di Filippone, turb\u00f2 i rapporti tra le due stirpi. Il Langosco mosse guerra contro Milano, ma fu fermato da Galeazzo I Visconti, mentre nel 1302 quest\u2019ultimo tent\u00f2 di conquistare Pavia, ma venne respinto. Sempre nello stesso anno il Langosco riusc\u00ec a organizzare una lega contro i Visconti nella quale entrarono il marchese di Monferrato, Cremona, Lodi, Piacenza, Vercelli e Novara e che riusc\u00ec a cacciare Matteo I Visconti da Milano. Filippone Langosco si alle\u00f2 allora con i Della Torre, unione sancita dal matrimonio di sua figlia Brumisunde con Guido Della Torre che nel 1308 divent\u00f2 signore di Milano. Il potere di Filippone Langosco fu messo in crisi dalla discesa in Italia dell\u2019imperatore Enrico VII, che voleva una riappacificazione tra i Langosco e i Beccaria, questi ultimi ormai solidamente legati ai Visconti. Nel 1312 Filippone Langosco, insieme al genero Giberto III da Correggio, ai fuoriusciti milanesi guidati dai Della Torre, ai parmigiani, ai lodigiani e ai cremonesi, tent\u00f2 di scacciare Galeazzo I Visconti da Piacenza, ma durante il combattimento fu ferito e catturato dai viscontei. I suoi figli Ricciardino, Guido e Gherardino continuarono la lotta contro i Visconti e i Beccaria. Nel 1314 le forze dei signori di Milano, insieme con i fuoriusciti pavesi, attaccarono la Lomellina, mentre l\u2019anno successivo, i pavesi ottennero alcuni successi a Novara e sul Ticino presso Vigevano, dove la flotta pavese risc\u00ec a incendiare il ponte fortificato gettato dai viscontei . Matteo I Visconti, per sbarrare i collegamenti tra Pavia e le forze angioine in Piemonte, fece realizzare un castello alla confluenza dello Scrivia nel Po. Nel luglio del 1315 le forze guelfe, guidate da Ugo del Balzo e composte dai seguici dei Della Torre, da pavesi, vercellesi, astigiani e alessandrini, tentarono la conquista della fortificazione, ma vennero sconfitte. La sconfitta permise ai Visconti di dirigersi ora contro Pavia.\nL'assedio.\nCome gi\u00e0 sperimentato durante il fallito assedio di Galeazzo I Visconti del 1302, Pavia era una citt\u00e0 difficile da assediare. Il centro, infatti, pur essendo posto in una zona pianeggiante, era difeso a sud dal Ticino, oltre il quale si trovava un sobborgo della citt\u00e0, collegato a Pavia tramite un ponte e non incluso nel perimetro della cinta urbana ma protetto da un ramo del Ticino, il Gravellone, allora navigabile. Lo stesso Ticino, nei pressi di Pavia, si divideva in numerosi meandri, intercalati da boschi, lanche e zone umide, ma le difese naturali della citt\u00e0 non si limitavano al Ticino: due piccoli corsi d\u2019acqua (il Navigliaccio e le due Vernavole) originati dalle risorgive e dotati di acque perenni, scavavano due profondi avvallamenti a est e a ovest della citt\u00e0. Pavia inoltre era provvista di solide opere fortificate, la citt\u00e0 infatti disponeva di tre recinti di mura, l\u2019ultimo dei quali caratterizzato da ampi e profondi fossati. L\u2019assedio avrebbe necessitato la mobilitazione non solo di un grande contingente di uomini, ma anche di navi per impedire l\u2019arrivo in citt\u00e0 di rifornimenti e soccorsi per via fluviale, tuttavia, il comandante visconteo Stefano Visconti, al quale si erano aggiunti anche i Beccaria e i fuoriusciti pavesi, decise di tentare di conquistare la citt\u00e0 tramite un\u2019abile azione notturna. Circa 500 cavalieri, per lo pi\u00f9 tedeschi, si appostarono lungo la strada per Cremona e Piacenza, fuori porta Santa Giustina, mentre altri uomini vennero inviati dall\u2019altre parte del Ticino con l\u2019obiettivo di conquistare il ponte sul fiume. Nella notte tra il 5 e il 6 ottobre, le forze viscontee poste presso il ponte, issarono su alcune aste pi\u00f9 di cento lanterne di ferro e le accesero, facendo cos\u00ec credere ai nemici di essere, nel buio della notte, attaccati da un forte contingente, molto pi\u00f9 numeroso di quanto in realt\u00e0 esso fosse.\nTuttavia i viscontei furono ben presto attaccati da Ricciardino Langosco, che si butt\u00f2 contro di loro con soli 30 cavalieri, seguito poi dal popolo in armi. Ma mentre presso il ponte gli uomini di Stefano Visconti e dei Beccaria venivano respinti, i cavalieri appostati fuori porta Santa Giustina si misero in azione. Grazie all\u2019aiuto dei Beccaria, alcuni difensori della porta, guidati da un certo Marchetto Salerno, tradirono i Langosco e abbatterono il bastione di legno di difendeva la porta, permettendo cos\u00ec ai cavalieri tedeschi di Stefano Visconti di penetrare in citt\u00e0. Presso la piazza della chiesa di San Giovanni in Borgo (ora piazza del Collegio Borromeo) i mercenari si scontrarono con i cavalieri guidati da Simone Della Torre, al quale si unirono Ricciardino Langosco e parte delle forze pavesi. Spaventati dal contrattacco, nel buio pi\u00f9 totale, i cavalieri tedeschi cominciarono a retrocedere e furono quasi ricacciati dalla citt\u00e0, tuttavia, giunti nei pressi della porta da cui erano penetrati, si riorganizzarono, ricevettero rinforzi e, soprattutto, grazie ad alcune fiaccole, poterono osservare che il contingente guidato da Ricciardino Langosco e da Simone Della Torre era estremamente limitato. Cos\u00ec contrattaccarono e sbaragliarono gli avversari, Ricciardino Langosco mor\u00ec nel combattimento, mentre Simone Della Torre riusc\u00ec a mettersi in salvo fuggendo da Pavia. La citt\u00e0 fu saccheggiata dai Viscontei e, soprattutto, dai fuoriusciti pavesi guidati da Beccaria, che si vendicarono con i membri della fazione guelfa. Il Regisole, un\u2019antica statua equestre in bronzo che era uno dei simboli della citt\u00e0, venne portata a Milano come trofeo, anche se fu poi restituita nel 1335 ai pavesi.\nConseguenze.\nDiversamente da altri centri, i Visconti mantennero un controllo diretto sulla citt\u00e0 solo per pochi anni, preferendo affidarne il governo ai loro alleati: i Beccaria, che, pur mantenendo in vita le tradizioni istituzioni comunali, divennero \u201csignori velati\u201d di Pavia e continuarono a esserlo fino alla definitiva conquista viscontea del 1359."}
{"id": "9121274", "revid": "71155", "url": "https://it.wikipedia.org/wiki?curid=9121274", "title": "Premio Gopo", "text": "Il Premio Gopo \u00e8 un premio cinematografico rumeno, considerato il pi\u00f9 prestigioso a livello nazionale. \nStoria.\nIl premio \u00e8 stato istituito nel 2007 e il suo nome deriva dal cineasta Ion Popescu-Gopo, che 50 anni prima aveva vinto la Palma d'oro per i cortometraggi al Festival di Cannes. I premi Gopo premiano i migliori successi cinematografici rumeni dell'anno precedente o, nel caso del \"Miglior film europeo\", il miglior film europeo distribuito in Romania l'anno precedente. Viene paragonato agli Oscar statunitensi poich\u00e9 viene assegnato ai migliori attori rumeni."}
{"id": "9121275", "revid": "446353", "url": "https://it.wikipedia.org/wiki?curid=9121275", "title": "HMS Ceres", "text": "Tre unit\u00e0 della Royal Navy hanno portato il nome di HMS \"Ceres\":"}
{"id": "9121277", "revid": "502559", "url": "https://it.wikipedia.org/wiki?curid=9121277", "title": "Gottardo Arena", "text": ""}
{"id": "9121278", "revid": "1924342", "url": "https://it.wikipedia.org/wiki?curid=9121278", "title": "Eva (cantante)", "text": "Biografia.\nNata a Nizza in una famiglia di musicisti, ha fatto il suo debutto nella musica nel 2018 dopo aver pubblicato il singolo \"Mood\", certificato oro dalla Syndicat national de l'\u00e9dition phonographique con oltre unit\u00e0 di vendita, che si \u00e8 posizionato nella top twenty della Top Singles nazionale. \u00c8 stata pi\u00f9 fortunata \"On Fleek\", una collaborazione con Lartiste, che si \u00e8 imposta al numero uno in Francia, dove ha conseguito una certificazione di platino per aver distribuito pi\u00f9 di unit\u00e0, oltre a divenere la sua prima entrata nella Ultratop 50 Singles della Vallonia. Entrambi i brani sono stati inclusi nel primo album in studio \"Queen\", uscito per mezzo della Aldam Productions, divisione della Universal Music France, che ha conquistato il 2\u00ba posto in Francia, il 7\u00ba nella regione francofona della Vallonia e il 32\u00ba nella Schweizer Hitparade. Il disco, che per aver superato le unit\u00e0 equivalenti, ha ricevuto la certificazione di platino dalla SNEP.\n\"Feed\", il secondo album dell'interprete e uscito nel 2020, si \u00e8 collocato in vetta alla Top Albums francese, conseguendo una certificazione d'oro. Le ha inoltre conferito i suoi migliori posizionamenti sia in Vallonia sia in Svizzera. L'anno successivo si \u00e8 svolta la sua prima tourn\u00e9e a livello nazionale e ha trionfato nell'ambito degli NRJ Music Awards."}
{"id": "9121281", "revid": "767487", "url": "https://it.wikipedia.org/wiki?curid=9121281", "title": "A Very Serious Person", "text": "A Very Serious Person \u00e8 un film del 2006 diretto da Charles Busch.\nTrama.\nJan, infermiere itinerante della Danimarca, accetta un nuovo lavoro presso Mrs. A, una malata terminale che vive col nipote tredicenne Gil sulla costa del Jersey. Il risevato Jan si ritrover\u00e0 quasi a fare da mentore per Gil dovendolo preparare per la vita con i suoi cugini in Florida dopo la morte di sua nonna. Tra i due nascer\u00e0 una bella e profonda amicizia."}
{"id": "9121282", "revid": "599013", "url": "https://it.wikipedia.org/wiki?curid=9121282", "title": "Keelan Lebon", "text": "Carriera.\nIl 20 luglio 2020 viene acquistato a titolo definitivo dalla squadra bulgara del .\nStatistiche.\nPresenze e reti nei club.\n\"Statistiche aggiornate al 13 settembre 2021.\""}
{"id": "9121283", "revid": "547034", "url": "https://it.wikipedia.org/wiki?curid=9121283", "title": "Campionato europeo di baseball 2001", "text": "Il campionato europeo di baseball 2001 \u00e8 stato la ventisettesima edizione del campionato continentale. Si svolse a Bonn, Colonia e Solingen, in Germania, dal 28 luglio al 5 agosto, e fu vinto dai , alla loro diciassettesima affermazione in ambito europeo. Per la prima volta dal 1957 l\u2019 non raggiunse la finale, sempre disputata contro gli olandesi, se si eccettua l\u2019edizione 1967, quando n\u00e9 gli azzurri n\u00e9 gli oranje gareggiarono."}
{"id": "9121301", "revid": "125997429", "url": "https://it.wikipedia.org/wiki?curid=9121301", "title": "Pat Travers Band", "text": "La Pat Travers Band \u00e8 un gruppo rock statunitense guidato dal chitarrista Pat Travers, tra i pi\u00f9 celebri chitarristi canadesi.\nIl gruppo, nato nel 1978 come quartetto, comprendeva, oltre al fondatore, Pete Cowling al basso, Pat Thrall alla chitarra, e Tommy Aldridge alla batteria. Raggiunse il suo picco di popolarit\u00e0 all'inizio degli anni 1980, con sonorit\u00e0 tipicamente heavy metal. "}
{"id": "9121306", "revid": "1543377", "url": "https://it.wikipedia.org/wiki?curid=9121306", "title": "Diego Moretti", "text": "Carriera.\nClub.\nMoretti \u00e8 cresciuto nel Montesicuro Calcio a 5 per poi trasferirsi, a 18 anni, alla con cui nella stagione 2004-05 vince il campionato di Serie A2 mentre in quella seguente debutta in Serie A. Eccetto un'effimera esperienza nel Cosenza, ritiratosi dalla Serie A dopo appena due incontri, dal 2006 al 2019 Moretti ha giocato tra Serie B e Serie A2, vincendo una Coppa Italia di seconda serie con il PesaroFano e due campionati di terza serie con Civitanova e Forl\u00ec. Nell'estate del 2019 si trasferisce al , ritornato nella massima serie dopo 16 anni di assenza.\nNazionale.\nNato ad Ancona da padre italiano e madre statunitense, possiede la cittadinanza di entrambi i paesi. Nel gennaio del 2020 viene convocato per la prima volta dalla Nazionale di calcio a 5 degli Stati Uniti, della quale viene inoltre nominato capitano. Nel maggio del 2021 disputa, da titolare, il CONCACAF Futsal Championship, concluso dagli statunitensi al secondo posto. Nel settembre dello stesso anno viene incluso nella lista dei convocati alla Coppa del Mondo."}
{"id": "9121307", "revid": "2730", "url": "https://it.wikipedia.org/wiki?curid=9121307", "title": "Epte", "text": "L\ua78cEpte \u00e8 un corso d'acqua francese, affluente alla riva destra della Senna; lungo 112,51 chilometri, nasce nel dipartimento della Senna Marittima, nel pays de Bray, presso Forges-les-Eaux, e confluisce nella Senna a Giverny, nell\ua78cEure. Il fiume segna il confine tra la Normandia e l'\u00cele-de-France; questa situazione geografica ha marcato profondamente la sua storia nel Medioevo, con la costruzione di tutta une serie di piazzeforti su ciascuna delle sue rive.\nGeografia.\nL'Epte ha la sua sorgente a Compainville, vicino a Thil-Riberpr\u00e9 e Serqueux, a qualche chilometro a nord di Forges-les-Eaux (Senna Marittima), a sud del Monte B\u00e9nard (232\u00a0m), a 192\u00a0metri d'altitudine.\nEsso scorre subito in direzione sud-est. Poco dopo Gournay-en-Bray, si orienta verso sud. A Gisors, prende bruscamente verso ovest prima di riprendere la direzione sud a Beauss\u00e9r\u00e9 (frazione di Courcelles-l\u00e8s-Gisors). In seguito, costeggia Saint-Clair-sur-Epte, Gasny e Giverny.\nSulla quasi totalit\u00e0 del suo percorso, il fiume segna il confine tra la Normandia, da una parte, e le Alta Francia e l'\u00cele-de-France dall\ua78caltra parte, separando subito la Senna Marittima dall'Oise, poi, a partire da Bouchevilliers, segnando il confine dell'Eure con, successivamente l'Oise, la Val-d'Oise e l\ua78cYvelines.\nEsso confluisce tra i comuni di Limetz-Villez e Giverny con la Senna all'altitudine di 19 metri, con un braccio a nord, che la separa dal comune di Sainte-Genevi\u00e8ve-l\u00e8s-Gasny e, di fronte, da Port-Villez.\nComuni attraversati.\nNei cinque dipartimenti dell'Eure, l'Oise, la Senna Marittima, le Yvelines e la Val-d'Oise, l'Epte attraversa quarantatr\u00e9 comuni:\nToponimi.\nL'Epte ha dato il suo idronimo a sei comuni: Bazincourt-sur-Epte, Ch\u00e2teau-sur-Epte, \u00c9ragny-sur-Epte, Montreuil-sur-Epte, Saint-Clair-sur-Epte, Vexin-sur-Epte. La forma antica del nome era \"Itta\" nel X secolo, poi \"Epta\" nel 1119. Da una radice pre-latina *\"itt-\" che si ritrova anche nell\ua78c \"Iton\", affluente alla riva sinistra dell'Eure.\nAffluenti.\nL'Epte ha ventuno affluenti e un braccio riportato nel SANDRE (da monte verso valle; rd=riva destra, rs=riva sinistra):\nIdrografia.\nLa sua portata media annua, calcolata su un periodo di 48 anni a Vexin-sur-Epte (dal 1961 al 2008), \u00e8 di 9,3\u00a0m3/s per una superficie di 1403\u00a0km2, sia presso il 95 % della totalit\u00e0 del bacino.\nIl fiume presenta un regime molto regolare, con deboli fluttuazioni stagionali di portata. Le piene sono invernali e spingono le medie mensili a un livello da 10,5 a 12.7\u00a0m3/s da dicembre ad aprile inclusi. Le situazioni di magra si verificano da agosto a ottobre, restano confortanti e caratterizzate da una debole base di portata media mensile, fino a 6.26\u00a0m3/s nel mese di agosto."}
{"id": "9121308", "revid": "212348", "url": "https://it.wikipedia.org/wiki?curid=9121308", "title": "Salvador Ord\u00f3\u00f1ez", "text": ""}
{"id": "9121317", "revid": "767487", "url": "https://it.wikipedia.org/wiki?curid=9121317", "title": "Cuatro lunas", "text": "Cuatro lunas \u00e8 un film del 2014 diretto da Sergio Tovar Velarde ed interpretato da Antonio Vel\u00e1zquez, Alejandro de la Madrid, C\u00e9sar Ramos, Gustavo Egelhaaf, Alonso Ech\u00e1nove, Alejandro Belmonte, Karina Gidi e Juan Manuel Bernal.\n\u00c8 stato uno dei quattordici film selezionati dal Messico per essere la loro candidatura per l'Oscar al miglior film in lingua straniera agli 88\u00b0 Premi Oscar, ma ha perso contro \"600 miglia\". Alonso Ech\u00e1nove \u00e8 stato nominato per un Ariel Award per il miglior attore non protagonista nel 2015 per il suo ruolo in \"Cuatro Lunas\".\nTrama.\nQuattro storie intrecciate e complesse di amore e accettazione (di s\u00e9 e degli altri): un ragazzo che \u00e8 stato segretamente attratto dal cugino maschio per tutta la vita; due studenti universitari che iniziano una relazione segreta; una coppia impegnata messa a dura prova dall'arrivo di un altro uomo ed un vecchio sposato abbagliato da un giovane uomo sposato che si affretta a tornare dalla sua stessa famiglia.\nAccoglienza.\nCritica.\nIl critico del \"New York Times\" ha definito il film \"un ritratto vivace e sensibile di ragazzi e uomini gay nel Messico del ventunesimo secolo\"."}
{"id": "9121319", "revid": "228587", "url": "https://it.wikipedia.org/wiki?curid=9121319", "title": "Arte ad Ancona", "text": "L'arte ad Ancona ha lasciato in ogni epoca testimonianze significative, specialmente nei periodi di massima fioritura della citt\u00e0: durante l'impero di Traiano, nel periodo della repubblica marinara e in quello del porto franco settecentesco. \nArte antica.\nL'arte picena e quella greca sono testimoniate dai reperti ritrovati nelle antiche necropoli ed esposti al Museo archeologico nazionale delle Marche e al Museo della citt\u00e0.\nL'arte romana \u00e8 ben rappresentata dall'Arco di Traiano, di proporzioni singolarmente slanciate, che sorge su un molo anch'esso di epoca traianea. L'anfiteatro, il cui scavo non \u00e8 ancora completato, \u00e8 comunque notevole per la \"porta pompae\", detta Arco Bonarelli, e per l'annessa palestra gladiatoria. Il busto dell'imperatore Augusto in veste di pontefice massimo, ritrovato nell'area dell'antico foro ed esposto al Museo archeologico nazionale, \u00e8 di pregevole fattura.\nArte medievale.\nL'arte paleocristiana ha le sue testimonianze pi\u00f9 notevoli nella basilica inferiore di Santa Maria della Piazza e nei sarcofagi del museo diocesano.\nAd Ancona l'arte ebbe un notevole sviluppo durante i secoli della repubblica marinara e perci\u00f2 recepisce spesso influssi bizantini e orientali in genere. Si ricorda soprattutto il grande cantiere del Duomo, una delle pi\u00f9 importanti chiese romaniche d'Italia. Altre chiese romaniche note a livello nazionale sono Santa Maria della Piazza e la Santa Maria di Portonovo.\nL'architettura gotica \u00e8 rappresentata dal Palazzo degli Anziani. Una scuola di pittura gotica, la \"Scuola di Ancona\", fu attiva in citt\u00e0 tra Trecento e Quattrocento, e Olivuccio di Ciccarello ne era il maestro.\nGiorgio Orsini da Sebenico, esponente del Rinascimento Adriatico, lasci\u00f2 in citt\u00e0 le facciate della Loggia dei Mercanti, di San Francesco alle Scale e di Sant'Agostino, ricche di sue sculture.\nRinascimento e Manierismo.\nPer l'architettura rinascimentale va segnalato il Palazzo Ferretti, il Palazzo del Governo e la Cittadella. La scultura quattrocentesca \u00e8 rappresentata da un monumento funebre di Giovanni Dalmata, al Duomo. Il pieno Quattrocento in pittura \u00e8 segnato dall'anconitano Nicola di Mastro Antonio. Nelle chiese e nella pinacoteca sono conservati alcuni capolavori di Carlo Crivelli, Lorenzo Lotto e Tiziano. Nel periodo manierista si distinguono i nomi di Pellegrino Tibaldi e di Andrea Lilli.\nBarocco e Neoclassicismo.\nTestimonianze della pittura del Seicento sono i dipinti di Orazio Gentileschi, di Carlo Maratta e del Guercino. L'arte del XVIII secolo \u00e8 contraddistinta dalla figura di Luigi Vanvitelli. Come gi\u00e0 ricordato, egli progett\u00f2 il nuovo Lazzaretto su un'isola artificiale di forma pentagonale, prolung\u00f2 il molo realizzato secoli prima dall'imperatore Traiano, dove edific\u00f2 l'Arco Clementino, realizz\u00f2 la chiesa del Ges\u00f9, con una facciata concava che dominando il porto dall'alto, ne seguela naturale curvatura. Queste opere sono notevoli per il perfetto inserimento nell'ambiente naturale e per gli aspetti tecnici e costruttivi. Dopo l'istituzione del porto franco e la ripresa dei traffici, in citt\u00e0 ci fu un periodo di fioritura artistica, testimoniato da numerose opere: l'interno della chiesa del Santissimo Sacramento, con le statue barocche degli apostoli, la chiesa di San Domenico, di Carlo Marchionni, i tanti palazzi nobiliari affrescati e rinnovati nelle facciate, Porta Pia, il nuovo ingresso monumentale della citt\u00e0, e infine le statue dei continenti all'interno della Loggia dei Mercanti, segno delle nuove correnti di traffico marittimo. \nTestimonianze del periodo napoleonico sono alcune fortificazioni: la Lunetta di Santo Stefano, Forte Cardeto e il fortino di Portonovo.\nOttocento e Novecento.\nNell'Ottocento spicca la figura del pittore anconetano Francesco Podesti, che tra accademismo, pittura storica e romanticismo raggiunse fama internazionale. Fu uno degli ultimi grandi maestri dell'affresco, e con tale tecnica dipinse in Vaticano la sala dell'Immacolata Concezione. Uno dei suoi capolavori, il \"Giuramento degli Anconitani\", \u00e8 uno dei simboli della citt\u00e0 ed \u00e8 esposto nella sala consiliare del Comune. Il Teatro delle Muse di Pietro Ghinelli ben rappresenta l'architettura neoclassica del primo Ottocento.\nNel periodo post-unitario la citt\u00e0 si ingrand\u00ec e si rinnov\u00f2 completamente; interessante dal punto di vista artistico ed urbanistico \u00e8 tutta la zona dei tre corsi principali (la \"spina dei corsi\"), ma sono notevoli anche le tante fortificazioni risalenti al periodo in cui la citt\u00e0 era piazzaforte di prima classe, opere dell'architetto militare Giuseppe Morando. Il pittore Fra' Paolo Mussini in quegli anni lavor\u00f2 molto in citt\u00e0, lasciando alla Chiesa dei Cappuccini ottimi esempi di arte di inizio Novecento tra Divisionismo e Simbolismo..\nDurante il ventennio fascista si apr\u00ec il Viale della Vittoria e si complet\u00f2 Corso Stamira. L'itinerario segnato da queste due arterie \u00e8 ricco di edifici eclettici e in stile Novecento, ma anche di esempi di tardo liberty. Si segnalano il Palazzo delle Poste e il Monumento ai caduti, di Guido Cirilli, il Palazzo del Popolo, di Amos Luchetti Gentiloni con dipinti di Pio Pullini, la Casa del Mutilato, di Eusebio Petetti.\nLa Seconda guerra mondiale, con i pesanti bombardamenti anglo-americani, fece sparire importanti testimonianze artistiche della citt\u00e0. Tra queste la chiesa romanica di San Pietro, la chiesa gotica della Misericordia, la chiesa seicentesca di San Primiano, la chiesa greca di Sant'Anna; al museo diocesano della citt\u00e0 si conservano alcune icone tardo-bizantine dell'iconostasi di San'Anna e alcune sculture del portale di San Pietro.\nL'arte dei nostri giorni.\nLa scultura contemporanea ha alcune ottime testimonianze ad Ancona. Si citano qui le opere che pi\u00f9 si sono inserite nella vita quotidiana della citt\u00e0.\nNel 1954 Vittorio Morelli ha lasciato in citt\u00e0 la statua a Pinocchio, suggerita dal nome del quartiere omonimo; la scultura \u00e8 stata subito molto amata e rappresentata nelle cartoline, inserendosi in breve tra i simboli cittadini. Il Pinocchio di Morelli \u00e8 la prima scultura dedicata al burattino collodiano realizzata in Italia.\nPericle Fazzini ha creato per Ancona un monumento alla Resistenza posto sul colle panoramico del Pincio.\nTra le opere installate negli ultimi decenni, si ricorda la \"Mater amabilis\" di Valeriano Trubbiani (popolarmente detta \"I Rinoceronti\"), situata in piazza Pertini; essa riprende l'idea del rinoceronte realizzato da Trubbiani per le scene del film di Federico Fellini \"E la nave va\". Le varie sedi universitarie ospitano suggestive sculture contemporaneee: il \"Grande cavallo reale\" di Aligi Sassu, che sembra emergere dal suolo del cortile della facolt\u00e0 di economia, e due opere di Arnaldo Pomodoro ed una di Trubbiani, all'interno della Facolt\u00e0 di Ingegneria.\nMolto discussa \u00e8 stata l'installazione della statua \"Violata\", dello scultore anconetano Floriano Ippoliti, collocata in via Marconi, la prima in Europa dedicata alle donne vittime di violenza.\nIl 1\u00ba giugno 2017 \u00e8 stata inaugurata al Porto antico della citt\u00e0 nei pressi dell'Arco di Traiano, la \"Fontana dei due soli\" dello scultore Enzo Cucchi. Il titolo dell\u2019opera si rif\u00e0 alla possibilit\u00e0 in Ancona di vedere il sole sorgere e tramontare sul mare, per la forma a gomito del suo territorio\nPer ci\u00f2 che riguarda l'architettura, \u00e8 notevole la sede della facolt\u00e0 d'Ingegneria, progettata dall'architetto Pietro Belluschi; con la sua alta torre si \u00e8 inserita con carattere nel panorama cittadino; negli spazi esterni della facolt\u00e0 \u00e8 presente la scultura \"Tarpare le ali\", di Valeriano Trubbiani.\nAltra notevole opera di architettura moderna \u00e8 il palazzo Leopardi, una delle sedi della Regione Marche, di Vittorio Gregotti, che con il suo rivestimento in mattoni riecheggia la vicina Cittadella cinquecentesca.\nDal punto di vista urbanistico si ricordano le realizzazioni, assai criticate, di tre opere di grande impatto: la \"stecca\" di unit\u00e0 abitative in Via Scosciacavalli (arch. Sergio Lenci), la nuova Piazza Pertini e i \"toroidi\" di Piazza Ugo Bassi, importante snodo del trasporto pubblico urbano."}
{"id": "9121321", "revid": "729019", "url": "https://it.wikipedia.org/wiki?curid=9121321", "title": "Stazione di Villa Ballester", "text": "La stazione di Villa Ballester (\"Estaci\u00f3n Villa Ballester\" in spagnolo) \u00e8 una stazione ferroviaria della linea Mitre situata nell'omonima citt\u00e0 della provincia di Buenos Aires."}
{"id": "9121324", "revid": "709565", "url": "https://it.wikipedia.org/wiki?curid=9121324", "title": "Isola Roosevelt (New York)", "text": ""}
{"id": "9121327", "revid": "767487", "url": "https://it.wikipedia.org/wiki?curid=9121327", "title": "The Room - La stanza del desiderio", "text": "The Room - La stanza del desiderio (\"The Room\") \u00e8 un film del 2019 diretto da Christian Volckman.\nTrama.\nMatt e Kate si trasferiscono in una nuova casa nel New Hampshire. Rispettivamente un artista squattrinato e una traduttrice sottopagata, la coppia ha trovato una casa a un prezzo molto basso e inizia a lavorare per sistemarla, mantenendo sempre un tono allegro nonostante la situazione. In seguito ad un problema di tensione elettrica, un elettricista rivela loro la presenza nella casa di un impianto vecchissimo e molto strano. L'uomo rivela inoltre a Matt che il motivo del basso prezzo della casa era un omicidio consumatosi molti anni prima fra quelle mura: le vittime furono i vecchi proprietari e l'assassino un uomo mai identificato, attualmente rinchiuso in un istituto psichiatrico. L'uomo tiene per s\u00e9 la notizia e continua a sistemare casa con sua moglie, mentre quest'ultima riceve l'ennesimo incarico di lavoro pagato male. Indagando sul funzionamento dell'impianto elettrico, Matt fa una scoperta sconvolgente: qualsiasi desiderio venga espresso nella stanza che contiene l'impianto si avvera istantaneamente, a patto che ci\u00f2 riguardi una sostanza materiale.\nMatt materializza dunque varie opere d'arte celebri e mostra il tutto a Kate: inizialmente la donna ne \u00e8 spaventata, tuttavia presto si lascia trasportare e la coppia inizia ad avverare qualsiasi desiderio gli venga in mente, decisa a vivere senza sforzi di ci\u00f2 che la stanza pu\u00f2 offrire loro. Matt decide allora di proporre a Kate di provare a fare un bambino: la donna, che \u00e8 tuttavia reduce da due aborti spontanei, \u00e8 terrorizzata dall'idea e si rifiuta categoricamente. Un giorno, rientrando a casa, Matt scopre che Kate ha materializzato un bambino attraverso il potere della stanza: spaventato dalle possibili conseguenze di questo gesto, Matt vorrebbe dematerializzare il neonato ma n\u00e9 lui n\u00e9 tantomeno Kate hanno il coraggio di farlo. Improvvisamente spaventato dal potere della stanza, l'uomo si reca presso il manicomio per far visita all'assassino dei vecchi proprietari, il quale a suo tempo aveva dichiarato che la stanza aveva ordinato di compiere il duplice assassinio. Questi gli intima di lasciare la casa il pi\u00f9 rapidamente possibile senza lasciarsi coinvolgere ulteriormente dal potere della stanza.\nTornato a casa, Matt cerca di scoprire il modo in cui la stanza funziona analizzandone l'impianto elettrico. Successivamente, l'uomo scopre che gli oggetti creati nella stanza non possono uscire dalla casa: se ci\u00f2 accade essi si tramutano quasi istantaneamente in polvere. Anche questa volta l'uomo tiene nascosta la scoperta a Kate, salvo poi non riuscire a impedire alla donna di portare il bambino fuori casa: il ragazzino viene immediatamente colpito da un processo rapidissimo di invecchiamento, che lo porta ad avere un'et\u00e0 da scuola elementare. Nei tre mesi successivi, Kate si dedica completamente all'istruzione domestica e all'educazione del piccolo Shane, mentre Matt diventa schivo con la moglie e col bambino e si isola nella stanza dei desideri, impedendo ad altri di entrare e cercando di studiare a fondo la stanza. Crescere Shane si rivela complicato: il bambino vorrebbe uscire ma Kate deve impedirglielo, l'unico modo di fargli godere l'aria aperta sarebbe generare l'illusione dell'esterno con la stanza ma Matt non vuole lasciarglielo fare, e cos\u00ec la situazione in casa \u00e8 sempre pi\u00f9 tesa.\nDurante una litigata, lo sconosciuto telefona alla casa: \u00e8 Shane a rispondere, cos\u00ec l'uomo scopre della sua esistenza. Lo sconosciuto rivela allora a Matt di essere anche lui una creazione della stanza: a permettergli di uscire di casa \u00e8 stata la morte dei suoi creatori, evento fra l'altro voluto da sua madre e non da lui, dunque la morte di Kate \u00e8 l'unica cosa che pu\u00f2 trasformare Shane in una persona reale. Kate origlia la conversazione e fugge via spaventata: rimasti soli Shane e Matt hanno un alterco e quest'ultimo gli rivela la sua vera natura. Quella notte Kate rincasa e, stanchi della tensione, lei e Matt si lasciano andare a una notte di passione; Shane ne approfitta per provare a uscire di casa, e cos\u00ec il giorno dopo lo ritrovano adulto e intenzionato a ucciderli per averlo mentito. Matt e Shane lottano, Kate sviene e si risveglia dopo alcune ore insieme a Matt, il quale sostiene che Shane \u00e8 morto in seguito alla lotta e di aver lasciato che il suo corpo si decomponesse all'esterno. L'uomo sta tuttavia mentendo: si tratta infatti proprio di Shane che ha assunto le sembianze di Matt grazie alla stanza, il tutto dopo aver rinchiuso quest'ultimo in un mondo creato appositamente attraverso il potere della camera. Matt riesce tuttavia a liberarsi ed a tornare da Kate, la quale nel frattempo ha scoperto l'inganno e fugge via inorridita.\nUna volta ricongiuntasi, la coppia cerca di fuggire via da Shane e decide di ricorrere al potere della stanza per creare un'illusione che li aiuti a farlo. In seguito a una lunga lotta, Kate si ritrova a chiudersi in casa lasciando entrambi gli uomini fuori: la donna assiste con sofferenza al disfacimento totale di Shane, che si trasforma dapprima in uomo molto anziano e poi in un cumulo di polvere. La coppia decide di lasciare casa e di trasferirsi in un motel. Tre mesi dopo Kate scopre di essere incinta: la sua reazione \u00e8 il terrore nei confronti di un futuro incerto.\nDistribuzione.\nIl film \u00e8 stato distribuito nelle sale cinematografiche dal 15 aprile 2019.\nAccoglienza.\nSull'aggregatore Rotten Tomatoes il film riceve il 71% delle recensioni professionali positive con un voto medio di 5,8 su 10 basato su 14 critiche."}
{"id": "9121346", "revid": "709565", "url": "https://it.wikipedia.org/wiki?curid=9121346", "title": "Welfare Island", "text": ""}
{"id": "9121347", "revid": "709565", "url": "https://it.wikipedia.org/wiki?curid=9121347", "title": "Blackwell '\u200bs Island", "text": ""}
{"id": "9121349", "revid": "599013", "url": "https://it.wikipedia.org/wiki?curid=9121349", "title": "Jo\u00e3o Basso", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , debutta in prima squadra il 28 novembre 2015 in occasione dell'incontro di S\u00e9rie B pareggiato 1-1 contro il .\nStatistiche.\nPresenze e reti nei club.\n\"Statistiche aggiornate al 31 luglio 2021.\""}
{"id": "9121350", "revid": "458786", "url": "https://it.wikipedia.org/wiki?curid=9121350", "title": "Jo\u00e3o Othavio Basso", "text": ""}
{"id": "9121351", "revid": "458786", "url": "https://it.wikipedia.org/wiki?curid=9121351", "title": "Jo\u00e3o Oth\u00e1vio Basso", "text": ""}
{"id": "9121353", "revid": "1372005", "url": "https://it.wikipedia.org/wiki?curid=9121353", "title": "Cunegonda di Weimar-Orlam\u00fcnde", "text": "Biografia.\nCi sono poche informazioni storiche sulla sua vita. L'anno della sua nascita non \u00e8 noto, ma nacque comunque dopo il 1055 circa. Suo padre mor\u00ec nel 1067, e la madre, Adele di Brabante, si rispos\u00f2 con il margravio Dedi I di Lusazia nel 1069.\nSi presume che fosse sposata in prime nozze con Jaropolk di Volinia e Turov. Non ci sono notizie storiche precise a riguardo: Cunegonda era sposata con un principe della Rus' di Kiev, ma non si conosce il nome di questo. Jaropolk \u00e8 un'ipotesi recente della ricerca storiografica russa, nella ricerca pi\u00f9 vecchia si supponeva fosse Igor Yaroslavich. Jaropolk \u00e8 raffigurato con la moglie nel 1075, quindi il matrimonio deve aver avuto luogo prima di allora. Nel 1078 Jaropolk torn\u00f2 nella Rus' e divenne principe di Volhynia e Turov. Fu assassinato nel 1086/87.\ni due probabilmente ebbero una figlia:\nIntorno al 1088 Cunegonda spos\u00f2 il conte Cuno di Northeim. Con lui ebbe diversi figli:\nCunegonda ricevette in dote la contea di Beichlingen. L\u00ec fond\u00f2 nel 1089 il monastero benedettino Oldisleben, che in seguito divenne il luogo di sepoltura dei conti di Beichlingen.\nNel 1103 anche Cuno fu assassinato. Nel 1110 spos\u00f2 Wiprecht II di Groitzsch. Non si sa se ebbero dei figli.\nFu menzionata per l'ultima volta il 20 marzo 1117. La data della sua morte \u00e8 sconosciuta."}
{"id": "9121354", "revid": "37401", "url": "https://it.wikipedia.org/wiki?curid=9121354", "title": "Lingua gutea", "text": "La lingua gutea \u00e8 una lingua estinta parlata dal popolo dei Gutei, che si impose nella Bassa Mesopotamia nel XXII secolo a.C. (secondo la cronologia media). I Gutei provenivano da un'area compresa tra i monti Zagros e il Tigri. Non esistono testimonianze scritte della lingua gutea e gli unici termini che sono stati tramandati sono gli antroponimi contenuti nell'elenco dei sovrani gutei della lista reale sumerica. Data la povert\u00e0 di attestazioni la lingua \u00e8 difficilmente classificabile, anche se \u00e8 stata associata a vari ceppi linguistici del Vicino Oriente antico, tra i quali quello hurro-urarteo e quello indoeuropeo.\nEvidenze.\nIl guteo \u00e8 incluso in un elenco di lingue parlate nella regione trovata nella tavoletta d'argilla \"Sag B\", un testo educativo del redatto in mediobabilonese probabilmente risalente all'epoca dell'Impero medio-assiro e originario della citt\u00e0 di Emar, nell'attuale Siria nordorientale. Il testo elenca anche l'accadico, l'amorreo, il suteo, l'hurrita e l'elamita. In una tavoletta di Adab viene menzionato anche \"un interprete per la lingua gutea\".\nI nomi dei sovrani gutei presenti nella lista reale sumerica sono:\nIl modo in cui i nomi dei sovrani gutei sono stati trasmessi nei secoli non \u00e8 affidabile. Infatti, i vari manoscritti talvolta riportano altri nomi o possono anche presentarli in ordine diverso, inoltre alcuni di essi potrebbero appartenere ad altri gruppi ed essere stati inseriti tra i gutei in maniera erronea.\nL'assirologo danese Thorkild Jacobsen ha suggerito che la desinenza ricorrente \"-(e)\u0161\" potrebbe aver avuto una funzione grammaticale in guteo, forse come indicatore di caso.\nL'ipotesi tocaria.\nIn un articolo pubblicato postumo, il linguista tedesco Walter Henning sugger\u00ec che le diverse desinenze dei nomi dei re assomigliassero alle desinenze dei casi della lingua tocaria, una lingua indoeuropea attestata in alcuni testi ritrovati nel bacino del Tarim risalenti a un periodo compreso tra il VI e l'VIII secolo. Henning sottoline\u00f2 la somiglianza fonologica del nome \"Gutei\" con il termine \"Ku\u010di\", il nome originario della citt\u00e0 tocaria di Kucha. Afferm\u00f2 anche che il nome cinese \"Yuezhi\", riferito ai pastori nomadi che vivevano nelle praterie a nord-est del Tarim nel II secolo a.C., potrebbe essere ricostruito come \"Gu(t)-t'i\". Tuttavia, questo nome viene solitamente ricostruito con un'iniziale *\u014b\u02b7- in cinese antico. Henning confront\u00f2 anche il nome di un paese chiamato \"Tukri\u0161\", elencato con \"Gutium\" e altri paesi vicini in un'iscrizione di Hammurabi, con il nome \"tw\u03b3ry\" trovato in un antico manoscritto turco dell'inizio del IX secolo, che si pensa si riferisca ai tocari. Gamkrelidze e Ivanov hanno appoggiato l'ipotesi di Henning, in quanto essa potrebbe supportare la loro proposta di collocare l'Urheimat protoindoeuropea nel Vicino Oriente. Tuttavia, la maggior parte degli studiosi ha respinto il tentativo di sovrapporre due lingue separate tra loro da pi\u00f9 di due millenni di storia."}
{"id": "9121356", "revid": "1305887", "url": "https://it.wikipedia.org/wiki?curid=9121356", "title": "Un'esplorazione del futuro", "text": ""}
{"id": "9121357", "revid": "599013", "url": "https://it.wikipedia.org/wiki?curid=9121357", "title": "Fernando Castro (calciatore 1997)", "text": "Carriera.\nCresciuto nel settore giovanile del , debutta in prima squadra il 2 settembre 2018 in occasione dell'incontro di S\u00e9rie A perso 2-0 contro l'.\nNel 2020 si trasferisce in Portogallo all'.\nStatistiche.\nPresenze e reti nei club.\n\"Statistiche aggiornate al 31 luglio 2021.\""}
{"id": "9121358", "revid": "439868", "url": "https://it.wikipedia.org/wiki?curid=9121358", "title": "Islas", "text": ""}
{"id": "9121359", "revid": "729019", "url": "https://it.wikipedia.org/wiki?curid=9121359", "title": "Stazione di Belgrano R", "text": "La stazione di Belgrano R (\"Estaci\u00f3n Belgrano R\" in spagnolo) \u00e8 una stazione ferroviaria della linea Mitre situata nel \"barrio\" porte\u00f1o di Belgrano lungo la ferrovia Buenos Aires-Tigre.\nStoria.\nLa stazione fu aperta al traffico il 22 aprile 1876 dal \" Ferrocarril Buenos Aires a Campana\". Nel 1902 assunse la denominazione attuale, la \"R\" sta per Rosario, per differenziarla dalla stazione di Belgrano C."}
{"id": "9121360", "revid": "33751", "url": "https://it.wikipedia.org/wiki?curid=9121360", "title": "Marco Bucciantini", "text": "Biografia.\nDa ragazzo ha praticato il calcio, giocando nel settore giovanile della squadra della propria citt\u00e0 natale, Campiglia Marittima, in provincia di Livorno.\nIscritto all'albo dell'ordine dei giornalisti Toscana nella categoria giornalista professionista dal 28 settembre 2004, \u00e8 stato caporedattore centrale, responsabile dei servizi sportivi e, dall'aprile 2017 (subentrato a Sergio Staino), direttore de \"l'Unit\u00e0\", giornale per il quale ha lavorato da quando aveva 26 anni. \nIn veste di opinionista ha partecipato a varie trasmissioni televisive in onda sulla Rai (\"Zona 11 pm\") e su Sky Italia (\"Sky Calcio Show\", \"Calciomercato - l'originale\") ed \u00e8 tra le voci di Radio Sportiva. Per Sky Italia \u00e8 stato tra i commentatori delle trasmissioni post-partita di Europa League e dal settembre 2021 \u00e8 ospite fisso della trasmissione televisiva \"Sky Calcio Club\", condotta da Fabio Caressa e in onda su Sky Sport."}
{"id": "9121361", "revid": "31789", "url": "https://it.wikipedia.org/wiki?curid=9121361", "title": "Rinascimento adriatico", "text": ""}
{"id": "9121362", "revid": "439868", "url": "https://it.wikipedia.org/wiki?curid=9121362", "title": "Husillos (disambigua)", "text": ""}
{"id": "9121370", "revid": "458786", "url": "https://it.wikipedia.org/wiki?curid=9121370", "title": "Emmanuel Toku", "text": "Caratteristiche tecniche.\n\u00c8 un trequartista.\nCarriera.\nDebutta fra i professionisti il 25 ottobre 2019 con la maglia del in occasione del match di 1. Division pareggiato 1-1 contro l'.\nStatistiche.\nPresenze e reti nei club.\n\"Statistiche aggiornate al 18 agosto 2021.\""}
{"id": "9121375", "revid": "72396", "url": "https://it.wikipedia.org/wiki?curid=9121375", "title": "Stazione di General Urquiza", "text": "La stazione di General Urquiza (\"Estaci\u00f3n General Urquiza\" in spagnolo) \u00e8 una stazione ferroviaria della linea Mitre situata nel \"barrio\" porte\u00f1o di Villa Urquiza.\nStoria.\nLa stazione fu aperta al traffico il 13 aprile 1889 con il nome di \"Las Catalinas\". Nel 1901 il quartiere circostante fu ribattezzato Villa Urquiza in omaggio al generale Justo Jos\u00e9 de Urquiza, presidente della Confederazione Argentina dal 1854 al 1860. Come conseguenza, l'anno seguente la stazione assunse la denominazione attuale."}
{"id": "9121377", "revid": "1428602", "url": "https://it.wikipedia.org/wiki?curid=9121377", "title": "Friedrich Reusch", "text": "Biografia.\nStudi\u00f2 presso l'Accademia delle arti di Prussia fino al 1867, successivamente lavor\u00f2 con Albert Wolff, che lo aiut\u00f2 a realizzare una statua equestre per il re Federico Guglielmo III.\nNel 1872 gli fu conferita una borsa di studio dalla Michael Beer Foundation, che gli permise di studiare a Roma. Dopo il suo ritorno a Berlino nel 1874, inizi\u00f2 a lavorare come scultore.\nNel 1881 fu nominato professore e direttore presso la Kunstakademie K\u00f6nigsberg. Realizz\u00f2 le statue di Alberto I di Prussia (1891) e Guglielmo I (1894), entrambe fuori dal Castello di K\u00f6nigsberg."}
{"id": "9121396", "revid": "1702319", "url": "https://it.wikipedia.org/wiki?curid=9121396", "title": "Esone (disambigua)", "text": ""}
{"id": "9121399", "revid": "767487", "url": "https://it.wikipedia.org/wiki?curid=9121399", "title": "Sin destino", "text": "Sin destino \u00e8 un film del 2002 diretto da Leopoldo Laborde.\nTrama.\nIl quindicenne Fran si prostituisce per potersi pagare la droga da cui \u00e8 dipendente. Stanco di essere definito da altri come un omosessuale, si confida con il suo migliore amico, lo spacciatore David, che gli consiglia di fare visita a Perla, una prostituta. In seguito Fran conosce e si innamora di Angelica, ma ben presto nella sua vita fa ritorno l'uomo che lo aveva introdotto nel giro della prostituzione."}
{"id": "9121413", "revid": "1430519", "url": "https://it.wikipedia.org/wiki?curid=9121413", "title": "Epic Games v. Apple", "text": ""}
{"id": "9121417", "revid": "205250", "url": "https://it.wikipedia.org/wiki?curid=9121417", "title": "Nae Caranfil", "text": "Biografia.\nFiglio dello storico e critico cinematografico rumeno Tudor Caranfil, si \u00e8 laureato nel 1984 presso l'Universit\u00e0 nazionale d'arte teatrale e cinematografica Ion Luca Caragiale (UNATC) di Bucarest, dove ha anche insegnato come professore.\nAgli inizi della carriera ha diretto diversi cortometraggi come \"Frumos e \u00een septembrie la Vene\u021bia\" (1983), \"Trent'anni di insonnia\" (1984) e \"Backstage\" (1988). Il suo esordio cinematografico risale al 1993 con \"\u00c8 pericoloso sporgersi\". Tra i suoi film pi\u00f9 importanti vanno citati \"Closer to the Moon\" (2013), \"Filantropica\" (2002) e \"Restul e t\u0103cere\" (2007)."}
{"id": "9121418", "revid": "122979738", "url": "https://it.wikipedia.org/wiki?curid=9121418", "title": "L'\u00e9change des princesses", "text": ""}
{"id": "9121425", "revid": "869733", "url": "https://it.wikipedia.org/wiki?curid=9121425", "title": "Dolmen Home Video", "text": ""}
{"id": "9121427", "revid": "869733", "url": "https://it.wikipedia.org/wiki?curid=9121427", "title": "Le avventure di Tofffsy e l'erba musicale", "text": ""}
{"id": "9121433", "revid": "715366", "url": "https://it.wikipedia.org/wiki?curid=9121433", "title": "Quartetto in mi minore", "text": ""}
{"id": "9121440", "revid": "715366", "url": "https://it.wikipedia.org/wiki?curid=9121440", "title": "Quartetto n. 1 (Jan\u00e1\u010dek)", "text": ""}
{"id": "9121444", "revid": "715366", "url": "https://it.wikipedia.org/wiki?curid=9121444", "title": "Quartetto n. 2 (Jan\u00e1\u010dek)", "text": ""}
{"id": "9121450", "revid": "247222", "url": "https://it.wikipedia.org/wiki?curid=9121450", "title": "E se fumarono a Zaz\u00e0", "text": ""}
{"id": "9121460", "revid": "715366", "url": "https://it.wikipedia.org/wiki?curid=9121460", "title": "Quartetto n. 1 (Schubert)", "text": ""}
{"id": "9121461", "revid": "715366", "url": "https://it.wikipedia.org/wiki?curid=9121461", "title": "Quartetto n. 13 (Schubert)", "text": ""}
{"id": "9121466", "revid": "767487", "url": "https://it.wikipedia.org/wiki?curid=9121466", "title": "Don't Worry Darling", "text": "Don't Worry Darling \u00e8 un film del 2022 diretto da Olivia Wilde.\nProduzione.\nIl film viene annunciato nell'agosto 2019, dopo una grande lotta tra diciotto case di distribuzione, tra le quali vince la New Line Cinema, aggiudicandosi i diritti della pellicola.\nShia LaBeouf era stato scelto per il ruolo di Jack ma fu allontanato dal progetto a causa delle divergenze avute con cast e troupe, venendo poi sostituito da Harry Styles.\nSceneggiatura.\nLa sceneggiatura \u00e8 stata inserita nella Black List del 2019, lista che raccoglie le migliori sceneggiature non prodotte.\nLa sceneggiatura finale \u00e8 stata accreditata alla sola Katie Silberman, mentre il soggetto \u00e8 firmato dalla stessa Silberman insieme a Carey Van Dyke e Shane Van Dyke.\nRiprese.\nLe riprese del film sono iniziate il 20 ottobre 2020 a Los Angeles ma vengono fermate, per due settimane dal 4 novembre, a causa della positivit\u00e0 al COVID-19 da parte di quattro membri della troupe, sottoponendo gli attori Florence Pugh, Chris Pine e Harry Styles in quarantena. La produzione \u00e8 terminata il 13 febbraio 2021.\nIl budget del film \u00e8 stato di 20 milioni di dollari.\nPromozione.\nIl primo teaser trailer del film \u00e8 stato diffuso il 13 settembre 2021 dalla regista Wilde attraverso il suo profilo instagram.\nDistribuzione.\nIl film verr\u00e0 distribuito nelle sale cinematografiche statunitensi a partire dal 23 settembre 2022."}
{"id": "9121471", "revid": "715366", "url": "https://it.wikipedia.org/wiki?curid=9121471", "title": "Quartetti n. 1-6 (Beethoven)", "text": ""}
{"id": "9121473", "revid": "715366", "url": "https://it.wikipedia.org/wiki?curid=9121473", "title": "Quartetti n. 7-9 (Beethoven)", "text": ""}
{"id": "9121474", "revid": "715366", "url": "https://it.wikipedia.org/wiki?curid=9121474", "title": "Quartetto n. 10 (Beethoven)", "text": ""}
{"id": "9121475", "revid": "715366", "url": "https://it.wikipedia.org/wiki?curid=9121475", "title": "Quartetto n. 11 (Beethoven)", "text": ""}
{"id": "9121477", "revid": "715366", "url": "https://it.wikipedia.org/wiki?curid=9121477", "title": "Quartetto n. 12 (Beethoven)", "text": ""}
{"id": "9121478", "revid": "715366", "url": "https://it.wikipedia.org/wiki?curid=9121478", "title": "Quartetto n. 13 (Beethoven)", "text": ""}
{"id": "9121480", "revid": "715366", "url": "https://it.wikipedia.org/wiki?curid=9121480", "title": "Quartetto n. 14 (Beethoven)", "text": ""}
{"id": "9121483", "revid": "715366", "url": "https://it.wikipedia.org/wiki?curid=9121483", "title": "Quartetto n. 15 (Beethoven)", "text": ""}
{"id": "9121485", "revid": "715366", "url": "https://it.wikipedia.org/wiki?curid=9121485", "title": "Quartetto n. 16 (Beethoven)", "text": ""}
{"id": "9121487", "revid": "124629806", "url": "https://it.wikipedia.org/wiki?curid=9121487", "title": "Norbert Ozimek", "text": "Carriera.\nNel 1965 Ozimek, all'et\u00e0 di vent'anni, vinse la medaglia di bronzo ai Campionati europei di Sofia con 445 kg. nel totale su tre prove. Qualche mese dopo partecip\u00f2 ai Campionati mondiali di Teheran, migliorando sensibilmente le sue prestazioni e riuscendo a conquistare la medaglia d'oro con 472,5 kg. nel totale, davanti al sovietico Aleksandr Kidyaev (460 kg.), campione europeo in carica, ed al connazionale Jerzy Kaczkowski (445 kg.).\nSuccessivamente, ebbe alcune stagioni senza ottenere risultati rilevanti nelle grandi competizioni internazionali, fino al 1968, anno in cui vinse dapprima la medaglia d'argento ai Campionati europei di Leningrado con 470 kg. nel totale e poi partecip\u00f2 alle Olimpiadi di Citt\u00e0 del Messico, dove riusc\u00ec ad ottenere la medaglia di bronzo con 472,5 kg. nel totale, stesso risultato ottenuto dall'ungherese Gy\u0151z\u0151 Veres, il quale per\u00f2 aveva un peso corporeo superiore a quello di Ozimek, e pertanto la medaglia venne assegnata al polacco. Quella gara olimpica era valida anche come Campionato mondiale.\nNel 1969 Ozimek vinse la medaglia di bronzo ai Campionati europei di Varsavia con 475 kg. nel totale. Questa competizione si svolse all'interno del Campionato mondiale del 1969, per il quale Ozimek ottenne il 4\u00ba posto finale.\nL'anno successivo vinse la medaglia d'argento ai Campionati mondiali di Columbus con 482,5 kg. nel totale, preceduto dal sovietico Gennadij Ivan\u010denko (505 kg.), il quale, nell'occasione, stabil\u00ec il nuovo record mondiale nel totale.\nNel 1972 Ozimek partecip\u00f2 alle Olimpiadi di Monaco di Baviera, valevoli anche come Campionati mondiali di sollevamento pesi, conquistando la medaglia d'argento con 497,5 kg. nel totale, dietro al norvegese Leif Jenssen (507,5 kg.) e precedendo l'ungherese Gy\u00f6rgy Horv\u00e1th (495 kg.).\nAl termine dell'attivit\u00e0 agonistica, si dedic\u00f2 all'attivit\u00e0 di allenatore di sollevamento pesi.\nNel corso della sua carriera Ozimek realizz\u00f2 un record del mondo nel 1965 nella prova di strappo."}
{"id": "9121492", "revid": "1924342", "url": "https://it.wikipedia.org/wiki?curid=9121492", "title": "Blu celeste", "text": "Blu celeste \u00e8 il primo album in studio del cantautore italiano Blanco, pubblicato il 10 settembre 2021 dalla Universal e dalla Island.\nL'album si \u00e8 posizionato al settimo posto della classifica dei 20 migliori dischi italiani dell'anno stilata dalla rivista \"Rolling Stone Italia\"."}
{"id": "9121495", "revid": "123150182", "url": "https://it.wikipedia.org/wiki?curid=9121495", "title": "Suore consolatrici del Divino Cuore di Ges\u00f9", "text": "Le Suore Consolatrici del Divino Cuore di Ges\u00f9 (in ceco \"Kongregace Sester T\u011b\u0161itelek Bo\u017esk\u00e9ho Srdce Je\u017ei\u0161ova\"; sigla \"C.S.C.\") sono un istituto religioso femminile di diritto pontificio.\nStoria.\nLa congregazione fu fondata a Brno da Rosa Barbora V\u016fjt\u011bchov\u00e1: gi\u00e0 suora della carit\u00e0 di San Carlo, nel 1912 istitu\u00ec la confraternita del Divin Cuore di Ges\u00f9 e nel 1915, su consiglio di Pavel Huyn, vescovo di Brno, diede inizio alla nuova congregazione. Le prime aspiranti presero l'abito religioso nell'istituto il 14 maggio 1916.\nLa prima filiale fu aperta a Praga nel 1923 e nel 1924 si inizi\u00f2 la costruzione della casa-madre a Rajhrad. Nel 1950 la congregazione era arrivata a contare 18 case, con 138 religiose professe e 7 novizie, ma il governo socialista cecoslovacco disperse tutte le comunit\u00e0 in patria: la vita comune prosegu\u00ec nelle filiali all'estero, negli Stati Uniti d'America e in Italia, presso l'ospedale civile di Trani. \nL'istituto ricevette il pontificio decreto di lode il 30 gennaio 1969.\nAttivit\u00e0 e diffusione.\nLe suore si dedicano alla riparazione verso il Sacro Cuore di Ges\u00f9 attraverso le opere di carit\u00e0, specialmente l'assistenza agli ammalati.\nOltre che in Slovacchia, sono presenti in Argentina; la sede generalizia \u00e8 a Rajhrad.\nAlla fine del 2015 l'istituto contava 36 religiose in 6 case."}
{"id": "9121496", "revid": "963244", "url": "https://it.wikipedia.org/wiki?curid=9121496", "title": "Suore Consolatrici del Divino Cuore di Ges\u00f9", "text": ""}
{"id": "9121498", "revid": "125958039", "url": "https://it.wikipedia.org/wiki?curid=9121498", "title": "Hippo Roller", "text": "Hippo Roller (o Hippo Water Roller) \u00e8 un dispositivo idoneo al trasporto manuale di liquidi.\nFu sviluppato per permettere il trasporto di acqua potabile nei Paesi in via di sviluppo e nelle aree rurali in modo pi\u00f9 semplice ed efficiente rispetto ai metodi tradizionali.\nConsiste in un contenitore a forma di botte con un manico rigido incernierato al suo asse; tramite esso \u00e8 possibile tirarlo o spingerlo e trasportarlo tramite rotolamento.\nTrova maggior diffusione, a cura delle organizzazioni non governative di cooperazione allo sviluppo, nelle zone rurali dell'Africa.\nStoria.\nL'idea di Hippo Roller nacque nel gennaio 1991 a opera dei due ingegneri sudafricani Pettie Petzer e Johan Jonker.\nL'anno seguente il dispositivo fu presentato a Pretoria al SABS Design Excellence Award dell'ufficio sudafricano di standardizzazione.\nIl nome fu scelto in base a un sondaggio tra passanti, qualcuno dei quali rispose dicendo che il serbatoio sembrava \u00abgrande e forte come un ippopotamo\u00bb (in inglese \"hippo\").\nNel 1994 nacque Hippo Water Roller Project, e l'allora presidente sudafricano Nelson Mandela espresse il suo appoggio all'utilizzo del dispositivo, giudicandolo capace di migliorare la vita di molti indigeni sudafricani stante la difficolt\u00e0 di realizzare acquedotti in molte zone del Paese.\nNel 2005 Hippo Roller fu tra i finalisti del premio Index Award dell'organizzazione no-profit The Index Project.\nNel 2012 fu adottato dal programma alimentare mondiale delle Nazioni Unite. e lo stesso Sudafrica ne sottoline\u00f2 i vantaggi nel garantire alle proprie popolazioni indigene dell'entroterra, lontane da fonti idriche, il necessario approvvigionamento.\nNell'agosto di quello stesso anno ne risultavano essere stati distribuiti circa esemplare in 42 Paesi africani.\nQuasi un decennio pi\u00f9 tardi, nel settembre 2021, il numero era salito a circa su 51 Paesi, non solo africani, per un totale di circa beneficiari e un apporto idrico di circa 3 miliardi di litri all'anno: a giugno 2019, infatti, 180 dispositivi furono distribuiti a Vanuatu nell'isola di Ambae per facilitare l'evacuazione del luogo dopo la dichiarazione governativa dello stato di emergenza a causa dell'intensificarsi dell'attivit\u00e0 vulcanica.\nCaratteristiche.\nIl tamburo dell'Hippo Roller \u00e8 realizzato in polietilene lineare a bassa densit\u00e0 stabilizzato ai raggi ultravioletti ed \u00e8 progettato per resistere al rotolamento sulle superfici ruvide che caratterizzano le aree rurali.\nLa capienza del tamburo \u00e8 di , con un'apertura di di diametro per agevolarne il riempimento e la pulizia.\nL'impugnatura in acciaio consente di spingere o tirare il rullo su terreni accidentati, e il peso complessivo equivalente \u00e8 che ci si trova a spingere o tirare \u00e8 di circa .\nLa vita utile stimata di un Hippo Roller \u00e8 di circa 7 anni e il prezzo di ogni esemplare \u00e8 di circa .\nConfronto con metodi tradizionali.\nNei Paesi africani in via di sviluppo l\u2019approvvigionamento dell'acqua \u00e8 affidato alla fatica di donne e bambini che traspostano sulla testa contenitori capaci fino a per una media di .\nHippo Roller presenta, rispetto al carico manuale, il vantaggio di trasportare, per singola persona, un peso di circa 4,5 volte maggiore a fronte di uno sforzo applicato di circa , ovvero la met\u00e0 del carico.\nCi\u00f2 velocizza e rende pi\u00f9 agevole il trasporto d'acqua.\nIl vantaggio riconosciuto a Hippo Roller \u00e8 anche sociale, riferito al risparmio di tempo ed energie fisiche impiegabili in altre attivit\u00e0 nonch\u00e9 il guadagno in salute legato sia direttamente alla disponibilit\u00e0 di acqua potabile che alla maggiore ergonomia del trasporto.\nTale soluzione tecnica \u00e8 inoltre utilizzata anche dagli uomini, normalmente restii a utilizzare i metodi di trasporto dell'acqua tradizionali, diminuendo cos\u00ec ulteriormente la fatica delle donne e dei bambini.\nInoltre, rispetto all'utilizzo di carriole, che con le loro ruote scavano solchi che rendono ancora pi\u00f9 irregolari i sentieri, il rotolamento dell'Hippo Roller compatta il terreno, preservando cos\u00ec i sentieri utilizzati per la raccolta dell'acqua."}
{"id": "9121501", "revid": "124822817", "url": "https://it.wikipedia.org/wiki?curid=9121501", "title": "Suore dell'unit\u00e0 di Santa Teresa del Bambin Ges\u00f9", "text": "Le Suore dell'Unit\u00e0 di Santa Teresa del Bambin Ges\u00f9 (in polacco \"Zgromadzenie Si\u00f3str Jedno\u015b\u0107 pod Wezwaniem \u015aw. Teresy od Dzieci\u0105tka Jezus\") sono un istituto religioso femminile di diritto pontificio.\nStoria.\nLa congregazione fu fondata nel 1925 a Kolembrody dal sacerdote Andrzej Mazurkiewicz con l'aiuto del salesiano Leon Walaszek.\nL'istituto fu canonicamente eretto in congregazione religiosa di diritto diocesano il 18 gennaio 1954 da Ignacy \u015awirski, vescovo di Siedlce, e ottenne il riconoscimento pontificio l'8 dicembre 1988.\nAttivit\u00e0 e diffusione.\nLe suore sono attive in parrocchie e ospedali e si dedicano all'assistenza ai sacerdoti infermi, alla diffusione di libri di preghiere, alla collaborazione nelle missioni, alla confezione di paramenti e arredi liturgici.\nLa sede generalizia \u00e8 a Siedlce.\nAlla fine del 2015 l'istituto contava 42 religiose in 6 case."}
{"id": "9121502", "revid": "963244", "url": "https://it.wikipedia.org/wiki?curid=9121502", "title": "Suore dell'Unit\u00e0 di Santa Teresa del Bambin Ges\u00f9", "text": ""}
{"id": "9121523", "revid": "963244", "url": "https://it.wikipedia.org/wiki?curid=9121523", "title": "Suore di Sant'Elisabetta del Terz'ordine di San Francesco (Cieszyn)", "text": "Le Suore di Sant'Elisabetta del Terz'Ordine di San Francesco (in polacco \"Zgromadzenie Si\u00f3str \u015aw. El\u017cbiety III Zakonu Regularnego \u015aw. Franciszka\") sono un istituto religioso femminile di diritto pontificio.\nStoria.\nLe origini della congregazione risalgono al monastero di terziarie francescane elisabettine gondato nel 1754 a Cieszyn da un gruppo di religiose provenienti dalla comunit\u00e0 di Breslavia.\nCome negli altri monasteri di elisabettine, in origine le religiose professavano voti solenni, osservavano la clausura papale e si dedicavano alla cura dei malati nell'ospedale annesso al monastero; nel 1934 la sacra congregazione romana per i religiosi trasform\u00f2 la comunit\u00e0 in congregazione di voti semplici e con clausura vescovile.\nL'istituto, aggregato all'ordine dei frati minori dal 29 ottobre 1935, fu riconosciuto come congregazione di diritto pontificio con decreto del cardinale Stefan Wyszy\u0144ski del 7 settembre 1963.\nAttivit\u00e0 e diffusione.\nLe suore si dedicano al servizio ai malati e all'educazione della giovent\u00f9.\nOltre che in Polonia, sono presenti in Germania; la sede generalizia \u00e8 a Cieszyn.\nAlla fine del 2015 l'istituto contava 60 religiose in 6 case."}
{"id": "9121525", "revid": "963244", "url": "https://it.wikipedia.org/wiki?curid=9121525", "title": "Suore di Sant'Elisabetta di Graz", "text": "Le Suore di Sant'Elisabetta di Graz (in tedesco \"Schwestern von der Hl. Elisabeth zu Graz\"; sigla \"O.S.E.\") sono un istituto religioso femminile di diritto pontificio.\nStoria.\nIl monastero delle elisabettine di Graz sorse per volont\u00e0 dalla contessa Maria Teresa Lesle, che firm\u00f2 il documento di fondazione il 22 maggio 1693. Le prime religiose erano elisabettine di D\u00fcren, le cui origini risalgono alla fondazione fatta nel 1622 ad Aquisgrana da Apollonia Radermecher.\nIn origine le elisabettine erano in grado di ospitare nel loro monastero sei malati, poi l'imperatore Giuseppe II ordin\u00f2 l'erezione di un ospedale per 30 ricoverati: nel 1888 fu aperto un nuovo ospedale con 100 posti letto. Durante la prima guerra mondiale le suore si dedicarono all'assistenza ai soldati feriti e inaugurarono nel loro ospedale un reparto chirurgico.\nNel 1939 il governo nazionalsocialista costrinse le suore a lasciare Graz: le religiose si rifugiarono in massima parte presso le elisabettine di Lussemburgo, ma nel 1945 iniziarono a rientrare in patria e nel 1949 riaprirono il loro ospedale.\nLa congregazione \u00e8 aggregata all'ordine dei frati minori dal 15 settembre 1933.\nAttivit\u00e0 e diffusione.\nLe suore si dedicano alla cura dei malati.\nLa sede generalizia \u00e8 a Graz.\nAlla fine del 2015 l'istituto contava 15 religiose e una sola casa."}
{"id": "9121528", "revid": "367445", "url": "https://it.wikipedia.org/wiki?curid=9121528", "title": "BASE (search engine)", "text": ""}
{"id": "9121530", "revid": "250563", "url": "https://it.wikipedia.org/wiki?curid=9121530", "title": "Eccellenza Friuli-Venezia Giulia 2021-2022", "text": "Il campionato italiano di calcio di Eccellenza regionale 2021-2022 \u00e8 la trentunesima edizione del campionato di Eccellenza. Rappresenta il quinto livello del campionato italiano e il primo a livello regionale.\nStagione.\nDopo l'annullamento del campionato 2020-21, per ragioni legate al COVID-19, quest'anno vengono confermate tutte le venti squadre della scorsa stagione alle quali vendono aggiunte il Chions, retrocesso dalla Serie D, e le tre ripescate: il NK Kras Repen, la Sanvitese e il Zaule Rabuiese, per un totale di 24 squadre che saranno divise in due gironi da 12 squadre l'uno. Inoltre, la fusione tra Ancona e Lumignacco ha dato luogo all'Ancona Lumignacco.\nGirone A.\nClassifica.\nLegenda:\nRegolamento:\nRisultati.\nTabellone.\nOgni riga indica i risultati casalinghi della squadra segnata a inizio della riga, contro le squadre segnate colonna per colonna (che invece avranno giocato l'incontro in trasferta). Al contrario, leggendo la colonna di una squadra si avranno i risultati ottenuti dalla stessa in trasferta, contro le squadre segnate in ogni riga, che invece avranno giocato l'incontro in casa.\nGirone B.\nClassifica.\nLegenda:\nRegolamento:\nRisultati.\nTabellone.\nOgni riga indica i risultati casalinghi della squadra segnata a inizio della riga, contro le squadre segnate colonna per colonna (che invece avranno giocato l'incontro in trasferta). Al contrario, leggendo la colonna di una squadra si avranno i risultati ottenuti dalla stessa in trasferta, contro le squadre segnate in ogni riga, che invece avranno giocato l'incontro in casa."}
{"id": "9121531", "revid": "287204", "url": "https://it.wikipedia.org/wiki?curid=9121531", "title": "Suore dell'Assunzione di Nostra Signora", "text": "Le Suore dell'Assunzione di Nostra Signora (in inglese \"Assumption Sisters of Nairobi\"; sigla \"A.S.N.\") sono un istituto religioso femminile di diritto pontificio.\nStoria.\nLa congregazione fu fondata nel 1954 a Thika da John Joseph McCarthy, arcivescovo spiritano di Nairobi.\nLa congregazione romana di Propaganda Fide esamin\u00f2 le costituzioni dell'istituto e concesse il \"nulla osta\" per l'erezione canonica il 1\u00ba aprile 1954; l'erezione canonica della comunit\u00e0 in congregazione religiosa ebbe luogo il 2 febbraio 1955.\nAttivit\u00e0 e diffusione.\nLe suore si dedicano all'insegnamento della dottrina cristiana ai bambini, alla preparazione delle donne adulte al battesimo, alla direzione di scuole e laboratori, alla cura dei malati, al servizio domestico nei seminari.\nLa sede generalizia \u00e8 a Nairobi.\nAlla fine del 2015 l'istituto contava 198 religiose in 47 case."}
{"id": "9121532", "revid": "123077668", "url": "https://it.wikipedia.org/wiki?curid=9121532", "title": "Taliso Engel", "text": "Biografia.\n\u00c8 ipovedente: ha una vista del 6-8% in entrambi gli occhi. \u00c8 in grado di vedere le corde della corsia e seguire la linea sul fondo della piscina. \u00c8 cresciuto gareggiando e allenandosi al fianco di atleti normodotati ed ha preso parte ai campionati nazionali giovanili tedeschi del 2019 come unico atleta paralimpico, classificandosi sesto nei 100 rana. Ha dichiarato che \"Quando arriva il momento di svoltare, \u00e8 un po' difficile stimare la distanza perch\u00e9 vedo il muro molto pi\u00f9 tardi\"."}
{"id": "9121533", "revid": "33689", "url": "https://it.wikipedia.org/wiki?curid=9121533", "title": "Pravetz series 8", "text": ""}
{"id": "9121535", "revid": "365417", "url": "https://it.wikipedia.org/wiki?curid=9121535", "title": "Paola Mosca Barberis", "text": "Biografia.\nSpecialista delle prove veloci originaria di Biella, la Mosca Barberis in Coppa Europa esord\u00ec il 16 dicembre 1994 a Gressoney-La-Trinit\u00e9 in slalom gigante (39\u00aa), conquist\u00f2 il primo podio il 16 gennaio 1997 a Pra Loup in supergigante (3\u00aa) e l'unica vittoria il giorno successivo nelle medesime localit\u00e0 e specialit\u00e0. Sempre nel 1997 esord\u00ec in Coppa del Mondo, il 23 gennaio a Cortina d'Ampezzo in discesa libera (39\u00aa), e conquist\u00f2 l'ultimo podio in Coppa Europa, il 7 febbraio a Sankt Moritz in nella medesima specialit\u00e0 (2\u00aa). Il 19 dicembre 1998 prese per l'ultima volta il via in Coppa del Mondo, a Veysonnaz in discesa libera, ottenendo il suo miglior piazzamento nel circuito (29\u00aa); si ritir\u00f2 all'inizio della stagione 1999-2000 e la sua ultima gara fu il supergigante di Coppa Europa disputato il 22 dicembre all'Alpe d'Huez, chiuso dalla Mosca Barberis al 51\u00ba posto. Non prese parte a rassegne olimpiche o iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nSG = supergigante"}
{"id": "9121539", "revid": "1347902", "url": "https://it.wikipedia.org/wiki?curid=9121539", "title": "Zavod imeni Stalina", "text": ""}
{"id": "9121541", "revid": "844563", "url": "https://it.wikipedia.org/wiki?curid=9121541", "title": "Tre\u0107a hrvatska nogometna liga 2021-2022", "text": "La Tre\u0107a hrvatska nogometna liga 2021-2022, conosciuta anche come 3. HNL 2021-2022, \u00e8 la 31\u00aa edizione della terza serie del campionato di calcio croato.\nAvvenimenti.\nLa stagione precedente \u00e8 stata disputata senza spettatori a causa della pandemia del coronavirus. Una squadra \u00e8 stata promossa: lo Jarun, vincitore del girone Centro e degli spareggi-promozione. Sono state retrocesse Rovigno (dal girone Ovest), \u0160pansko e Vrap\u010de (Centro), Grani\u010dar \u0110ur\u0111evac (Nord), Valpovka e Slavonac Bukovlje (Est) e B\u0160K Zmaj Blato (Sud)\nDurante l'estate Tehni\u010dar Cvetkovec (4\u00ba girone Nord) e Vihor Jelisavac (12\u00ba nel girone Est) non si sono iscritte, permettendo il ripescaggio di Vrap\u010de e Slavonac Bukovlje.\n\u00c8 prevista una ristrutturazione del torneo: da 5 gironi della stagione attuale al girone unico di 16 squadre per la stagione 2022-23.\n\u00c8 prevista una sola promozione: per accedere agli spareggi le compagini devono classificarsi entro i primi tre posti nel proprio girone ed ottenere la licenza per la Druga HNL.\nLa 3. HNL 2022-23 sar\u00e0 composta come segue:\nGirone Nord.\nDopo le prime 22 giornate, le prime 6 in classifica accedono al girone per il titolo (\"liga za titulu\") e le ultime 6 al girone retrocessione (\"liga za opstanak\"). In questi due gironi viene disputata solo l'andata (5 giornate). "}
{"id": "9121542", "revid": "458786", "url": "https://it.wikipedia.org/wiki?curid=9121542", "title": "Tiago Dantas", "text": "Caratteristiche tecniche.\n\u00c8 un centrocampista offensivo.\nCarriera.\nCresciuto nel settore giovanile del , debutta con la squadra riserve l'11 agosto 2018 in occasione dell'incontro di Segunda Liga vinto 2-1 contro il ; la stagione seguente esordisce anche in prima squadra nel match di Ta\u00e7a da Liga pareggiato 2-2 contro il .\nnel 2020 viene prestato al , dove gioca principalmente con le riserve in 3. Liga riuscendo comunque a fare due apparizioni in massima serie. Rientrato alla base, nell'estate seguente viene prestato al .\nStatistiche.\nPresenze e reti nei club.\n\"Statistiche aggiornate al 31 luglio 2021.\""}
{"id": "9121572", "revid": "15756", "url": "https://it.wikipedia.org/wiki?curid=9121572", "title": "Royal Ordnance L7", "text": "Il Royal Ordnance L7, ufficialmente designato Gun, 105 mm, Tank, L7, \u00e8 il modello basico del pi\u00f9 riuscito cannone da carro armato britannico. Il pezzo, in calibro 105/52 mm rigato, \u00e8 stato progettato dalla Royal Ordnance Factories per l'uso sui mezzi corazzati in sostituzione del precedente Ordnance QF 20 lb da 84 mm, montato sul carro Centurion. Il riuscito \"L7\" \u00e8 stato installato su molti mezzi corazzati, incluso il britannico Centurion a partire dalla versione Mark 5/2, tedesco Leopard 1 e le prime varianti dello statunitense M1 Abrams (M1 e IPM1).\nIl cannone \u00e8 rimasto in servizio anche dopo essere stato sostituito dal Royal Ordnance L11 da 120 mm rigato come cannone da carro armato, in particolare su alcuni Centurion impiegati come posti di osservazione di artiglieria avanzati e sugli AVRE. Il \"L7\" e i suoi derivati sono ancora in servizio come arma standard o come retrofit su un'ampia variet\u00e0 di carri sviluppati durante la Guerra Fredda.\nStoria.\nRegno Unito e Stati Uniti d'America furono impegnati nello sviluppo di cannoni di calibro sempre pi\u00f9 grande durante la seconda guerra mondiale per competere con l'aumento di corazzatura dei carri tedeschi e, durante la Guerra Fredda, di quelli sovietici. Gli americani in questo periodo svilupparono alcuni carri pesanti, come il 105 mm Gun Motor Carriage T95 (poi designato T28), mentre gli inglesi realizzarono il Ordnance QF 32 lb da 94 mm per il A39 Tortoise.\nGli Stati Uniti, prevedendo difficolt\u00e0 nell'ingaggio dei carri sovietici IS-3 e 4 da parte dei propri M47 Patton, introdussero il carro pesante M103, armato con in potentissimo cannone da 120 mm M58. La munizione era talmente pesante da necessitare di due serventi, uno per il proietto e un per la carica di lancio separata. Dei 300 M103 prodotti, la maggior parte andarono ai Marines. Gli inglesi giunsero alle stesse conclusioni e svilupparono il loro carro pesante Conqueror, che montava anch'esso il 120 mm M58 americano.\nRegno Unito.\nDurante la rivoluzione ungherese del 1956, i ribelli consegnarono un T-54A sovietico all'ambasciata inglese di Budapest. Dall'analisi della sua corazzatura e del cannone da 100 mm, i militari inglesi conclusero che il loro pezzo da 84 mm sarebbe stato inefficace contro tali mezzi. Ci\u00f2 significava che i pi\u00f9 diffusi carri inglesi non erano pi\u00f9 in grado di competere efficacemente con i carri medi sovietici, men che meno con quelli pesanti.\nQuesti fatti spronarono il Regno Unito a montare nel 1958 un nuovo cannone ad alta velocit\u00e0, il \"Royal Ordnance L7\", sui carri Centurion esistenti. Nello stesso anno, gli statunitensi testarono lo stesso cannone sul proprio nuovo carro XM60, il cui sviluppo era iniziato l'anno precedente. Il \"L7\" era specificatamente progettato per essere installato nelle torrette precedentemente armate del pezzo da 20 pdr, consentendo il potenziamento della flotta di Centurion con minime modifiche, quindi in tempi rapidi e con costi contenuti. Il primo modello ad integrare il \"L7\" nel 1958 fu un singolo Mark 7. Dal 1959 in poi, i Centurion di nuova produzione erano armati con il \"L7\".\nStati Uniti d'America.\nIl cannone per la serie M60 venne scelto dopo un test comparativo a fuoco con sei differenti cannoni sul poligono di Aberdeen nel 1958. Vennero valutati precisione, letalit\u00e0, rateo di fuoco e capacit\u00e0 di penetrazione. Sulla base di queste prove venne scelto il pezzo da 105 mm T254E1, modificato in T254E2 e standardizzato come Cannon, 105-MM Gun, M68, tutte versioni prodotte su licenza in America del \"L7\" britannico. Il T254E2/M68 impiegava un otturatore a cuneo verticale, invece di quello orizzontale del T254E1. Fino a quando l'industria americana non riusc\u00ec a fornire canne con precisione comparabile, vennero impiegate canne britanniche X15/L52 con evacuatore di fumo concentrico. Le canne di produzione americana XM24/L52 avevano evacuatore eccentrico per consentire una maggiore depressione sul retro del carro e iniziarono ad essere montate sui carri serie M60 a partire da giugno 1959, pur conservando l'intercambiabilit\u00e0 con le canne britanniche X15/L52. Tutte le canne americane XM24 vennero prodotte al Watervliet Arsenal, NY, e gli affusti (M116 per gli M60 e M140 per gli M60A1/A3) erano realizzati dal Rock Island Arsenal, IL. La variante originale del carro M60 era equipaggiata con il cannone \"M68\" su affusto M116. Inoltre, molti M48A3 armati con cannone da 90 mm, in servizio con la Guardia Nazionale negli Stati Uniti continentali, vennero retrofittati con il cannone \"M68\" e ridesignati M48A5. Questa iniziativa serviva a garantire il livello addestrativo delle unit\u00e0 della Guardia Nazionale e la comunalit\u00e0 del munizionamento dei carri.\nLe varianti A1 e A3 del M60 Patton e i primi prototipi di pre-serie XM1 del carro M1 Abrams erano armate con la variante M68E1 del cannone. Questa conservava le caratteristiche balistiche del \"M68\", con miglioramenti al freno di sparo idraulico, al sistema di stabilizzazione, un arresto d'emergenza dell'elevazione azionabile dal servente e ad altri sottosistemi. Dal 1973 venne introdotto il manicotto termico. A met\u00e0 degli anni settanta divent\u00f2 chiaro che l'ultima generazione di corazzatura composita era resistente ai penetratori in carburo di tungsteno. Di conseguenza vennero avviati i lavori di sviluppo di penetratori in uranio impoverito mentre si miglioravano le prestazioni del proietto M774 da 105 mm. Il proietto migliorato M744A1 venne adottato come M833 a partire dal 1980 usando un penetratore in uranio impoverito. Nel 1975 venne progettata una versione migliorata del cannone, la T254E3, dotata di canna cromata per migliorare la precisione, che venne utilizzata per valutare il miglioramento delle prestazioni dell'arma usando munizioni ad abbandono di sabot. Due cannoni furono costruiti e sottoposti a prove a fuoco ad Aberdeen e a valutazioni tecniche presso l'arsenale di Watervliet. In base ai risultati di queste prove, le carenze dell'anima delle canne superavano qualsiasi eventuale vantaggio e il programma venne abbandonato a maggio 1975.\nA gennaio 1978 venne lanciato il programma di sviluppo di una versione avanzata del cannone da 105 mm, la M68A1E2, come possibile arma alternativa per l'M1 Abrams. La nuova canna XM24/L55 era pi\u00f9 lunga di 45,72 cm rispetto alla XM24/L52 usata sugli M60. La camera di scoppio poteva resistere a pressioni maggiori, l'otturatore era rinforzato e la velocit\u00e0 alla volata era aumentata. Nel 1979 il 120 mm M256 ad anima liscia venne scelto come arma principale del M1 Abrams, ma lo sviluppo delle munizioni per questa arma non erano ancora completato, ritardandone l'entrata in servizio fino al 1984. Le prime versioni di serie dell'M1 Abrams (M1 e IPM1) vennero cos\u00ec equipaggiate con il \"M68A1\" da 105 mm per due ragioni. La prima era dovuta al grande numero di M60 Patton con cannone M68A1 ancora in servizio negli anni ottanta e alle vaste scorte di munizioni da 105 mm: equipaggiare il nuovo carro con lo stesso cannone costituiva una soluzione economica e pratica grazie alla comunalit\u00e0 di munizioni tra i due tipi di carri. Secondariamente il cannone M68A1E2 poteva impiegare la nuova munizione M900 APFSDS in uranio impoverito, che garantiva capacit\u00e0 di penetrazione aumentate rispetto alla M744. Queste prime versioni di M1 Abrams entrano in servizio attivo nell'US Army nel 1991 e con la Guardia Nazionale nel 1996. Gli M1 prodotti dopo il 1984 erano armati con il 120 mm M256 e vennero designati M1A1. Alcuni M1 e IPM1 vennero refittati con il M256, assumendo la nuova denominazione.\nIl M1128 Mobile Gun System (MGS) \u00e8 armato con il cannone M68A1E4. La principale funzione del MGS \u00e8 fornire fuoco diretto rapido in supporto alla fanteria d'assalto.. Il cannone \u00e8 montato in una torretta completamente stabilizzata a basso profilo, integrata su scafo Stryker. Questa versione \u00e8 basata sul M68A1E2, con un rateo di tiro sostenuto di 6 colpi al minuto, e impiega quattro tipi di munizione: M900 con penetratore ad energia cinetica contro veicoli corazzati; M456A2 anticarro ad alto esplosivo contro veicoli blindati leggeri e antipersonale; M393A3 ad alto esplosivo plastico per distruggere bunker, nidi di mitragliatrici e postazioni di cecchini e per aprire varchi tra le fanterie; M1040 a mitraglia per l'uso contro fanterie all'aperto. Il M68A1E4 sar\u00e0 completamente ritirato dal servizio quando il M1128 MGS verr\u00e0 ritirato nel 2022.\nAltri sviluppi.\nIl cannone venne adottato in seguito sul tedesco Leopard 1 nella variante apposita L7A3 e sugli svizzeri Panzer 61 e Panzer 68. Il L7A3 venne adottato anche dal Giappone sul carro Type 74 e da Israele sui Magach 6 e 7 e sulle prive versioni di Merkava. Il carro senza torretta Stridsvagn 103 montava un cannone svedese Bofors L74 con sistema di caricamento automatico, compatibile con il munizionamento del \"L7\". Altri paesi hanno usato il cannone per migliorare la capacit\u00e0 di fuoco di carri esistenti. Derivati del pezzo sono stati montati su carri sovietici T-54/55 in Israele, India, Egitto e Iraq, e sui Type 79 in Cina."}
{"id": "9121581", "revid": "1504506", "url": "https://it.wikipedia.org/wiki?curid=9121581", "title": "Indo-parti", "text": ""}
{"id": "9121582", "revid": "104458", "url": "https://it.wikipedia.org/wiki?curid=9121582", "title": "Sovrana Welf", "text": "Biografia.\nSpecialista delle prove veloci originaria di Gressoney-La-Trinit\u00e9, la Welf esord\u00ec in Coppa del Mondo il 10 gennaio 1995 a Flachau in supergigante, senza completare la prova, e ai Campionati mondiali a Sierra Nevada 1996, sua unica presenza iridata, dove si classific\u00f2 28\u00aa nella discesa libera. Nella successiva stagione 1996-1997 ottenne i suoi migliori piazzamenti in Coppa del Mondo (25\u00aa nel supergigante di Lake Louise del 1\u00ba dicembre e nella discesa libera di Happo One del 2 marzo) e conquist\u00f2 l'ultimo podio in Coppa Europa, l'8 febbraio a Sankt Moritz in discesa libera (3\u00aa); si ritir\u00f2 durante la stagione 1997-1998 e la sua ultima gara fu la discesa libera di Coppa del Mondo disputata il 22 gennaio a Cortina d'Ampezzo, non completata dalla Welf. Non prese parte a rassegne olimpiche."}
{"id": "9121588", "revid": "1442080", "url": "https://it.wikipedia.org/wiki?curid=9121588", "title": "Rodrigo M\u00e1rquez", "text": "Carriera.\nCresciuto nel settore giovanile dell', debutta in prima squadra il 19 luglio 2021 in occasione dell'incontro di Primera Divisi\u00f3n\u00a0pareggiato 0-0 contro l'.\nStatistiche.\nPresenze e reti nei club.\n\"Statistiche aggiornate al 14 settembre 2021.\""}
{"id": "9121589", "revid": "599013", "url": "https://it.wikipedia.org/wiki?curid=9121589", "title": "Lu\u00eds Mata", "text": "Carriera.\nClub.\nProdotto delle giovanili del , nel 2016 viene aggregato alla rosa della seconda squadra. Nel gennaio del 2017 viene girato in prestito al per il resto della stagione. Terminato il prestito, gioca un'altra stagione con la seconda squadra dei \"Drag\u00f5es\". Nell'estate del 2018 viene ceduto in prestito al , formazione militante nella terza divisione spagnola. Rientrato dal prestito, gioca ancora un'altra stagione con la seconda squadra del Porto. Il 1\u00ba agosto 2020 viene ceduto a titolo definitivo ai polacchi del .\nNazionale.\nHa rappresentato le varie nazionali giovanili portoghesi, dall'Under-15 all'Under-21.\nStatistiche.\nPresenze e reti nei club.\n\"Statistiche aggiornate al 14 settembre 2021.\""}
{"id": "9121591", "revid": "228587", "url": "https://it.wikipedia.org/wiki?curid=9121591", "title": "Carlo Franzini", "text": ""}
{"id": "9121593", "revid": "104458", "url": "https://it.wikipedia.org/wiki?curid=9121593", "title": "Campionati norvegesi di sci alpino 1997", "text": "I Campionati norvegesi di sci alpino 1997 si svolsero a Hemsedal dall'11 al 17 aprile. Il programma incluse gare di discesa libera, supergigante, slalom gigante, slalom speciale , sia maschili sia femminili.\nTrattandosi di competizioni valide anche ai fini del punteggio FIS, poterono partecipare anche sciatori di altre federazioni, senza che questo consentisse loro di concorrere al titolo nazionale norvegese.\nRisultati.\nUomini.\nDiscesa libera.\nData: 17 aprile\nSupergigante.\nData: 13 aprile\nSlalom gigante.\nData: 11 aprile\nSlalom speciale.\nData: 12 aprile\nDonne.\nDiscesa libera.\nData: 17 aprile\nSupergigante.\nData: 13 aprile\nSlalom gigante.\nData: 11 aprile\nSlalom speciale.\nData: 12 aprile"}
{"id": "9121600", "revid": "228587", "url": "https://it.wikipedia.org/wiki?curid=9121600", "title": "Saturnino (console)", "text": ""}
{"id": "9121606", "revid": "290948", "url": "https://it.wikipedia.org/wiki?curid=9121606", "title": "Hippo Water Roller", "text": ""}
{"id": "9121607", "revid": "106908", "url": "https://it.wikipedia.org/wiki?curid=9121607", "title": "Michel Gondinet", "text": "Biografia.\nOriginario del Limosino, Michael Gondinet fu pronipote di Alfred de Vigny e nipote di Edmond Gondinet. Divenne dottore in giurisprudenza e avvocato presso la corte d'appello di Parigi dal 1881 al 1931. Grande appassionato di sport, fu tra i fondatori del Racing Club de France nel 1881, di cui venne poi eletto presidente dal 1891 al 1902. \nFu inoltre a capo dell'Union des soci\u00e9t\u00e9s fran\u00e7aises de sports athl\u00e9tiques dal 1891 al 1894, anno in cui Gondinet diresse la commissione relativa alle questioni del dilettantismo del I Congresso Olimpico, organizzato da Pierre de Coubertin nell'Universit\u00e0 della Sorbona per ristabilire i Giochi olimpici e per fondare il Comitato Olimpico Internazionale. Nel 1893 guid\u00f2 la prima squadra di rugby francese che ebbe l'onore di affrontare gli inglesi sul loro suolo.\nNel 1900 fu membro della commissione superiore per gli esercizi fisici presso il Ministero della Pubblica Istruzione, occupandosi degli sport atletici. Nel corso della sua carriera scrisse alcune opere letterarie, incentrate sul diritto, sulla sua citt\u00e0 natale e sulla genealogia della sua famiglia."}
{"id": "9121608", "revid": "106908", "url": "https://it.wikipedia.org/wiki?curid=9121608", "title": "Gondinet", "text": ""}
{"id": "9121609", "revid": "458786", "url": "https://it.wikipedia.org/wiki?curid=9121609", "title": "Mat\u00edas Molina", "text": "Caratteristiche tecniche.\n\u00c8 un terzino destro\nCarriera.\nCresciuto nel settore giovanile del , debutta in prima squadra il 2 dicembre 2012 in occasione dell'incontro di Primera B Metropolitana pareggiato 1-1 contro il ; negli anni seguenti si consolida in prima squadra e nel 2016 viene prestato al con cui gioca una stagione in Primera B Nacional.\nRientrato al Trist\u00e1n, vi rimane una stagione prima di trasferirsi all', con cui ottiene la promozione in seconda divisione al termine della stagione 2018-2019.\nNel 2021 viene acquistato dal neopromosso ed il 21 agosto esordisce in Primera Divisi\u00f3n nel match vinto 3-0 contro l'.\nStatistiche.\nPresenze e reti nei club.\n\"Statistiche aggiornate al 14 settembre 2021.\""}
{"id": "9121616", "revid": "1543377", "url": "https://it.wikipedia.org/wiki?curid=9121616", "title": "Marmotini", "text": "I Marmotini , o scoiattoli di terra veri e propri, sono una trib\u00f9 della famiglia degli Sciuridi (Sciuridae) che comprende marmotte, cani della prateria e citelli.\nRaggruppano i seguenti generi:\nOltre a questi, figurano tra i Marmotini anche i seguenti generi, talvolta classificati in una trib\u00f9 a s\u00e9, quella dei Tamiini:\nI pi\u00f9 antichi resti fossili di scoiattoli di terra (generi \"Protospermophilus\" e \"Sinotamias\") risalgono all'Oligocene. Citelli, citelli antilope e cani della prateria sono stati spesso trattati distintamente (sottotrib\u00f9 Spermophilina) dalle marmotte (sottotrib\u00f9 Marmotina). Tuttavia, ricerche di biologia molecolare e morfologica effettuate tra il 2007 e il 2009 hanno rivelato che i rapporti interni tra i Marmotini sono diversi da quanto ipotizzato in precedenza. Dopo un'approfondita indagine di biologia molecolare, tuttavia, i citelli sono stati suddivisi in otto generi distinti, corrispondenti ai precedenti sottogeneri, poich\u00e9 \u00e8 risultato che i gruppi formati dalle marmotte (\"Marmota\"), dai citelli antilope (\"Ammospermophilus\") e dai cani della prateria (\"Cynomys\") sono parafiletici, pertanto non formano un clade comune. Nel genere \"Spermophilus\" sono rimaste solo le specie paleartiche dell'ex sottogenere \"Spermophilus\", proprie dell'Eurasia."}
{"id": "9121673", "revid": "767487", "url": "https://it.wikipedia.org/wiki?curid=9121673", "title": "The House of Toys", "text": "The House of Toys \u00e8 un film muto del 1920 diretto da George L. Cox. La sceneggiatura di Daniel F. Whitcomb si basa sull'omonimo romanzo di Henry Russell Miller pubblicato a Indianapolis nel 1914. Prodotto dall'American Film Company, aveva come interpreti Seena Owen, Pell Trenton, Helen Jerome Eddy, Lillian Leighton.\nTrama.\nShirley Lord, sposatasi con un giovane architetto che cerca di farsi strada senza grande successo, si pente ben presto di quel matrimonio osteggiato fin da subito da sua zia Clara, una ricca signora della buona societ\u00e0. Dopo qualche anno di matrimonio, Shirley si separa dal marito e torna dalla zia e alla sua vita lussuosa.&lt;br&gt;\nIl marito, nonostante gli sforzi, deve arrendersi: lascia la professione e trova impiego presso uno studio come disegnatore. Incoraggiato dal suo nuovo capo e da Helen, una collega, David ottiene finalmente successo come architetto. Shirley riconosce il proprio egoismo e il suo amore per il marito. Helen, sacrificandosi, esorta David a tornare dalla moglie, assistendo poi cos\u00ec alla loro riconciliazione.\nProduzione.\nIl film fu prodotto dall'American Film Company.\nDistribuzione.\nIl copyright del film, richiesto dall'American Film Co., Inc., fu registrato il 10 maggio 1920 con il numero LP15103.&lt;br&gt;\nDistribuito dalla Path\u00e9 Exchange, il film usc\u00ec nelle sale cinematografiche statunitensi nel maggio 1920.\nConservazione.\nNon si conoscono copie ancora esistenti della pellicola che viene considerata presumibilmente perduta."}
{"id": "9121687", "revid": "33888", "url": "https://it.wikipedia.org/wiki?curid=9121687", "title": "Vittorio Gabrieli", "text": "Biografia.\nFiglio di Giuseppe e fratello di Francesco , fu allievo di Mario Praz (di cui compil\u00f2 l'ampia \"Bibliografia degli scritti\"), e docente di letteratura inglese presso le universit\u00e0 di Bari, Torino e Roma. Collaboratore assiduo di riviste come \"Belfagor\", \"Rivista storica italiana\", \"La Cultura\", tradusse opere di William Shakespeare, Tommaso Moro, John Milton, Matthew Arnold, Henry Adams per editori quali Adelphi, Einaudi, Garzanti. Aderente al Partito d'azione, partecip\u00f2 attivamente alla Resistenza romana, scontando quattro mesi di carcere. Autore di sentiti profili biografici di colleghi anglisti come Agostino Lombardo e Giorgio Melchiori, fu commemorato da Piero Boitani il 20 aprile 2018 presso l'Accademia dei Lincei."}
{"id": "9121695", "revid": "214753", "url": "https://it.wikipedia.org/wiki?curid=9121695", "title": "Rallycross di Svezia 2021", "text": "Il Rallycross di Svezia 2021, ufficialmente denominato Swecon World RX of Sweden, \u00e8 stata l'edizione 2021 del rallycross di Svezia. La manifestazione si \u00e8 svolta il 21 e il 22 luglio sul circuito del H\u00f6ljesbanan a H\u00f6ljes, villaggio situato in territorio di Torsby all'estremo nord della contea di V\u00e4rmland, ed era valida come seconda prova del campionato del mondo rallycross 2021 nelle classi RX1 e RX2e, nonch\u00e9 come seconda gara del campionato europeo rallycross 2021 (la prima per la categoria RX1 e la seconda per la RX3).\nL'evento del \"World RX\" \u00e8 stato vinto nella categoria RX1 dal pilota di casa Timmy Hansen alla guida di una Peugeot 208 WRX del Hansen World RX Team, sopravanzando in finale il fratello nonch\u00e9 compagno di squadra Kevin e l'olandese Kevin Abbring, terzo alla guida di una Renault M\u00e9gane R.S. della scuderia francese Unkorrupted; la coppia svedese conquist\u00f2 quindi la seconda doppietta consecutiva dopo quella ottenuta nel primo appuntamento stagionale a Barcellona, mentre per Abbring si tratt\u00f2 del primo podio in carriera nel World RX. Nella categoria RX2e, serie monomarca nella quale si gareggia soltanto con vetture a propulsione elettrica, ha primeggiato invece il finlandese Jesse Kallio.\nNell'evento dell'\"Euro RX\" stavolta si gareggiava in entrambe le categorie; nella RX1, al debutto stagionale, si impose il norvegese Thomas Bryntesson su Volkswagen Polo, mentre nella classe cadetta RX3 (chiamata Super1600 sino alla stagione 2020), primeggi\u00f2 lo svizzero Yuri Belevskiy su Audi A1, alla sua seconda vittoria consecutiva stagionale."}
{"id": "9121698", "revid": "125629263", "url": "https://it.wikipedia.org/wiki?curid=9121698", "title": "Volley Bergamo", "text": "Il Volley Bergamo \u00e8 una societ\u00e0 pallavolistica femminile italiana con sede a Bergamo.\nStoria.\nIl Volley Bergamo \u00e8 stato fondato nel 1991 da Mauro Ferraris: partecipa al suo primo campionato nella stagione 1991-92, in Serie B1; nell'annata successiva, grazie al primo posto in classifica la squadra viene promossa in Serie A2: nella stagione 1992-93 fa il suo esordio nella pallavolo professionistica e, chiudendo il campionato nuovamente al primo posto, ottiene la seconda promozione consecutiva, questa volta in Serie A1.\nNella stagione 1994-95 il club orobico esordisce nella massima divisione italiana, ottenendo un quinto posto finale: tale risultato consente alla societ\u00e0 di qualificarsi per la prima volta a una competizione europea, ossia la Coppa CEV 1995-96; nella stagione successiva vince il suo primo scudetto, battendo nella serie finale dei play-off il Volley Modena: in precedenza la squadra aveva gi\u00e0 vinto la Coppa Italia 1995-96. Il Volley Bergamo si conferma campione d'Italia per altre tre stagioni consecutive: in questo periodo si aggiungono al palmar\u00e8s altri trofei, tra cui il primo titolo europeo, ossia la Coppa dei Campioni 1996-97, competizione vinta poi per altre due volte consecutivamente nell'edizione 1998-99 e 1999-00 e quattro vittorie consecutive nella Supercoppa italiana. L'inizio del nuovo millennio \u00e8 caratterizzato da un periodo scarno di successi, con solo la conquista del quinto scudetto nella stagione 2001-02. \nIl 2003 segna un cambiamento nei vertici societari che porta alla nomina di presidente di Luciano Bonetti, patron della Foppa Pedretti, storico sponsor della societ\u00e0: la nuova dirigenza ottiene subito la vittoria del campionato e il trionfo nella terza competizione continentale, ossia la Coppa CEV 2003-04, seguito poi nell'annata successiva da una nuova affermazione nella massima competizione europea, che nel frattempo aveva mutato il nome in Champions League; nella stagione 2005-06 il Volley Bergamo vince il suo settimo scudetto e la sua quarta Coppa Italia.\nNel periodo compreso tra il 2006 e il 2010, la squadra fermer\u00e0 la propria corsa alla conquista del titolo italiano sempre in semifinale, eccetto nella stagione 2006-07 sconfitta ai quarti di finale dalla Pallavolo Sirio Perugia: tuttavia continuano le affermazioni in Champions League con la vittoria di tre titoli, di cui uno nell'annata 2006-07 e due consecutivi nell'annata 2008-09 e 2009-10.\nNella stagione 2010-11 ritorna alla vittoria del campionato italiano, vincendo il suo ottavo scudetto, battendo nella serie finale play-off il Gruppo Sportivo Oratorio Pallavolo Femminile Villa Cortese: nel 2011 vince anche la Supercoppa italiana. L'inizio della stagione 2012-13 vede un ridimensionamento del bugdet e un totale rinnovamento della rosa: tuttavia nella stagione 2015-16 vince per la sesta volta la Coppa Italia.\nDopo alcune stagioni anonime, concluse nelle retrovie di classifica, nell'estate 2021 la societ\u00e0 cede il titolo sportivo e con esso la possibilit\u00e0 di partecipare alla Serie A1 2021-22 alla neonata ."}
{"id": "9121711", "revid": "729019", "url": "https://it.wikipedia.org/wiki?curid=9121711", "title": "Stazione di Mercedes", "text": "La stazione di Mercedes (\"Estaci\u00f3n Mercedes\" in spagnolo) \u00e8 una stazione ferroviaria della linea Sarmiento situata nell'omonima cittadina argentina della provincia di Buenos Aires.\nStoria.\nLa stazione fu aperta al traffico il 3 marzo 1865."}
{"id": "9121713", "revid": "124123", "url": "https://it.wikipedia.org/wiki?curid=9121713", "title": "Persone di nome Marin", "text": ""}
{"id": "9121714", "revid": "124123", "url": "https://it.wikipedia.org/wiki?curid=9121714", "title": "Persone di nome Giorgi", "text": ""}
{"id": "9121717", "revid": "1564499", "url": "https://it.wikipedia.org/wiki?curid=9121717", "title": "Trivicum", "text": "Trivicum (secondo alcune ipotesi Trivicus, o Trivicium) era un insediamento romano, o forse preromano, situato nel Sannio irpino alle soglie dell'Apulia. Citato unicamente da Orazio con riferimento a una vicina Trivici villa ove lo stesso poeta alloggi\u00f2 per una notte, l'insediamento doveva essere ubicato all'altezza di un valico appenninico, nei monti della Daunia (i ventosi monti dell'Apulia sferzati dal favonio, secondo la descrizione di Orazio)\nStoria.\nNella primavera del 37 a.C. il celebre poeta Quinto Orazio Flacco (all'epoca ventisettenne) era in marcia con alcuni suoi amici da \"Beneventum\" verso \"Canusium\" lungo una pista poco battuta, corrispondente con ogni probabilit\u00e0 alle valli dei torrenti Fiumarella e Calaggio (qualche secolo pi\u00f9 tardi tale direttrice sarebbe stata poi ripercorsa dalla \"via Aurelia Aeclanensis\").\nPur essendo possibile che \"Trivicum\" fosse una semplice villa romana, si ritiene assai pi\u00f9 probabile che costituisse invece un insediamento relativamente pi\u00f9 corposo (del resto lo stesso toponimo sembrerebbe alludere a un triplice \"vicus\"). Non \u00e8 neppure chiaro se la forma aggettivale \"vicina\", concordata con \"villa\" e costruita stranamente con il genitivo, avesse lo stesso significato che in italiano o se invece conservasse la primitiva accezione etimologica; nel primo caso la \"villa\" oraziana doveva trovarsi nei paraggi di \"Trivicum\", diversamente doveva essere collocata proprio all'interno del \"vicus\". Secondo alcuni autori\n\u00e8 plausibile che \"Trivicum\" fosse stato un vero e proprio \"oppidum\" (villaggio fortificato) al tempo delle guerre sannitiche, e che la sua ubicazione corrispondesse a quella dell'attuale Trevico, bench\u00e9 tale centro, noto in latino medievale come \"Montem de Vico\" (derivante forse da una corruzione di \"Monte[m] Trivicu[m]\") o anche semplicemente come \"Vicum\", abbia acquisito la corrente denominazione soltanto in epoca moderna.\nAppare comunque inverosimile che un'impervia altura isolata quale quella su cui sorge l'attuale Trevico potesse essere stata prescelta quale sede di un insediamento romano, agricolo o commerciale che fosse; in considerazione della toponomastica \u00e8 stato infatti ipotizzato che \"Trivicum\" potesse piuttosto corrispondere alla moderna frazione \"Civita\" di San Sossio Baronia (gi\u00e0 casale di Trevico fino al basso medioevo). In quanto alla \"villa\" citata da Orazio, essa poteva invece trovarsi sulle colline prossime a Scampitella (gi\u00e0 frazione di Trevico fino al 1948), almeno a giudicare dall'itinerario descritto dal poeta nonch\u00e9 da un'epigrafe reperita in loco.\nNon \u00e8 dato sapere se la \"vicina Trivici villa\" fosse una vera e propria villa privata appartenente a qualcuno della sua comitiva, o piuttosto una semplice ma accogliente taverna; Orazio riferisce comunque che al suo interno l'aria era invasa dal fumo (a causa di una stufa malfunzionante) e descrive anche la sua frustrazione per un mancato incontro con una fanciulla. L'indomani il gruppo lascia la \"villa\" per dirigersi verso una localit\u00e0 non nominata, ma da identificarsi con ogni probabilit\u00e0 con la citt\u00e0 apula di \"Herdonia\"; da allora in poi \"Trivicum\" non \u00e8 pi\u00f9 citata, se non dallo scoliasta Pomponio Porfirione che in una glossa di epoca tardo-antica apposta alla stessa opera di Orazio scrive \"Trivici oppidum in fine Campaniae est\" (=\"L\"'oppidum\" di \n\"Trivicum/Trivicium/Trivicus\" \u00e8 al confine della \"Campania\"\"), con probabile riferimento alla provincia di \"Campania\" istituita nel tardo impero romano e avente per capoluogo \"Capua\". L'appartenenza di \"Trivicum\" alla provincia di \"Campania\" \u00e8 stata per\u00f2 messa in dubbio da ricerche pi\u00f9 recenti che ipotizzano che Porfirione intendesse invece riferirsi alla collocazione geografica dell\"'oppidum\" sul versante tirrenico della Penisola, mentre il territorio di \"Trivicum\" doveva essere pi\u00f9 probabilmente incluso nella provincia di \"Apulia et Calabria\", avente per capoluogo \"Canusium\""}
{"id": "9121718", "revid": "827882", "url": "https://it.wikipedia.org/wiki?curid=9121718", "title": "Macaroni and cheese", "text": ""}
{"id": "9121719", "revid": "827882", "url": "https://it.wikipedia.org/wiki?curid=9121719", "title": "Mac and cheese", "text": ""}
{"id": "9121722", "revid": "84184", "url": "https://it.wikipedia.org/wiki?curid=9121722", "title": "Lencina", "text": ""}
{"id": "9121723", "revid": "36426", "url": "https://it.wikipedia.org/wiki?curid=9121723", "title": "Easy Cheese", "text": "Easy Cheese \u00e8 un marchio di formaggio a pasta fusa dell'azienda statunitense Mondel\u0113z International.\nStoria.\nIl prodotto venne lanciato nel 1965, era originariamente venduto dalla Nabisco e prendeva il nome di \"Snack Mate\". Le pubblicit\u00e0 che promuovevano lo Snack Mate incitavano il consumatore a usare il prodotto su diversi tipi di antipasti e stuzzichini; una campagna pubblicitaria della salsa del 1966 asseriva che era \"formaggio istantaneo per feste istantanee\". Nel 1984, il marchio venne acquisito dalla Mondel\u0113z e il prodotto rinominato Easy Cheese."}
{"id": "9121737", "revid": "22356", "url": "https://it.wikipedia.org/wiki?curid=9121737", "title": "Thoracopteridae", "text": "I toracotteridi (Thoracopteridae) sono un gruppo di pesci ossei estinti, forse appartenenti ai peltopleuriformi. Vissero tra il Triassico medio e il Triassico superiore (Anisico - Norico, circa 245 - 212 milioni di anni fa) e i loro resti fossili sono stati ritrovati in Europa e in Asia.\nDescrizione.\nQuesti pesci erano molto simili agli odierni pesci volanti (Exocoetidae), pur non essendo strettamente imparentati con loro. Le pinne pettorali e pelviche dei toracotteridi pi\u00f9 specializzati (come \"Thoracopterus\", \"Potanichthys\" e \"Gigantopterus\") erano notevolmente espanse, a formare delle strutture simili ad ali. Le \"ali\" pettorali erano lunghe quasi quanto il resto del corpo. Il cranio, generalmente, possedeva un muso corto e aveva grandi occhi, mentre la pinna dorsale era posta molto indietro sul corpo e il lobo inferiore della pinna caudale era pi\u00f9 lungo di quello superiore. \nAnche i toracotteridi pi\u00f9 arcaici e privi di \"ali\" (come \"Wushaichthys\" e \"Peripeltopleurus\"), tuttavia, posseggono i seguenti tratti distintivi: il tetto cranico \u00e8 formato dall'osso frontale espanso lateralmente, mentre il dermopterotico \u00e8 espanso posteriormente; l'osso parietale \u00e8 fuso con il dermopterotico; il canale sensoriale sopraorbitale termina nel frontale; presenza di un extrascapolare triangolare, separato dalla sua controparte medialmente dai posttemporali; presenza di un preopercolo stretto e verticale con un processo anteriore a contatto con la mascella. \nClassificazione.\nLa famiglia Thoracopteridae, istituita da Griffith nel 1977, comprende alcune forme tipiche del Triassico medio e superiore europeo (\"Thoracopterus\" di Austria e Italia, \"Gigantopterus\" della Germania, \"Peripeltopleurus\" di Svizzera e Italia) e altre del Triassico medio della Cina (\"Potanichthys\", \"Wushaichthys\"). Le affinit\u00e0 dei toracotteridi ricadono nel gruppo dei peltopleuriformi, un gruppo di piccoli pesci solitamente dotati di scaglie molto allungate lungo i fianchi. Queste parentele sono state in seguito messe in discussione, ma ricerche pi\u00f9 recenti sembrerebbero convalidare la stretta parentela con la famiglia Peltopleuridae (Shen, 2019). \nLe forme pi\u00f9 basali sono \"Wushaichthys\" e \"Peripeltopleurus\", ancora prive di \"ali\" e fornite di scaglie sui fianchi allungate; una forma per certi versi intermedia \u00e8 \"Potanichthys\" del Triassico medio cinese, con ali pi\u00f9 ampie e quasi priva di scaglie, mentre la specie tipo di \"Thoracopterus\" (\"T. niederristi\" dell'Austria) \u00e8 ancora dotata di numerose scaglie ma ha ali molto ampie. Altre specie riferite al genere \"Thoracopterus\" (ad es. \"T. magnificus\") e \"Gigantopterus\" mostrano un'estrema riduzione delle scaglie, tanto da far pensare a \"Thoracopterus\" come un genere parafiletico. \nPaleoecologia.\nI toracotteridi probabilmente si nutrivano di animali pi\u00f9 piccoli, per lo pi\u00f9 plancton. Si presume che il comportamento dei toracotteridi fosse molto simile a quello dei moderni pesci volanti: minacciati dai predatori, questi animali probabilmente nuotavano velocemente per librarsi sopra la superficie dell'acqua, aprendo poi a ventaglio le pinne per planare in aria per una distanza considerevole. "}
{"id": "9121738", "revid": "1564499", "url": "https://it.wikipedia.org/wiki?curid=9121738", "title": "Trivici villa", "text": ""}
{"id": "9121741", "revid": "267975", "url": "https://it.wikipedia.org/wiki?curid=9121741", "title": "Eparchia di Ekaterinburg", "text": "Leparchia di Ekaterinburg (in russo: \u0415\u043a\u0430\u0442\u0435\u0440\u0438\u043d\u0431\u0443\u0440\u0433\u0441\u043a\u0430\u044f \u0435\u043f\u0430\u0440\u0445\u0438\u044f) \u00e8 una diocesi della Chiesa ortodossa russa, appartenente alla metropolia di Ekaterinburg.\nTerritorio.\nL'eparchia comprende la parte sud-occidentale dell'oblast' di Sverdlovsk nel circondario federale degli Urali.\nSede eparchiale \u00e8 la citt\u00e0 di Ekaterinburg, dove si trova la cattedrale della Trinit\u00e0. L'eparca ha il titolo ufficiale di \u00abmetropolita di Ekaterinburg e Verchotur'e\u00bb.\nNel 2012 l'eparchia \u00e8 suddivisa in 14 decanati per un totale di 232 parrocchie. \nStoria.\nIl 25 dicembre 1833 Ekaterinburg divenne sede di un vicario del vescovo di Perm', con carattere vescovile. Il 29 gennaio 1885 fu eretta la diocesi indipendente di Ekaterinburg, separandone il territorio dall'eparchia di Perm'.\nIl 27 luglio 2011 ha ceduto porzioni del suo territorio per l'erezione delle eparchie di Kamensk-Ural'skij e di Ni\u017enij Tagil. Il 28 dicembre 2018 ha ceduto un'ulteriore porzione di territorio a vantaggio dell'erezione dell'eparchia di Alapaevsk."}
{"id": "9121746", "revid": "400694", "url": "https://it.wikipedia.org/wiki?curid=9121746", "title": "David Brewster (disambigua)", "text": ""}
{"id": "9121749", "revid": "827882", "url": "https://it.wikipedia.org/wiki?curid=9121749", "title": "David Brewster (politico)", "text": ""}
{"id": "9121751", "revid": "38120", "url": "https://it.wikipedia.org/wiki?curid=9121751", "title": "New Italy (Nuovo Galles del Sud)", "text": ""}
{"id": "9121752", "revid": "2039387", "url": "https://it.wikipedia.org/wiki?curid=9121752", "title": "Collegio elettorale di Genova - Parenzo (Camera dei deputati)", "text": "Il collegio di Genova - Parenzo fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Liguria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Genova - Parenzo era uno dei 14 collegi uninominali in cui era suddivisa la Liguria e, come previsto dal D.Lgs. del 20 dicembre 1993 n. 536, comprendeva parte del comune di Genova."}
{"id": "9121753", "revid": "827882", "url": "https://it.wikipedia.org/wiki?curid=9121753", "title": "Lenape (disambigua)", "text": ""}
{"id": "9121754", "revid": "400694", "url": "https://it.wikipedia.org/wiki?curid=9121754", "title": "B\u00f6rn n\u00e1tt\u00farunnar", "text": ""}
{"id": "9121755", "revid": "122984871", "url": "https://it.wikipedia.org/wiki?curid=9121755", "title": "San Sebastiano e l'angelo", "text": "San Sebastiano e l'angelo \u00e8 un dipinto a olio su tela (158x137 cm) realizzato sul finire degli anni 1620 dal pittore Carlo Bononi e conservato al Museo di Belle Arti di Strasburgo.\nDescrizione e stile.\nIl dipinto presenta una raffigurazione inusuale del martirio di san Sebastiano, in cui il giovane cristiano non \u00e8 rappresentato al culmine della sofferenza (come nei dipinti medioevali) n\u00e9 trasportato da un'estati mistica (come in voga nel barocco), bens\u00ec con un atteggiamento quasi noncurante nei confronti del martirio perch\u00e9 impegnato in una conversazione con un angelo. Nonostante le numerose frecce che gli penetrano nelle gambe e nel petto, il santo sembra nel pieno di una normale conversazione con l'angelo, come dimostra anche la posizione delle mani, occupate in una gestualit\u00e0 quotidiana ed interlocutoria. \nL'opera presenta alcune somiglianze con l\"'Angelo custode\", generalmente ritenuto il capolavoro di Bononi, il che ha spinto diversi critici a ritenere che le due opere siano state dipinte nello stesso periodo, sul finire del secondo decennio del XVII secolo. Non era la prima volta che Bononi dipingeva questo soggetto, avendo gi\u00e0 dipinto il martirio di San Sebastiano all'inizio del decennio in maniera pi\u00f9 convenzionale e chiaramente influenzata dall'opera di Guido Reni; la tela si trova nella cattedrale di Reggio Emilia.\nStoria.\nIl dipinto era parte di un'opera pi\u00f9 grande per l'Oratorio di San Sebastiano a Ferrara, ma dopo la sua dissoluzione nel 1772 \"San Sebastiano e l'angelo\" fu tagliato su tutti e quattro i lati e, con queste nuove dimensioni ridotte, venduto a un privato. Nel 1985 fu acquistato a Venezia da Othon Kaufmann e Fran\u00e7ois Schlageter, che lo donarono al Museo di Belle Arti di Strasburgo."}
{"id": "9121756", "revid": "1361022", "url": "https://it.wikipedia.org/wiki?curid=9121756", "title": "Mount Baker", "text": ""}
{"id": "9121757", "revid": "827882", "url": "https://it.wikipedia.org/wiki?curid=9121757", "title": "New Rochelle (disambigua)", "text": ""}
{"id": "9121759", "revid": "599013", "url": "https://it.wikipedia.org/wiki?curid=9121759", "title": "H\u00e9l\u00e9na Cazaute", "text": "Carriera.\nClub.\nLa carriera di H\u00e9l\u00e9na Cazaute inizia nelle giovanili del nel 2005; nella stagione 2013-14 entra a far parte del squadra federale del .\nNella stagione 2014-15 esordisce in Ligue A con il , dove resta per tre annate, mentre nell'annata 2017-18 viene ingaggiata dal con cui vince la Coppa di Francia 2017-18 e lo scudetto 2018-19. Nella stagione 2019-20 passa all', sempre nella massima divisione, conquistando nell'annata 2020-21 sia la Coppa nazionale che il campionato, premiata, in entrambe le manifestazioni, come MVP.\nNella stagione 2021-22 si trasferisce in Italia, difendendo i colori del , in Serie A1.\nNazionale.\nNel 2013 viene convocata nella nazionale Under-18 francese.\nNel 2015 ottiene le prime convocazioni nella nazionale maggiore."}
{"id": "9121762", "revid": "106908", "url": "https://it.wikipedia.org/wiki?curid=9121762", "title": "Michel Francis Marie Claude Gondinet", "text": ""}
{"id": "9121763", "revid": "84184", "url": "https://it.wikipedia.org/wiki?curid=9121763", "title": "Fangio (disambigua)", "text": ""}
{"id": "9121765", "revid": "287204", "url": "https://it.wikipedia.org/wiki?curid=9121765", "title": "Margherita d'Este (1411-1476)", "text": "Biografia.\nFu figlia naturale di Niccol\u00f2 III d'Este, marchese d'Este e signore di Ferrara e Modena quindi sorella di Ginevra, Ercole, Sigismondo, Ugo, Leonello, Borso, Meliaduse e molti altri, perch\u00e9 Niccol\u00f2 ebbe numerosissimi figli.\nAnd\u00f2 in sposa a Galeotto Roberto Malatesta, figlio di Pandolfo III quindi signore di Rimini.\nEbbe una sola figlia, Costanza Malatesta. Quando il consorte decise da abdicare al potere ed entrare in convento lei accetto la scelta e si ritir\u00f2 a Ferrara dove scelse a sua volta i voti facendosi suora.\nMor\u00ec a Ferrara nel 1476 anche se alcune fonti la dicono morta a Rimini tre anni prima."}
{"id": "9121768", "revid": "2039387", "url": "https://it.wikipedia.org/wiki?curid=9121768", "title": "Collegio elettorale di Genova - Nervi (Camera dei deputati)", "text": "Il collegio di Genova - Nervi fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Liguria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Genova - Nervi era uno dei 14 collegi uninominali in cui era suddivisa la Liguria e, come previsto dal D.Lgs. del 20 dicembre 1993 n. 536, comprendeva parte del comune di Genova."}
{"id": "9121783", "revid": "297059", "url": "https://it.wikipedia.org/wiki?curid=9121783", "title": "Un dimanche apr\u00e8s-midi \u00e0 l'\u00cele de la Grande Jatte", "text": ""}
{"id": "9121784", "revid": "38120", "url": "https://it.wikipedia.org/wiki?curid=9121784", "title": "Il mio mondo (Umberto Bindi)", "text": ""}
{"id": "9121785", "revid": "267975", "url": "https://it.wikipedia.org/wiki?curid=9121785", "title": "Eparchia di Alapaevsk", "text": "Leparchia di Alapaevsk (in russo: \u0410\u043b\u0430\u043f\u0430\u0435\u0432\u0441\u043a\u0430\u044f \u0435\u043f\u0430\u0440\u0445\u0438\u044f) \u00e8 una diocesi della Chiesa ortodossa russa, appartenente alla metropolia di Ekaterinburg.\nTerritorio.\nL'eparchia comprende la parte centro-orientale dell'oblast' di Sverdlovsk nel circondario federale degli Urali.\nSede eparchiale \u00e8 la citt\u00e0 di Alapaevsk, dove si trova la cattedrale della Santissima Trinit\u00e0. L'eparca ha il titolo ufficiale di \u00abeparca di Alapaevsk e Irbit\u00bb.\nStoria.\nL'eparchia di Alapaevsk \u00e8 stata eretta il 28 dicembre 2018 ricavandone il territorio dalle eparchie di Ekaterinburg e di Kamensk-Ural'skij."}
{"id": "9121786", "revid": "38120", "url": "https://it.wikipedia.org/wiki?curid=9121786", "title": "Il mio mondo (album Umberto Bindi)", "text": ""}
{"id": "9121787", "revid": "38120", "url": "https://it.wikipedia.org/wiki?curid=9121787", "title": "Il mio mondo (album)", "text": ""}
{"id": "9121788", "revid": "38120", "url": "https://it.wikipedia.org/wiki?curid=9121788", "title": "Il mio mondo (singolo)", "text": ""}
{"id": "9121789", "revid": "38120", "url": "https://it.wikipedia.org/wiki?curid=9121789", "title": "Gu\u00f0johnsen", "text": ""}
{"id": "9121790", "revid": "38120", "url": "https://it.wikipedia.org/wiki?curid=9121790", "title": "Gudjohnsen", "text": ""}
{"id": "9121791", "revid": "2039387", "url": "https://it.wikipedia.org/wiki?curid=9121791", "title": "Collegio elettorale di Rapallo (Camera dei deputati)", "text": "Il collegio di Rapallo fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Liguria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Rapallo era uno dei 14 collegi uninominali in cui era suddivisa la Liguria e, come previsto dal D.Lgs. del 20 dicembre 1993 n. 536, era interamente compreso nella provincia di Genova e comprendeva i seguenti comuni: Avegno, Bargagli, Bogliasco, Busalla, Camogli, Casella, Crocefieschi, Davagna, Fascia, Fontanigorda, Gorreto, Isola del Cantone, Mignanego, Montebruno, Montoggio, Pieve Ligure, Portofino, Propata, Rapallo, Recco, Ronco Scrivia, Rondanina, Rovegno, Sant'Olcese, Santa Margherita Ligure, Savignone, Serra Ricc\u00f2, Sori, Torriglia, Uscio, Valbrevenna e Vobbia."}
{"id": "9121793", "revid": "1993636", "url": "https://it.wikipedia.org/wiki?curid=9121793", "title": "Cul\u0103", "text": "Un cul\u0103 (plurale: \"cule\"; dal turco \"kule\" \"torre, torretta\") \u00e8 un tipo di edificio semi-fortificato che si trova nella regione dell'Oltenia in Romania con un certo numero di esempi situati nella storica provincia della Muntenia. Furono costruite originariamente come case per la classe dirigente dei boiardi per difendersi dalle violente incursioni dei ribelli del sud del Danubio nel corso del XVIII secolo e anche contro le rivolte della popolazione locale contro i boiardi (ad esempio Osman Pazvanto\u011flu). Costruzioni simili esistono in tutti i Balcani, come le casetorri nei Balcani.\nElenco.\nOltenia:\nMuntenia:"}
{"id": "9121795", "revid": "1543377", "url": "https://it.wikipedia.org/wiki?curid=9121795", "title": "Marc Dugain", "text": "Il suo romanzo d'esordio, \"La stanza degli ufficiali\" (1998), ha vinto il Prix des libraires, il Prix des Deux Magots ed il Prix Roger-Nimier. Ha anche realizzato alcuni film da regista e sceneggiatore, talvolta tratti dalle sue opere."}
{"id": "9121796", "revid": "267975", "url": "https://it.wikipedia.org/wiki?curid=9121796", "title": "Eparchia di Kamensk-Ural'skij", "text": "Leparchia di Kamensk-Ural'skij (in russo: \u041a\u0430\u043c\u0435\u043d\u0441\u043a\u0430\u044f \u0435\u043f\u0430\u0440\u0445\u0438\u044f) \u00e8 una diocesi della Chiesa ortodossa russa, appartenente alla metropolia di Ekaterinburg.\nTerritorio.\nL'eparchia comprende la parte sud-orientale dell'oblast' di Sverdlovsk nel circondario federale degli Urali.\nSede eparchiale \u00e8 la citt\u00e0 di Kamensk-Ural'skij, dove si trova la cattedrale della Santissima Trinit\u00e0. L'eparca ha il titolo ufficiale di \u00abeparca di Kamensk e Kamy\u0161lov\u00bb.\nNel 2014 l'eparchia \u00e8 suddivisa in 13 decanati per un totale di 207 parrocchie. \nStoria.\nL'eparchia di Kamensk-Ural'skij \u00e8 stata eretta dal Santo Sinodo della Chiesa ortodossa russa il 27 luglio 2011 ricavandone il territorio dall'eparchia di Ekaterinburg. Il Santo Sinodo decise che i vescovi avessero il titolo di eparca di Kamensk e Alapaevsk.\nIl 28 dicembre 2018 ha ceduto una porzione di territorio a vantaggio dell'erezione dell'eparchia di Alapaevsk, e contestualmente i vescovi hanno assunto il titolo di eparca di Kamensk e Kamy\u0161lov."}
{"id": "9121801", "revid": "363629", "url": "https://it.wikipedia.org/wiki?curid=9121801", "title": "Padre Mariano da Torino", "text": ""}
{"id": "9121803", "revid": "1398753", "url": "https://it.wikipedia.org/wiki?curid=9121803", "title": "Samsung Galaxy M22", "text": "Il Samsung Galaxy M22 \u00e8 uno smartphone di fascia medio-bassa prodotto da Samsung, facente parte della serie Samsung Galaxy M.\nCaratteristiche tecniche.\nHardware.\nIl Galaxy M22 \u00e8 uno smartphone con form factor di tipo \"slate\", le cui dimensioni sono di 159,9 \u00d7 74 \u00d7 8,4 mm e pesa 186 grammi.\nIl dispositivo \u00e8 dotato di connettivit\u00e0 GSM, HSPA, LTE, di Wi-Fi 802.11 a/b/g/n/ac dual-band con supporto a Wi-Fi Direct e hotspot, di Bluetooth 5.0 con A2DP e LE, di GPS con A-GPS, BeiDou, GALILEO e GLONASS e di NFC. Ha il supporto al Dolby Atmos. Preseta una porta USB-C 2.0 e un ingresso per jack audio da 3,5 mm.\nPesenta uno schermo touchscreen capacitivo da 6,4 pollici di diagonale, di tipo Super AMOLED Infinity-U, angoli arrotondati e risoluzione HD+ 720 \u00d7 1600 pixel, con refresh rate massimo a 90 Hz.\nLa batteria li-po da 5000 mAh non \u00e8 removibile dall'utente. Supporta la ricarica rapida a 25 watt.\nIl chipset \u00e8 un MediaTek Helio G80 con CPU octa core (2 core a 2 GHz + 6 core a 1,8 GHz). La memoria interna, di tipo eMMC 5.1, \u00e8 di 128 GB (espandibile tramite microSD fino a 1 TB) mentre la RAM \u00e8 di 4 GB.\nLa fotocamera posteriore ha un sensore principale da 48 megapixel, con apertura f/2.0, uno da 8 MP ultra-grandangolare, una da 2 MP di profondit\u00e0 e una da 2 MP per le macro, \u00e8 dotata di autofocus PDAF, modalit\u00e0 HDR e flash LED, in grado di registrare al massimo video Full HD a 30 fotogrammi al secondo, mentre la fotocamera anteriore \u00e8 singola da 13 MP, con supporto HDR e registrazione video massimo Full HD@30 fps.\nSoftware.\nIl sistema operativo \u00e8 Android 11, accompagnato dall'interfaccia utente One UI Core 3.1.\nCommercializzazione.\nIl dispositivo \u00e8 stato presentato il 14 settembre 2021. \u00c8 disponibile, dopo la presentazione, sul sito web samsung germania."}
{"id": "9121806", "revid": "400694", "url": "https://it.wikipedia.org/wiki?curid=9121806", "title": "USS Cerritos", "text": ""}
{"id": "9121807", "revid": "944090", "url": "https://it.wikipedia.org/wiki?curid=9121807", "title": "Irene Monaco", "text": "Vinse dieci medaglie in cinque sport differenti alle Paralimpiadi estive dal 1964 al 1984.\nBiografia.\nFiglia di un dirigente dell'INAIL originario di Palermo, all'et\u00e0 di cinque anni contrasse la poliomelite insieme alla sorella gemella Elena, anch'essa futura vincitrice di 6 medaglie paralimpiche Nel 1963 inizi\u00f2 a praticare lo sport, arrivando a gareggiare in ben undici discipline diverse.\nHa sposato l'atleta paralimpico modenese Uber Sala che gareggi\u00f2 alle Paralimpiadi estive del 1968 nel tiro del dardo, e in seguito allenatore e commissario tecnico della nazionale italiana paralimpica.\nIrene Monaco ha continuato a gareggiare nel tiro con l'arco nella categoria master fino al 1999, vincendo alcuni titoli nazionali e mondiali. "}
{"id": "9121808", "revid": "6923", "url": "https://it.wikipedia.org/wiki?curid=9121808", "title": "COCOA (informatica umanistica)", "text": "COCOA (acronimo derivato da COunt e COncordance Generation su Atlas) fu una delle prime utility di file di testo e un formato di file ad esso associato per le discipline umanistiche digitali, allora note come informatica umanistica. Si trattava di circa 4000 schede perforate di FORTRAN, create tra la fine degli anni '60 e l'inizio degli anni '70 presso l'University College di Londra e l'Atlas Computer Laboratory di Harwell, nell'Oxfordshire . La funzionalit\u00e0 includeva il conteggio delle parole e la costruzione di concordanze.\nOxford Concordance Program.\nIl formato dell'Oxford Concordance Program (OCP) \u00e8 stato un discendente diretto del COCOA, sviluppato presso l'Oxford University Computing Services. L'Oxford Text Archive contiene articoli in questo formato.\nSviluppi successivi.\nIl formato del file COCOA ha una vaga somiglianza con i linguaggi di markup successivi come SGML e XML. Una notevole differenza con i suoi successori \u00e8 che i tag di COCOA non sono strutturati ad albero. In quel formato, ogni tipo di informazione e valore codificato da un tag dovrebbe essere considerato vero fino a quando lo stesso tag non cambia il suo valore. I membri della comunit\u00e0 Text Encoding Initiative mantengono il supporto per COCOA, sebbene la maggior parte dei testi e dei corpora siano gi\u00e0 stati convertiti in formati pi\u00f9 ampiamente diffusi come TEI XML"}
{"id": "9121811", "revid": "1543377", "url": "https://it.wikipedia.org/wiki?curid=9121811", "title": "AFL - Division II 2014", "text": "La AFL Division II 2014 \u00e8 stata l'11\u00aa edizione del campionato di football americano di terzo livello, organizzato dalla AFB\u00d6.\nStagione regolare.\nClassifica.\nLa classifica della regular season \u00e8 la seguente:"}
{"id": "9121826", "revid": "324090", "url": "https://it.wikipedia.org/wiki?curid=9121826", "title": "Westcott (Surrey)", "text": "Westcott \u00e8 un villaggio inglese semi-rurale ed ex parrocchia civile a 2,5 miglia a ovest del centro di Dorking sulla A25 tra North Downs e Greensand Ridge, che lo rende uno dei villaggi \"Vale of Holmesdale\" ed \u00e8 nel Surrey in direzione di Guildford."}
{"id": "9121828", "revid": "92723", "url": "https://it.wikipedia.org/wiki?curid=9121828", "title": "San Sebastiano (El Greco Palencia)", "text": "San Sebastiano o Il martirio di San Sebastiano \u00e8 un dipinto a olio su tela (191x152 cm) realizzato tra il 1576 e il 1579 da El Greco e conservato nella Cattedrale di Palencia. \nStoria.\nLa datazione e commissione dell'opera sono ignote, ma diversi critici d'arte datano il dipinto al primo decennio che El Greco trascorse in Spagna e, pi\u00f9 precisamente, tra il 1576 il 1579. Il committente probabilmente fu il prelato Diego de Castilla, che aveva commissionato ad El Greco le decorazioni per l'altare del Monasterio de Santo Domingo de Silos a Toledo, la prima commissione importante che l'artista aveva ricevuto in Spagna. Il critico Jesus San Martin Payo, invece, ha affermato che il proprietario originale fosse Don Juan Alonso de Cordoba e quindi \"San Sebastiano\" - e non \"Spoliazione di Cristo\" - sarebbe stata la prima opera che El Greco dipinse in Spagna.\nDescrizione e stile.\nCome fa notare lo storico dell'arte Jonathan Brown, \"San Sebastiano\" \u00e8 dipinto in uno stile tardo-rinascimentale che rivela quanto El Greco aveva appreso durante la sua educazione artistica in Italia. Il santo \u00e8 raffigura in modo elegante e naturalistico: gli occhi sono rivolti verso l'altro, in atteggiamento che potrebbe essere sia di devozione che di rassegnazione davanti alla morte imminente. Mentre il corpo bianco del santo presenta una carnosa fisicit\u00e0 cos\u00ec diversa dalle opere successivi dell'artista, lo sfondo tempestoso dietro l'albero \u00e8 appena accennato. \nPer quanto la rappresentazione del santo legato all'albero sia molto tradizionale, il dipinto presenta anche significative differenze con altre opere analoghe o la seconda tela che lo stesso El Greco avrebbe dedicato al santo oltre trent'anni dopo. Invece di dipingere Sebastiano in posizione eretta, il martire di El Greco \u00e8 inginocchiato su una roccia, su cui si pu\u00f2 vedere la firma dell'artista.\nSi ritiene che questa postura inusuale sia un riferimento a un'opera di Michelangelo anche se, come fa notare Andrew Casper, i critici dibattono su quale sia quest'opera. Secondo alcuni studiosi l'opera che ispir\u00f2 la postura del santo nel dipinto sarebbe la scultura marmorea \"Genio della Vittoria\"; secondo George A. Rodetis il \"San Sebastiano\" sarebbe ispirato alla \"Punizione di Aman\" come dipinta da Michelangelo sulla volta della Cappella Sistina. Tuttavia, il fatto che El Greco avrebbe usato un'opera michelangiolesca come modello stilistico non \u00e8 universalmente accettata dagli storici dell'arte, visto che nel corso della sua vita l'artista fece diversi commenti poco lusinghieri sul Buonarroti, delle cui abilit\u00e0 pittoriche El Greco era particolarmente critico. Alcuni studiosi per\u00f2 negano che ci\u00f2 invalidi la possibilit\u00e0 che El Greco si sia ispirato a Michelangelo per la postura del suo San Sebastiano, affermando infatti che il pittore greco avrebbe potuto nutrire una segreta ammirazione per Michelangelo o, in alternativa, abbia voluto mostrare la superiorit\u00e0 della pittura su tela rispetto all'affresco. Altri critici spiegano l'influenza michelangiolesca sull'opera di El Greco sostenendo che il dipinto sarebbe una risposta al fatto che Michelangelo credesse nella superiorit\u00e0 del disegno sul colore, mentre il pittore cretese credeva nell'esatto contrario.\nRodetis inoltre fa notare come possibile modello anche il San Sebastiano nel Polittico Averoldi di Tiziano, in cui il martire, come nel dipinto di El Greco, \u00e8 legato all'albero con un braccio sopra le testa e con una camba piegata e appoggiata su una pietra (a forma cilindrica, probabilmente una colonnina rovesciata). Inoltre, come El Greco, anche Tiziano ha posto la sua firma sulla pietra su cui il santo scarica il proprio peso."}
{"id": "9121832", "revid": "300067", "url": "https://it.wikipedia.org/wiki?curid=9121832", "title": "Greg Somogyi", "text": ""}
{"id": "9121840", "revid": "324090", "url": "https://it.wikipedia.org/wiki?curid=9121840", "title": "Gattinelli (famiglia)", "text": "Gattinelli \u00e8 una famiglia italiana di attori, attiva nell'Ottocento.\nStoria.\nIl capostipite fu Luigi (Meldola, 1786-Livorno, 1845), figlio di Niccol\u00f2, orefice, e di Teresa Fanelli, che lavor\u00f2 anche lui come orefice fino a quando si avvicin\u00f2 al palcoscenico e, dopo un lungo tirocinio in compagnie teatrali di terz'ordine, ottenne successo e popolarit\u00e0 caratterizzandosi per le sue interpretazioni misurate e 'naturali'. Nel febbraio 1806 si spos\u00f2 con la sarta Giuseppina Stanguellini ed ebbe due figli. \nSuo figlio Gaetano (Lugo, 1806-Roma 1884) partecip\u00f2 ai moti risorgimentali del 1830 e del 1859, si dimostr\u00f2 eccellente caratterista in numerose compagnie, soprattutto nella Reale Sarda e assieme ad Ernesto Rossi, con il quale recit\u00f2 a Vienna e a Parigi; inoltre scrisse varie commedie, una delle quali, \"Clelia o la Plutomania\" (1855), nonostante la stroncatura di Francesco De Sanctis, ottenne un ottimo successo.\nTra gli altri suoi lavori si ricordano: \"Selvaggia\" (Torino 1852); \"Vittorio Alfieri e Luigia d'Albany\" (Milano 1855); \"La caduta di una dinastia\" (Firenze 1862); \"Milton\" (Firenze 1868); \"La notte di San Bartolomeo\" (Firenze 1884); \"Gli ugonotti\" (Milano 1885).\nUn suo Progetto per la fondazione di un Istituto drammatico nazionale, approvato da Camillo Benso, conte di Cavour, venne bocciato alla Camera nel 1858. \nIl figlio minore di Luigi, Angelo I (Lugo 1808-Rovigno 1859), si avvicin\u00f2 sin da piccolo alle scene, ottenendo notoriet\u00e0 come caratterista. Come scrittore aveva tradotto dal francese alcuni lavori teatrali di moda.\nDa Carolina Astolfi aveva avuto un figlio, Luigi II, (Milano 1831-Bologna 1890), che abbandon\u00f2 il Collegio militare Maria Luigia di Parma, per lavorare in teatro, inizialmente nei ruoli di amoroso, poi in quelli di brillante, e infine in quelli di caratterista e promiscuo. Dalla prima moglie Luigia Barbini, sposata nel 1857, aveva avuto un figlio, Angelo, e una figlia morta infante. Nel 1861 si rispos\u00f2 con Amalia Manzoni.\nIl figlio di Luigi II e di Luigia Barbini, Angelo II, (Vercelli 1858-Roma 1941 ), esord\u00ec come secondo amoroso nella compagnia di F. Coltellini, in cui lavorava suo padre, dopo di che prosegu\u00ec come primo attore giovane. Successivamente insegn\u00f2 recitazione all'Accademia Nazionale di Santa Cecilia a Roma. Nel 1880 aveva sposato Annetta Marini anche lei attrice, sorella di Virginia, che spesso recit\u00f2 insieme con lui e mor\u00ec a Roma il 15 agosto 1927. Angelo II mor\u00ec a Roma il 17 marzo 1941."}
{"id": "9121841", "revid": "879070", "url": "https://it.wikipedia.org/wiki?curid=9121841", "title": "Xerus inauris", "text": ""}
{"id": "9121849", "revid": "1446238", "url": "https://it.wikipedia.org/wiki?curid=9121849", "title": "Tecklenburg", "text": ""}
{"id": "9121852", "revid": "1446238", "url": "https://it.wikipedia.org/wiki?curid=9121852", "title": "Bentheim-Tecklenburg", "text": ""}
{"id": "9121856", "revid": "287204", "url": "https://it.wikipedia.org/wiki?curid=9121856", "title": "Oxford Concordance Program", "text": "LOxford Concordance Program (OCP) \u00e8 un programma per l'informatica umanistica, rilasciato per la prima volta nel 1981 ed \u00e8 il risultato di un progetto avviato nel 1978 dall'Oxford University Computing Services (OUCS) per creare un programma di analisi del testo, indipendente dalla macchina, per la produzione di elenchi di parole, indici e concordanze in una variet\u00e0 di lingue e alfabeti.\nNegli anni '80 si stima che sia stato concesso in licenza a circa 240 istituzioni in 23 paesi.\nOCP \u00e8 stato progettato e scritto in FORTRAN da Susan Hockey e Ian Marriott dell'Oxford University Computing Services nel periodo 1979-1980. I suoi autori hanno riconosciuto che il programma doveva molto ai precedenti programmi di concordanza COCOA e CLOC (Universit\u00e0 di Birmingham).\nDurante il periodo 1985-86 l'OCP \u00e8 stato completamente riscritto come versione 2.0 per aumentarne l'efficienza; \u00e8 stata prodotta anche una versione per PC IBM chiamata Micro-OCP."}
{"id": "9121858", "revid": "1543377", "url": "https://it.wikipedia.org/wiki?curid=9121858", "title": "Sangiaccato di Dibra", "text": "Il sangiaccato di Dibra, o sangiaccato di Debar, (, , ) era uno dei sangiaccati dell'Impero ottomano. La sua capitale era Debar, in Macedonia (nell'odierna Macedonia del Nord). Oggi la parte occidentale del suo territorio appartiene all'Albania (Basso Dibra e Mat) e la parte orientale alla Macedonia del Nord (Reka e Debar).\nEstensione e suddivisioni.\nOltre a Debar, il territorio del sangiaccato di Dibra comprendeva parti dell'Albania settentrionale, vale a dire Kruj\u00eb e le aree tra i fiumi Mat e Drin Nero. Nel 1440, Skanderbeg fu nominato sanjak-bey del sangiaccato di Dibra.\nDalla met\u00e0 del XIX secolo, il sangiaccato di Dibra era costituito da due kaza: Debar e Reka. Al momento della sua dissoluzione nel 1912, aveva quattro kaza: Debar, Reka, Mat e Basso Dibra.\nCultura e demografia.\nNel tardo periodo ottomano, il sangiaccato di Dibra aveva una popolazione di 200.000 abitanti. Debar, la citt\u00e0 principale e capitale, aveva 20.000 abitanti, 420 negozi, 9 moschee, 10 madrase, 5 tekke, 11 scuole primarie gestite dal governo, 3 scuole primarie cristiane, 1 scuola secondaria e 1 chiesa. A causa della sua posizione strategica come sede di un sangiaccato, una divisione dell'esercito ottomano era di stanza all'interno della citt\u00e0.\nLe trib\u00f9 albanesi conosciute come le \"Tigri di Dibra\" detenevano il potere nelle aree montuose del sangiaccato, insieme a gran parte della valle. Queste trib\u00f9, note come \"mal\u00ebsor\u00ebt\" (montanari), erano per lo pi\u00f9 musulmane e si governavano secondo il Kanun, un insieme di leggi tradizionali albanesi codificate da Skanderbeg. I costumi di questi \"mal\u00ebsor\u00ebt\" erano profondamente intrisi di un senso di onore personale, ed erano noti per attribuire grande valore al concetto di besa (un pegno d'onore), oltre che per le faide di sangue (\"gjakmarrja\").\nUna delle pi\u00f9 grandi trib\u00f9 dei \"mal\u00ebsor\u00ebt\" era la trib\u00f9 Mati, che contava 1.200 famiglie. Una delle famiglie pi\u00f9 importanti dei Mati erano gli Zogolli, che sono pi\u00f9 noti per essere il clan da cui discendeva Ahmed Zogu, futuro re d'Albania. Anche molti \"pasci\u00e0\" (alti funzionari ottomani) provenivano dalla famiglia Zogolli.\nFino al 1880, il sangiaccato di Dibra fu classificato linguisticamente e culturalmente come parte della regione dei Geghi.\nIndagine demografica del 1897.\nNel 1897, il console russo nel Vilayet di Monastir, A. Rostkovski, complet\u00f2 un'indagine demografica molto limitata del sangiaccato di Dibra. La maggior parte delle porzioni dell'indagine non tornano, e degno di nota \u00e8 il numero altamente improbabile di albanesi rappresentati in particolari regioni. Ci\u00f2 \u00e8 molto probabilmente attribuibile a un errore derivante dalla categorizzazione degli individui sia per etnia che per religione; si presume che il numero totale di albanesi sia 52.144, ma solo 9.408 di questi sono rappresentati in subtotali a causa dell'appartenenza religiosa, mentre il resto non \u00e8 stato contato.\nFusioni amministrative (Vilayet).\nNel 1867, il sangiaccato di Dibra si fuse con il sangiaccato di Prizren e il sangiaccato di Scutari per diventare Vilayet di Scutari. Nel 1871 fu unito al sangiaccato di Prizren, al sangiaccato di Skopje e al sangiaccato di Ni\u0161 in un unico vilayet, il vilayet di Prizren, che in seguito divenne parte del Vilayet del Kosovo nel 1877.\nIl sangiaccato di Dibra fu separato dal vilayet del Kosovo e unito al Vilayet di Monastir dopo il Congresso di Berlino nel 1878. Il sangiaccato divenne ben collegato con il resto del Vilayet di Monastir e, nel periodo precedente alla sua dissoluzione, pi\u00f9 della met\u00e0 delle sue importazioni proveniva da Skopje e un quarto da Bitola.\nDissoluzione.\nIl 4 settembre 1912, la vittoriosa rivolta albanese del 1912 permise a parte del sangiaccato di Dibra di trasferirsi nel vilayet albanese, a seguito della richiesta della rivolta di una maggiore autonomia. Tuttavia, il vilayet albanese non sarebbe stato realizzato, a causa dello scoppio della prima guerra balcanica (1912-1913), un mese dopo.\nDurante la prima guerra balcanica, il sangiaccato di Dibra fu occupato dal Regno di Serbia, insieme al resto dei sangiaccati destinati a diventare il proposto vilayet albanese. A causa dell'occupazione, i capi albanesi chiesero all'imperatore Francesco Giuseppe I d'Austria-Ungheria di sostenere l'indipendenza dell'Albania, ma tutto ci\u00f2 che concesse fu il sostegno all'autonomia albanese all'interno dell'Impero ottomano.\nNonostante ci\u00f2, nel 1912 l'Albania Indipendente fu dichiarata al Congresso panalbanese, e fece una petizione alla Conferenza di Londra del 1913 per il riconoscimento sulla base dei diritti etnici degli albanesi. Tuttavia tali richieste di una sovranit\u00e0 pi\u00f9 ampia furono ignorate.\nNel Trattato di Londra (1913), molti dei sangiaccati albanesi furono divisi tra il Regno di Grecia, il Regno del Montenegro e il Regno di Serbia. Di conseguenza, il sangiaccato di Dibra fu sciolto e il suo territorio fu diviso tra la Serbia e il nuovo Principato d'Albania."}
{"id": "9121860", "revid": "1372005", "url": "https://it.wikipedia.org/wiki?curid=9121860", "title": "Adelaide di Weimar-Orlam\u00fcnde", "text": "Biografia.\nAdelaide, che come contessa palatina (iscrizione sul sigillo: \"Adelheit Palatina comitissa\") aveva uno dei pi\u00f9 antichi sigilli femminili conservati, proveniva dalla stirpe di Weimar. Si spos\u00f2 e divenne vedova tre volte:\nFondazione dell'abbazia di Santa Maria zu Laach.\nIl terzo marito di Adelaide, Enrico II di Laach fond\u00f2 l\" (in tedesco: \"Abtei zu Laach\", in cui la parola \"Laach\" -imparentata con la parola tedesca moderna \"Lache\"- deriva dall'antico alto tedesco ' (dal latino , -\u016bs m.-, in tedesco \"See\", in italiano lago) e significa \"See\" (lago)) in onore della santa Madre di Dio Maria e di san Nicola. I lavori di costruzione furono interrotti dopo la morte di Adelaide nel 1100, avvenuta durante un pellegrinaggio a Roma; essa fu sepolta a Springiersbach, ed un memoriale venne posto nel monastero. Fu solo nel 1112 che il figlio di Adelaide e figliastro ed erede di Enrico, il conte palatino Sigfrido, rinnov\u00f2 la fondazione e fece riprendere i lavori di costruzione. Dal 1863 si chiama abbazia di Maria Laach e dal 1892 \u00e8 abitata da monaci benedettini."}
{"id": "9121864", "revid": "1993636", "url": "https://it.wikipedia.org/wiki?curid=9121864", "title": "Sanjak di Dibra", "text": ""}
{"id": "9121866", "revid": "287204", "url": "https://it.wikipedia.org/wiki?curid=9121866", "title": "Campionato europeo di baseball 2003", "text": "Il campionato europeo di baseball 2003 \u00e8 stato la ventottesima edizione del campionato continentale. Si svolse ad Amsterdam, Rotterdam e Haarlem, nei Paesi Bassi, dall\u201911 al 19 luglio, e fu vinto dai , alla loro diciottesima affermazione in ambito europeo."}
{"id": "9121867", "revid": "400694", "url": "https://it.wikipedia.org/wiki?curid=9121867", "title": "Jeremiah O'Connell", "text": ""}
{"id": "9121886", "revid": "666668", "url": "https://it.wikipedia.org/wiki?curid=9121886", "title": "Borja D\u00edaz", "text": "Carriera.\nNonostante il debutto precoce nella Nazionale di calcio a 5 della Spagna, avvenuto nel 2013 durante un incontro amichevole contro il Belgio, D\u00edaz deve attendere il gennaio del 2021 per venire nuovamente convocato nelle \"furie rosse\". Il 30 agosto 2021 \u00e8 incluso nella lista definitiva dei convocati alla Coppa del Mondo 2021, conclusa dalla Spagna ai quarti di finale. Il 28 dicembre 2021 viene incluso nella lista dei convocati per il Campionato europeo 2022."}
{"id": "9121887", "revid": "228587", "url": "https://it.wikipedia.org/wiki?curid=9121887", "title": "Starz (album)", "text": ""}
{"id": "9121891", "revid": "371529", "url": "https://it.wikipedia.org/wiki?curid=9121891", "title": "Nothing Was Delivered", "text": "Nothing Was Delivered \u00e8 un brano musicale composto dal cantautore statunitense Bob Dylan nel 1967. Venne originariamente inciso da Dylan e The Band alla fine del 1967 durante le sessioni che generarono i celebri \"Basement Tapes\", ma la prima versione ad essere pubblicata fu la reinterpretazione da parte dei The Byrds nel loro album \"Sweetheart of the Rodeo\" del 1968.\nDescrizione.\nTesto e musica.\n\"Nothing Was Delivered\" include elementi di musica country, come molti altri brani dei \"Basement Tapes\". Svariati autori, incluso Greil Marcus di \"Rolling Stone\", suggerirono che il brano fosse basato sullo standard del 1940 \"Blueberry Hill\" di Fats Domino. Tuttavia il critico Clinton Heylin ha suggerito che la melodia della canzone possa essere stata composta spontaneamente da Dylan o forse basarsi su un riff country che egli potrebbe aver sentito da qualche parte.\nUn'interpretazione letterale del testo descrive una mancata consegna, possibilmente il fallimento di una trattativa per della droga, nella quale i \"beni\" promessi non sono mai stati consegnati. Un'interpretazione alternativa \u00e8 che la canzone sia diretta ai politicanti, o alla classe privilegiata e dominante della societ\u00e0 in generale, che mente sempre e non mantiene mai le promesse. Oliver Trager sugger\u00ec una possibile interpretazione religiosa; secondo la quale il cantante \u00e8 un predicatore che chiede a una congregazione ecclesiale di perdonare un tradimento non specificato, forse persino quello di Giuda Iscariota.\nIl critico musicale Robert Shelton considera la canzone una delle molte del Dylan del periodo, che ha come tematica la ricerca della salvezza. Egli sugger\u00ec inoltre una possibile influenza del \"Re Lear\".\nPhilippe Margotin e Jean-Michel Guesdon descrissero il testo del brano come \"oscuro e minaccioso\".\nVersione di Dylan &amp; The Band.\nDylan con l'accompagnamento dei The Band registrarono molteplici versioni del pezzo nel settembre-ottobre 1967 a \"Big Pink\", la casa di Saugerties, New York, che utilizzarono come sala d'incisione e alloggio. Se ne conoscono due versioni complete e un frammento di una terza. La prima versione \u00e8 quella inclusa nell'album \"The Basement Tapes\" del 1975, con l'aggiunta di alcune sovraincisioni. Questa inizia con Richard Manuel che suona il pianoforte. Dylan suona una chitarra a 12 corde in questa versione. Gli altri musicisti sono Robbie Robertson alla chitarra, Garth Hudson all'organo, e Rick Danko al basso, con Manuel e Danko che cantano nei cori di sottofondo. Margotin e Guesdon notano che il contrasto tra l'asprezza del testo e la solarit\u00e0 della musica sia uno degli elementi chiave della canzone, tecnica gi\u00e0 utilizzata da Dylan in altri brani provenienti dai \"Basement Tapes\", come \"You Ain't Going Nowhere\".\nLe due versioni complete non includono nessuna parte di batteria. Levon Helm, batterista della Band che aveva temporaneamente lasciato il gruppo poco tempo prima, dichiar\u00f2 nella sua autobiografia di aver suonato la batteria in una versione della canzone.\nVersione dei Byrds.\nDylan aveva pensato di \"donare\" \"Nothing Was Delivered\" ad altri cantanti piuttosto che pubblicarla lui stesso. Fu una delle quattordici canzoni dei \"Basement Tapes\" fatte circolare dagli editori musicali di Dylan nel tentativo di convincere altri artisti a registrarli. Il bassista dei Byrds Chris Hillman ha affermato di avere personalmente ricevuto i nastri alla fine del 1967 o all'inizio del 1968, nastri che includevano, tra le altre canzoni, \"Nothing Was Delivered\" e \"You Ain't Going Nowhere\". Hillman dichiar\u00f2 di avere ricevuto i nastri dalla Columbia Records. Roger McGuinn sugger\u00ec che la fonte per i nastri potesse essere stato il produttore Gary Usher.\nI Byrds registrarono \"Nothing Was Delivered\" con un arrangiamento country a Nashville il 15 marzo 1968, durante le sessioni per il loro album \"Sweetheart of the Rodeo\". McGuinn si occupa della voce solista nella loro versione, fornendo un'interpretazione che il critico musicale Johnny Rogan descrisse come \"la migliore imitazione della voce di Dylan da parte di McGuinn\". Lloyd Green suon\u00f2 la pedal steel guitar e il biografo dei Byrds Christopher Hjort presume che Gram Parsons abbia suonato il pianoforte. Il batterista Kevin Kelley si occup\u00f2 delle percussioni.\nIl giornalista di \"Rolling Stone\" Rob Sheffield defin\u00ec la versione dei Byrds di \"Nothing Was Delivered\" \"grandiosa\" e \"spaventosa\", indicandola inoltre come il vertice di \"Sweetheart of the Rodeo\". Recensendo \"Sweetheart of the Rodeo\", il critico del \"New York Times\" William Kloman scrisse che i due brani composti da Dylan inclusi nell'album, sono \"trattati con gusto caratteristico e sicuro\". Il critico Rick Clark di Allmusic descrisse i due brani come \"pura magia\". D'altra parte, il giornalista musicale Sean Egan ha stroncato la canzone come \"eccessivamente mordente\" e ha dichiarato che l'unico aspetto notevole della registrazione \u00e8 che la sua linea di basso presenta uno dei pochi suoni rock dell'album.\nAltre versioni.\nBuddy Emmons reinterpret\u00f2 \"Nothing Was Delivered\" nel suo album \"Steel Guitar\" del 1975. Gli Original Marauders reinterpretarono il brano nel loro album \"Now Your Mouth Cries Wolf\" del 1977."}
{"id": "9121893", "revid": "666668", "url": "https://it.wikipedia.org/wiki?curid=9121893", "title": "Borja Diaz", "text": ""}
{"id": "9121895", "revid": "666668", "url": "https://it.wikipedia.org/wiki?curid=9121895", "title": "Borja Diaz Torres del Molino", "text": ""}
{"id": "9121896", "revid": "1598666", "url": "https://it.wikipedia.org/wiki?curid=9121896", "title": "Frinton", "text": ""}
{"id": "9121898", "revid": "1714743", "url": "https://it.wikipedia.org/wiki?curid=9121898", "title": "Sigfrido I di Weimar-Orlam\u00fcnde", "text": "Biografia.\nSigfrido nacque intorno al 1075, figlio del conte Adalberto II di Ballenstedt (\u2020 tra il 1078 e il 1080) e di Adelaide di Weimar-Orlam\u00fcnde (\u2020 1100), figlia del conte Ottone, margravio di Mei\u00dfen (1062-1067) della stirpe dei Weimar. Quando suo padre fu assassinato da Egeno II di Konradsburg intorno al 1080, Sigfrido e suo fratello Ottone il Ricco (circa 1080-1123) gli succedettero come conti di Ballenstedt.\nAttraverso il matrimonio di sua madre con il conte palatino Ermanno II di Lotaringia (\u2020 1085) della stirpe degli Azzoni, e poi con il conte palatino Enrico II di Laach (\u2020 1095), Sigfrido eredit\u00f2, in qualit\u00e0 di figlio adottivo di Enrico, la dignit\u00e0 e il potere di conte palatino renano, attorno al 1097, dopo la morte del patrigno. Egli eresse il castello di Cochem sulla Mosella.\nSotto l'impressione del successo della prima crociata, Sembra che Sigfrido abbia intrapreso un viaggio a Gerusalemme. In seguito, nel 1112, rinnov\u00f2 la fondazione dell'abbazia di Laach (dopo il 1863, abbazia di Maria Laach), che era gi\u00e0 stata avviata nel 1093 dal patrigno e conte palatino Enrico II di Laach (\u2020 1095), ma che era stata interrotta dopo la sua morte nel 1095.\nIl conte Ulrico II di Weimar-Orlam\u00fcnde (1070-1112) mor\u00ec nel 1112 senza lasciare discendenti. Tramite la sua discendenza da Adelaide di Orlam\u00fcnde, Sigfrido rivendic\u00f2 la contea, ma questo lo port\u00f2 in conflitto con l'imperatore Enrico V (1106-1125). Il conte palatino Sigfrido sopravvisse ad un attacco da parte dei partigiani imperiali a Teufelsmauer vicino a Warnstedt (vicino a Thale) il 21 febbraio 1113, ma fu gravemente ferito e mor\u00ec poco dopo, il 9 marzo. Sigfrido lasci\u00f2 i figli minorenni Sigfrido II (1107-1124) e Guglielmo (1112-1140), nati dal suo matrimonio con Gertrude, figlia del conte Enrico di Northeim. Il palatinato fu inizialmente perso dagli Ascanidi fino a quando Guglielmo riusc\u00ec a riconquistarlo nel 1125 con l'aiuto del patrigno Ottone I di Salm-Rheineck, cognato dell'imperatore Lotario II di Supplimburgo.\nFamiglia e figli.\nIl matrimonio con Gertrude di Northeim diede i natali a tre figli:"}
{"id": "9121900", "revid": "1372005", "url": "https://it.wikipedia.org/wiki?curid=9121900", "title": "Sigfrido di Ballenstedt", "text": ""}
{"id": "9121903", "revid": "986213", "url": "https://it.wikipedia.org/wiki?curid=9121903", "title": "Iosif Stane\u016dski", "text": "Biografia.\nIosif Stane\u016dski \u00e8 nato il 4 aprile 1969 nel villaggio di Zanjavi\u010dy, regione di Hrodna e diocesi di \u0141om\u017ca (oggi nella diocesi di Hrodna), nella parte occidentale dell'allora Repubblica Socialista Sovietica Bielorussa (oggi Repubblica di Bielorussia); \u00e8 figlio di Helena e Ramuald Stane\u016dski, entrambi di origine polacca.\nFormazione e ministero sacerdotale.\nDopo aver ricevuto l'istruzione primaria, ha continuato quella secondaria in un liceo di Luc'k, in Ucraina, dove ha ottenuto il diploma nel 1986, e lo stesso anno ha iniziato gli studi presso la scuola tecnico-militare, prestando poi il servizio militare obbligatorio dal 1987 al 1989. Sentendo maturare la vocazione al sacerdozio, nel 1990 si \u00e8 iscritto al Seminario teologico superiore di Hrodna, fondato lo stesso anno per volont\u00e0 del vescovo Tadeusz Kondrusiewicz, divenendone uno dei primi seminaristi; qui ha compiuto gli studi in filosofia e teologia. \u00c8 stato ordinato diacono l'8 dicembre 1994 da Aleksander Kaszkiewicz, vescovo di Hrodna, ricevendo poi l'ordinazione sacerdotale il 17 giugno 1995 per mano dello stesso ordinario diocesano; si \u00e8 incardinato, ventiseienne, come presbitero della medesima diocesi.\nPoco dopo l'ordinazione gli \u00e8 stato affidato il primo incarico pastorale come vicario parrocchiale nella parrocchia di San Venceslao a Va\u016dkavysk, dove \u00e8 rimasto per poco pi\u00f9 di un anno poich\u00e9, nel 1996, si \u00e8 trasferito in Polonia per continuare gli studi all'Universit\u00e0 cattolica di Lublino; qui al termine del triennio ha conseguito la licenza in diritto canonico con una tesi intitolata \"Diritti procedurali delle parti in caso di divorzio\".\nRientrato in patria, nel 1999 \u00e8 stato nominato prefetto e docente al seminario di Hrodna, dove egli stesso era stato studente, divenendo inoltre giudice del tribunale interdiocesano di prima istanza nel 2000 e membro del Consiglio presbiterale nel 2001; durante l'anno accademico 2004\u20132005 ha anche insegnato nell'ambito del diritto canonico sulla catechesi a Hrodna. Nell'aprile 2005 gli \u00e8 stato affidato l'ufficio di vicario ausiliario del tribunale interdiocesano, mentre il 23 giugno seguente \u00e8 stato promosso rettore del seminario di Hrodna, ricoprendo tale ufficio fino alla promozione all'episcopato. Oltre a ci\u00f2, nel 2007 \u00e8 stato nominato responsabile per la formazione pastorale dei giovani sacerdoti diocesani, nel 2008 \u00e8 divenuto membro del Collegio dei consultori e nel 2009 coordinatore della pastorale vocazionale. Il 12 marzo 2012 papa Benedetto XVI gli ha conferito il titolo onorifico di cappellano di Sua Santit\u00e0.\nMinistero episcopale.\nVescovo ausiliare di Hrodna.\nIl 29 novembre 2013 papa Francesco lo ha nominato, quarantaquattrenne, vescovo ausiliare di Hrodna assegnandogli contestualmente la sede titolare di Tabaicara. Ha ricevuto la consacrazione episcopale il 1\u00ba febbraio 2014, nella cattedrale di San Francesco Saverio a Hrodna, per imposizione delle mani di Aleksander Kaszkiewicz, vescovo di Hrodna, assistito dai co-consacranti Tadeusz Kondrusiewicz, arcivescovo metropolita di Minsk-Mahil\u00eb\u016d, ed Antoni Dziemianko, vescovo di Pinsk. Come suo motto episcopale ha scelto \"Evangelii gaudium\", tratto dall'omonima esortazione apostolica, che tradotto vuol dire \"La gioia del Vangelo\".\nAll'interno della diocesi, ha continuato a ricoprire gli incarichi di vicario ausiliario del tribunale, membro del Consiglio presbiterale e del Collegio dei consultori e coordinatore della pastorale vocazionale.\nIl 3 giugno 2015 \u00e8 stato eletto segretario generale della Conferenza dei vescovi cattolici di Bielorussia subentrando a monsignor Dziemianko; \u00e8 stato rieletto per un secondo mandato il 14 aprile 2021.\nIl 1\u00ba febbraio 2018 si \u00e8 recato in Vaticano, assieme agli altri membri dell'episcopato bielorusso, per la visita \"ad limina apostolorum\", allo scopo di discutere con il pontefice della situazione e dei problemi relativi alla sua zona pastorale.\nArcivescovo metropolita di Minsk-Mahil\u00eb\u016d.\nIl 14 settembre 2021 papa Francesco lo ha promosso, cinquantaduenne, arcivescovo metropolita di Minsk-Mahil\u00eb\u016d; \u00e8 succeduto a Tadeusz Kondrusiewicz, dimessosi il giorno del suo settantacinquesimo compleanno il 3 gennaio precedente. Ha preso possesso dell'arcidiocesi durante una cerimonia svoltasi nella cattedrale della Santa Vergine Maria a Minsk il 23 ottobre successivo.\nLa nomina \u00e8 arrivata in un momento difficile per la Chiesa cattolica in Bielorussia, cominciato quando nell'agosto 2020 Aljaksandr Luka\u0161\u0117nka ha vinto per la sesta volta le elezioni presidenziali con l'80% dei voti. Lo stesso mese al suo predecessore \u00e8 stato impedito di rientrare nel Paese con la motivazione che il suo passaporto non fosse valido, dopo che si era recato in Polonia; in realt\u00e0, dopo aver pregato fuori da una prigione dove i manifestanti detenuti sarebbero stati torturati, l'arcivescovo aveva chiesto un'indagine sui rapporti secondo cui la polizia antisommossa avrebbe bloccato le porte di una chiesa cattolica a Minsk mentre allontanava i manifestanti da una piazza vicina. Il pontefice ha inviato Paul Richard Gallagher, segretario per i rapporti con gli Stati, per cercare di superare l'impasse con i funzionari bielorussi ma senza ottenere una svolta immediata; dopo due mesi di contrattazione, alla fine \u00e8 stato concesso a monsignor Kondrusiewicz di poter rientrare in Bielorussia il 24 dicembre dello stesso anno. Pochi giorni dopo, \u00e8 stata accettata la rinuncia per motivi d'et\u00e0 del presule, che tuttavia non ha cessato di manifestare contro il governo, continuando ad alimentare le tensioni con la Chiesa cattolica.\nGenealogia episcopale.\nLa genealogia episcopale \u00e8:"}
{"id": "9121905", "revid": "827882", "url": "https://it.wikipedia.org/wiki?curid=9121905", "title": "Peekskill (disambigua)", "text": ""}
{"id": "9121906", "revid": "838137", "url": "https://it.wikipedia.org/wiki?curid=9121906", "title": "Le\u00efla Chaibi", "text": "Dalle elezioni europee del 2019 \u00e8 membro del Parlamento europeo come parte del Gruppo Confederale della Sinistra Unitaria Europea/Sinistra Verde Nordica.\nBiografia.\nLe\u00efla Chaibi \u00e8 nata a Digione il 5 ottobre 1982. Sua madre, della Vandea, \u00e8 un'ex professoressa di economia sanitaria ed economia sociale, e suo padre, un ex ingegnere proveniente da un villaggio della Tunisia centrale. Dopo aver completato la scuola, ha studiato scienze politiche presso l'Istituto di studi politici di Tolosa, laureandosi nel 2005.\nPrimo impegno politico.\nDurante i suoi studi, Chaibi ha lavorato come membro di \"SUD \u00c9tudiant\", l'associazione studentesca dell'Unione Sindacale Solidale. Tuttavia, Chaibi \u00e8 rimasta molto lontana dalle organizzazioni politiche tradizionali: \u00e8 entrata a far parte del Nuovo Partito Anticapitalista di recente fondazione solo nel 2009. Delusa dall'isolazionismo dell'NPA, che ha rifiutato di allearsi con altre organizzazioni e partiti di sinistra, l'ha lasciato nel febbraio 2011 per unirsi al Partito di Sinistra. Nel partito \u00e8 diventata la \"segretaria nazionale per l'eliminazione della povert\u00e0\".\nImpegno con il Fronte di Sinistra e La France Insoumise.\nNel 2012, Chaibi ha lavorato come membro del Consiglio nazionale della campagna del Fronte di Sinistra per le elezioni presidenziali del 2012 ed \u00e8 stata responsabile di \"Usine\", la sede della campagna per il candidato presidenziale Jean-Luc M\u00e9lenchon. Come parte della campagna presidenziale, conduce anche azioni sul campo come la \"decontaminazione\" di un ufficio del lavoro.\nAlle elezioni legislative del 2012, Le\u00efla Chaibi si \u00e8 candidata per la prima volta nella decima circoscrizione di Parigi, ma ha perso significativamente al primo scrutinio con l'11,62 percento dei voti contro Denis Baupin (EELV/PS con il 42,89 percento) e Chenva Tieu (UMP con il 23,13 percento). Per le elezioni locali del 2014 \u00e8 stata in cima alla lista del \"Front de gauche \u00c0 Paris, place au peuple!\", sostenuta da Danielle Simonnet e Jean-Luc M\u00e9lenchon, nel 14\u00ba arrondissement di Parigi.\nNelle elezioni legislative del 2017, Chaibi si \u00e8 candidata di nuovo nella decima circoscrizione per La France Insoumise. Con il 14,62 percento dei voti, \u00e8 passata al secondo turno, ma non \u00e8 riuscita a battere Anne-Christine Lang di La R\u00e9publique En Marche al secondo turno con il 39,89 percento.\nPi\u00f9 recentemente, Chaibi ha lavorato nel municipio di Stains.\nIngresso al Parlamento europeo.\n\u00c8 stata nominata dal La France Insoumise per il terzo posto nella lista per le elezioni europee del 2019. Nelle elezioni, il partito ha ottenuto 6 dei 79 seggi francesi con il 6,31 per cento dei voti. \u00c8 entrata a far parte del Gruppo Confederale della Sinistra Unitaria Europea/Sinistra Verde Nordica. Per il suo gruppo \u00e8 membro della Commissione per l'occupazione e gli affari sociali e membro supplente della Commissione per i trasporti e il turismo."}
{"id": "9121910", "revid": "1598666", "url": "https://it.wikipedia.org/wiki?curid=9121910", "title": "Consiglio dello Shropshire", "text": ""}
{"id": "9121911", "revid": "827882", "url": "https://it.wikipedia.org/wiki?curid=9121911", "title": "Lake Peekskill", "text": ""}
{"id": "9121912", "revid": "1892390", "url": "https://it.wikipedia.org/wiki?curid=9121912", "title": "Leila Chaibi", "text": ""}
{"id": "9121919", "revid": "265038", "url": "https://it.wikipedia.org/wiki?curid=9121919", "title": "Sport Lisboa e Benfica 2018-2019 (hockey su pista)", "text": "Questa voce raccoglie le informazioni riguardanti lo Sport Lisboa e Benfica nelle competizioni ufficiali della stagione 2018-2019."}
{"id": "9121920", "revid": "84184", "url": "https://it.wikipedia.org/wiki?curid=9121920", "title": "Chiesa di San Cristoforo (Ossona)", "text": "La chiesa di San Cristoforo \u00e8 la parrocchiale di Ossona, in citt\u00e0 metropolitana ed arcidiocesi di Milano; fa parte del decanato di Magenta.\nStoria.\nLa prima citazione di una cappella ad Ossona risale al Basso Medioevo ed \u00e8 contenuta nel \"Liber Notitiae Sanctorum Mediolani\", in cui si legge che dipendeva dalla pieve di San Vittore di Corbetta.\nNella seconda met\u00e0 del XVI secolo la chiesa fu dotata delle nuove cappelle di Santa Maria e del battistero. Questo edificio, come si apprende dagli atti relativi alla visita compiuta nel 1567 dall'arcivescovo Carlo Borromeo, era composto da una sola navata e il soffitto dell'aula era a capriate; in quest'occasione il presule ordin\u00f2 di restaurarlo.\nTra la fine del Cinquecento e l'inizio del secolo successivo la chiesa venne ristrutturata e rimaneggiata; nel 1619 si procedette alla realizzazione della cappella del Santissimo Rosario, mentre tra il 1703 e il 1706 la struttura fu interessata da una parziale ricostruzione.\nNel 1760 l'arcivescovo Giuseppe Pozzobonelli, compiendo la sua visita pastorale, trov\u00f2 che la parrocchiale aveva alle sue dipendenze gli oratori di San Bartolomeo Apostolo, Santa Maria ad Elisabetta e di San Michele alla Cascina Barchio e che i fedeli ammontavano a 779.\nLa facciata e la torre campanaria vennero rimodellate nel 1783; la parrocchiale fu poi rifatta a partire dal 1832, allorch\u00e9 fu portata a tre navate.\nNel 1879 il precedente castello in legno che sosteneva le campane venne sostituto con uno pi\u00f9 moderno costituito da ghisa e ferro; nel 1897 l'arcivescovo Andrea Carlo Ferrari annot\u00f2 durante la sua visita che a servizio della cura d'anime v'erano il parroco, un coadiutore e un cappellano e che la parrocchiale, in cui avevano sede la confraternita del Santissimo Sacramento e della Beata vergine del Santissimo Rosario, le pie unioni delle Figlie di Maria e di San Luigi e il pio Consorzio di San Giuseppe, aveva come filiali gli oratori di San Bartolomeo, di Santa Maria Elisabetta, di San Luigi al cimitero e di San Michele.\nIn occasione della nuova suddivisione territoriale dell'arcidiocesi promossa dall'arcivescovo Giovanni Colombo, nel 1971 la chiesa pass\u00f2 dalla soppressa pieve di Corbetta al decanato di Magenta; la parrocchiale venne poi restaurata tra il 1980 e il 1985, mentre tra il 2013 e il 2014 si provvide a ristrutturare il campanile.\nDescrizione.\nEsterno.\nLa facciata a capanna della chiesa, che volge a ponente, \u00e8 scandita da due lesene laterali, sorreggenti il timpano di forma triangolare, e presenta al centro il portale d'ingresso architravato e il bassorilievo ritraente \"San Cristoforo\", inscritto in un grande arco a tutto sesto.\nAnnesso alla parrocchiale \u00e8 il campanile a base quadrata, abbellito da paraste angolari; la cella presenta una monofora a tutto sesto ed \u00e8 coronata dalla cupola poggiante sul tamburo.\nInterno.\nL'interno dell'edificio \u00e8 suddiviso da pilastri in tre navate, la centrale delle quali, spartita in quattro campate, \u00e8 coperta dalla volta a botte lunettata; al termine dell'aula si sviluppa il presbiterio, a sua volta chiuso dall'abside di forma semicircolare."}
{"id": "9121921", "revid": "239497", "url": "https://it.wikipedia.org/wiki?curid=9121921", "title": "Parco di Monte Claro", "text": "Il Parco provinciale di Monte Claro \u00e8 un parco urbano di Cagliari, di competenza della Citt\u00e0 metropolitana, situato tra i quartieri di Is Mirrionis, La Vega, Fonsarda e la municipalit\u00e0 di Pirri.\nStoria.\nDiverse sono le testimonianze del passaggio umano nel colle di Monte Claro nella seconda met\u00e0 del III millennio a.C., del quale sono stati ritrovati consistenti ritrovamenti della cultura pre-nuragica che negli studi attuali viene definita proprio di Monte Claro. Sono visibili anche i resti di un pozzo sacro sul quale non sono ancora stati effettuati i dovuti scavi e studi. Nel sito pare sia continuata l'antropizzazione anche durante l'et\u00e0 romana.\nDurante l'et\u00e0 giudicale, l'area del colle pare essere stata inurbata da una comunit\u00e0 di monaci cistercensi che vi instaurarono un monastero e le relative dipendenze, o forse un semplice romitaggio; \u00e8 da questo periodo che la zona inizia a essere chiamata \"Villa Santa Maria de Claro\". Gi\u00e0 nelle carte spagnole, questo villaggio appare abbandonato, ma rimase la presenza di una chiesetta dedicata a Santa Maria Chiara, demolita nel XX secolo.\nNel Settecento sul punto pi\u00f9 alto del rilievo venne costruita una villa padronale, che prese il nome di Villa Clara. Nel 1896 la stessa tenuta, assieme ad altre strutture insistenti sulla zona furono acquisite dalla provincia di Cagliari per sopperire alle esigenze della sezione psichiatrica dell'Ospedale Civile, e nel 1900 venne ufficialmente fondato in loco l'Ospedale Provinciale Psichiatrico, che rimase attivo, a seguito della legge Basaglia, fino al 1998.\nGi\u00e0 dal 1995 le dipendenze agricole del manicomio sono state poste a bonifica e trasformate in parco urbano, comprendendo la met\u00e0 nord delle propriet\u00e0 fino alla Villa padronale. La restante met\u00e0, comprendente i vecchi edifici dell'ospedale psichiatrico, \u00e8 divenuta sede della Cittadella della Salute dell'ASL.\nNel 1997 il parco \u00e8 stato ufficialmente inaugurato, ma aperto in modo parziale. La totale e definitiva apertura al pubblico \u00e8 avvenuta nel 2001. Il 19 dicembre 2005 l'arcivescovo di Cagliari mons. Giuseppe Mani ha benedetto la cappella di Santa Maria Chiara all'interno del parco, a ricordo dell'antica presenza del culto nella zona.\nDescrizione.\nIl parco si estende per 25 ettari, distinto tra una parte prevalentemente pianeggiante e l\u2019elevazione del colle, che qui raggiunge la sua altitudine massima. Di forma vagamente trapezoidale, confina a nord con via Cadello, a ovest con via Mattei, a sud con la Cittadella della Salute e a est con la zona residenziale di via Monte Claro. Ad eccezione del lato sud, il parco \u00e8 delimitato dalle mura di confine del vecchio Manicomio.\nDall\u2019ingresso principale di via Cadello si diramano cinque viali alberati; quello centrale si dirige verso la fontana dove \u00e8 presente una grande decorazione ispirata al disegno di una \"pintadera\" ritrovata durante gli scavi effettuati in loco. In tutta l\u2019estensione sono stati piantati vari alberi e arbusti mediterranei, siepi e prati, accanto a svariate aree giochi per bambini e zone fitness, un'area cani e una sala conferenze. Nel parco \u00e8 presente anche un lago artificiale, dove sono presenti tartarughe d\u2019acqua, anatre, oche e cigni. Tra la fauna \u00e8 presente anche una colonia felina di propriet\u00e0 del sindaco metropolitano."}
{"id": "9121922", "revid": "122987051", "url": "https://it.wikipedia.org/wiki?curid=9121922", "title": "Jacobus Adriaanse", "text": ""}
{"id": "9121953", "revid": "277947", "url": "https://it.wikipedia.org/wiki?curid=9121953", "title": "Antoine-Robert Gaudreaux", "text": "Biografia.\nAntoine-Robert Gaudreaux, nominato ebanista del re, fu attivo per la Garde-Meuble reale dal 1726, acquistando grande fama. \nI suoi mobili in stile Luigi XIV e rococ\u00f2 non sono firmati, ma gli archivi della Garde-Meuble reale ne consentono l'identificazione.\nIl suo laboratorio si trovava a Parigi, rue Princesse. Antoine Robert Gaudreau fu eletto fiduciario della corporazione degli ebanisti nel 1744. \nDi sicura attribuzione vi sono un medagliere impreziosito da una decorazione bronzea eseguito per Luigi XV di Francia nel 1738 (Parigi, Biblioth\u00e8que Nationale) e un cassettone caratterizzato da splendidi bronzi dorati di Caffieri (1739) oggi alla Wallace Collection di Londra, opere che bastano a testimoniare la qualit\u00e0 superiore della sua arte.\nAnche suo figlio, Fran\u00e7ois Antoine Gaudreau, morto nel 1751, fu ebanista del re."}
{"id": "9121956", "revid": "1892390", "url": "https://it.wikipedia.org/wiki?curid=9121956", "title": "Vooruit (Gand)", "text": "Il Vooruit (in olandese: \"Kunstencentrum Vooruit\", che significa letteralmente \"avanti\") \u00e8 un complesso di edifici storici situato nella citt\u00e0 belga di Gand. In origine, la struttura di Vooruit era destinata ad ospitare vari festival e mostre d'arte e ospitava anche un cinema, un teatro e una sala da ballo. Svolse anche il ruolo di centro del movimento operaio. Attualmente qui si tengono concerti , dibattiti e altri eventi culturali.\nStoria.\nL'edificio \u00e8 stato progettato da Ferdinand Dierkens. La costruzione inizi\u00f2 nel 1911 e apr\u00ec nel 1913 come Feestlokaal van Vooruit e divenne un simbolo del movimento socialista nel periodo tra le due guerre. Il nome della struttura deriva dall'organizzazione (o cooperativa) socialista comunista Vooruit (\"Avanti\") (1891-1970), sostenuta da Edward Anseele per proteggere i lavoratori dagli effetti dell'instabilit\u00e0 capitalista. Vooruit ha fornito alla classe operaia cibo ed eventi culturali a un prezzo accessibile.\nLa struttura fungeva da centro artistico e festival e faceva parte della societ\u00e0 delle Fiandre durante la seconda guerra mondiale. \u00c8 stato riaperto nel 1982 come centro culturale e opera in questa forma fino ad oggi. Nel 1983, il Vooruit \u00e8 stato dichiarato monumento. Nel 2000, dopo un lungo restauro, \u00e8 stato insignito del premio Monumento fiammingo dell'anno."}
{"id": "9121958", "revid": "1318658", "url": "https://it.wikipedia.org/wiki?curid=9121958", "title": "Zabiullah Mujahid", "text": "Mujahid ha spesso commentato principalmente le attivit\u00e0 dei talebani nell'Afghanistan orientale, settentrionale e centrale. Mujahid \u00e8 apparso pubblicamente di persona il 17 agosto 2021. In precedenza, ha comunicato regolarmente con i giornalisti e ha parlato a nome dei talebani tramite telefonate, messaggi di testo, e-mail, social come Twitter e post su siti web islamisti.\nPrimi anni.\nMujahid si \u00e8 descritto in una serie di interviste condotte tramite cellulare. A causa di minacce alla sicurezza, si spostava costantemente e non alloggiava in nessun posto. Ha affermato di avere un master in studi religiosi, tuttavia senza nominare il paese in cui ha studiato per motivi di sicurezza. Nel governo talebano precedente, ha ricoperto il la carica di ministro della Cultura e dell'Informazione. In seguito ha combattuto a fianco degli insorti prima di essere nominato portavoce dei talebani nel 2007.\nPortavoce di talebani.\nIn qualit\u00e0 di portavoce dei talebani, Mujahid comunica con messaggi collettivi ai media afgani e internazionali. \u00c8 stato responsabile della rivendicazione del coinvolgimento del gruppo talebano negli attacchi in tutto l'Afghanistan. Ha anche pubblicato video sul suo account Twitter che mostrano l'attivit\u00e0 dei talebani durante i vari conflitti.\n2017 - 2020.\nIl 21 aprile 2017, Mujahid ha rivendicato la responsabilit\u00e0 dei talebani per un attacco a una base dell'esercito che ha ucciso pi\u00f9 di 140 soldati. Il 21 gennaio 2019, Mujahid ha rivendicato la responsabilit\u00e0 dei talebani per un attacco al centro di addestramento della direzione nazionale della Sicurezza (NDS) che ha ucciso oltre 100 membri del personale di sicurezza. Il 29 novembre 2020, Mujahid ha rivendicato la responsabilit\u00e0 di un attacco alla base dell'esercito in Afghanistan che ha ucciso 30 membri del personale di sicurezza.\nL'offensiva talebana nel 2021.\nIl 17 luglio 2021, Mujahid si \u00e8 scusato per la morte del giornalista dell'agenzia Reuters danese, Danish Siddiqui, ucciso in uno scontro tra le forze afgane e i talebani. Mujahid ha affermato che i talebani non erano a conoscenza di come sia morto Siddiqui, chiedendo ai giornalisti di informare i talebani prima di entrare nella zona di guerra in modo che il gruppo potesse \"prendersi cura di quel particolare individuo\". Successivamente fu confermato che il fotoreporter venne giustiziato dai talebani.\nDurante l'offensiva talebana, Mujahid \u00e8 apparso per la prima volta in pubblico il 17 agosto 2021 alla prima conferenza stampa dei talebani insieme ad Abdul Qahar Balkhi a Kabul, in Afghanistan, dove ha risposto alle domande dei media locali e internazionali. Parla correntemente la lingua persiana, il Pashto e Dari.\nDal 7 settembre 2021 \u00e8 viceministro della cultura e dell'informazione nel nuovo autoproclamato governo dell'Afghanistan."}
{"id": "9121962", "revid": "1892390", "url": "https://it.wikipedia.org/wiki?curid=9121962", "title": "Kunstencentrum Vooruit", "text": ""}
{"id": "9121963", "revid": "666668", "url": "https://it.wikipedia.org/wiki?curid=9121963", "title": "CUPRA Racing", "text": ""}
{"id": "9121964", "revid": "122987477", "url": "https://it.wikipedia.org/wiki?curid=9121964", "title": "Margaret Dwyer", "text": ""}
{"id": "9121968", "revid": "827882", "url": "https://it.wikipedia.org/wiki?curid=9121968", "title": "Rhinebeck", "text": ""}
{"id": "9121970", "revid": "446353", "url": "https://it.wikipedia.org/wiki?curid=9121970", "title": "Strip club", "text": "Lo strip club \u00e8 un locale notturno in cui le spogliarelliste offrono intrattenimento per i clienti, principalmente sotto forma di spogliarello, balli erotici o esotici. In genere, gli strip club seguono lo stile delle discoteche o dei bar, ma possono anche adottare una tendenza teatrale o cabaret.\nGli strip club di stampo statunitense iniziarono ad apparire al di fuori del Nord America dopo la seconda guerra mondiale, arrivando in Asia alla fine degli anni '80 e in Europa nel 1978, dove competevano con i locali inglesi e francesi.\nNel 2005 la dimensione dell'industria degli strip club \u00e8 stata stimata intorno ai 75 miliardi di dollari, mentre nel 2019 a causa della pandemia di COVID-19 \u00e8 scesa a otto miliardi, generando il 19% delle entrate lorde nel settore dell'intrattenimento per gli adulti. La redditivit\u00e0 di uno strip club \u00e8 influenzata da diversi fattori: la sua ubicazione, le abitudini di spesa dei clienti, l'arredamento e la presenza di sale VIP.\nLo status giuridico degli strip club si \u00e8 evoluto nel corso del tempo, con leggi nazionali e locali che sono diventate progressivamente pi\u00f9 liberali sulla questione in molti Paesi; tuttavia, alcuni Paesi (come l'Islanda) hanno implementato limiti rigidi e divieti. Questo tipo di locale spesso \u00e8 oggetto di controversie, facendo parte dell'industria del sesso. Alcuni club sono stati collegati alla criminalit\u00e0 organizzata."}
{"id": "9121976", "revid": "1892390", "url": "https://it.wikipedia.org/wiki?curid=9121976", "title": "Feestlokaal van Vooruit", "text": ""}
{"id": "9121983", "revid": "1892390", "url": "https://it.wikipedia.org/wiki?curid=9121983", "title": "Ferdinand Dierkens", "text": "Carriera.\nFiglio di Jan Rodolf Dierkens, un falegname indipendente di convinzione social-liberale, Ferdinand avrebbe continuato l'attivit\u00e0 paterna, ma mirava pi\u00f9 in alto. Nel 1877 si iscrisse all'Accademia reale di belle arti di Gand e cinque anni dopo si laure\u00f2 come architetto. Nel 1882 fu nel pieno dello svolgimento della sua professione. Quell'anno a Gand fu avviato lo Zollikofer-De Vigneplan, che doveva trasformare il quartiere operaio tra la stazione Sud e De Kuip.\nNel 1893-94, Edward Anseele chiese a Dierkens di creare la Casa del popolo Ons Huis per conto della societ\u00e0 cooperativa Vooruit fondendo due case. Dopo un incendio, nel 1897 venne deciso di costruire un nuovo edificio. Il politico socialista voleva un grande magazzino cooperativo prendendo esempio da un grande magazzino parigino. Il giovane architetto, il cui unico incarico fino ad allora era stato un monumento funerario, progett\u00f2 un bellissimo edificio con scalone in stile liberty e facciata in vetro e acciaio, che purtroppo sub\u00ec una ristrutturazione nel 1956.\nNel 1902 Dierkens fu autorizzato a costruire il tempio della loggia massonica \"La Libert\u00e9\", di cui era membro. In accordo con i desideri del fondatore Jules Guequier, rinunci\u00f2 agli elementi egiziani e utilizz\u00f2 uno stile che combinava il classicismo con l'Art Nouveau.\nIl pi\u00f9 grande incarico di Dierkens arriv\u00f2 nel 1910: la costruzione della Feestlokaal van Vooruit, un palazzo per il socialismo di Gand. Su un terreno in forte pendenza, ha fuso l'eclettismo con l'Art Nouveau. Il cantiere dur\u00f2 fino al 1914.\nDopo la guerra, Dierkens si specializz\u00f2 nelle fabbriche. Ha progettato, tra gli altri, la \"Soci\u00e9t\u00e9 gantoise de fonderies et constructions m\u00e9caniques\" (1920) e \"La nouvelle lini\u00e8re du Canal\" (1924). Sono state conservate anche due case che ha progettato per se stesso."}
{"id": "9121986", "revid": "47767", "url": "https://it.wikipedia.org/wiki?curid=9121986", "title": "Vakhtang", "text": ""}
{"id": "9121987", "revid": "33751", "url": "https://it.wikipedia.org/wiki?curid=9121987", "title": "Zonguldakspor Kul\u00fcb\u00fc", "text": ""}
{"id": "9121995", "revid": "101768", "url": "https://it.wikipedia.org/wiki?curid=9121995", "title": "Egnone", "text": ""}
{"id": "9121996", "revid": "22475", "url": "https://it.wikipedia.org/wiki?curid=9121996", "title": "La questione ebraica", "text": "La questione ebraica (\"Die Judenfrage\") \u00e8 un saggio di Bruno Bauer pubblicato nel 1843.\nContesto storico.\nNel XVIII secolo si assistette in Germania ad un ampio dibattito intellettuale intorno alla \"questione ebraica\", vale a dire sull'emancipazione politica degli ebrei. I cittadini francesi di religione ebraica, infatti, avevano ottenuto per primi in Europa l'uguaglianza dei diritti il 28 settembre 1791 con un'apposita legge e, in et\u00e0 napoleonica, con l'occupazione ed il governo francese di gran parte degli Stati tedeschi preunitari, si pose anche in Germania la questione della loro emancipazione.\nNel regno di Westfalia venne promulgato nel gennaio del 1808 un decreto che stabiliva l'assoluta uguaglianza politica degli ebrei. Questa riforma serv\u00ec successivamente da modello per analoghe iniziative legislative nel Baden e soprattutto in Prussia, dove l'11 marzo 1812 venne pubblicato un editto relativo alle condizioni civili degli ebrei. Con la caduta di Napoleone si assistette tuttavia ad un rallentamento di questo processo: solo gli Stati di Sassonia-Weimar, Assia-Kassel e W\u00fcrttemberg procederanno sulla via dell'emancipazione mentre nella Germania meridionale verr\u00e0 bloccata e altrove si restaurer\u00e0 addirittura lo \"status quo\" medievale. A partire dagli anni quaranta del secolo gli ideali liberali di emancipazione riacquisteranno per\u00f2 vigore e molte voci si leveranno a reclamare l'uguaglianza dei diritti per gli ebrei di Germania.\nContenuto.\nIn \"La questione ebraica\" e ne \"La capacit\u00e0 degli ebrei e dei cristiani di oggigiorno di ottenere la libert\u00e0\", Bruno Bauer, analizzando il caso prussiano, aveva affrontato la critica della coscienza religiosa e del riformismo politico entrando in aperto conflitto con la sinistra hegeliana che, opponendosi al cardine politico della religione di Stato, invocava l'emancipazione politica degli ebrei. Bauer, pur condividendo la critica liberale all'uso politico della religione da parte dello Stato, intende la libert\u00e0 politica come rinuncia ad ogni particolarismo e muove perci\u00f2 una critica agli argomenti di quanti, ebrei e non ebrei, sostengono la causa dell'emancipazione sulla base del riconoscimento di un'identit\u00e0 particolare.\nAlla domanda di emancipazione da parte degli ebrei tedeschi, Bauer risponde negando la singolarit\u00e0 della loro condizione di oppressi, affermando che nessuno \u00e8 politicamente emancipato in Germania e che pertanto gli ebrei non devono pensare ad una loro specifica emancipazione ma, in quanto tedeschi, all'emancipazione politica del popolo tedesco. Per Bauer non si tratta dunque di emancipare l'ebreo in quanto tale, ma l'ebreo in quanto cittadino, ebreo o cristiano che sia: condizione necessaria per la piena uguaglianza degli individui \u00e8 quindi l'emancipazione dai precetti confessionali.\nIl ragionamento di Bauer \u00e8 che uno Stato cristiano, in quanto tale, non pu\u00f2 emancipare un ebreo che, in ragione del proprio essere ebreo, non pu\u00f2 essere emancipato. L'antagonismo religioso non pu\u00f2 essere risolto altrimenti che superando (\"aufheben\") la religione. Ebrei e cristiani devono perci\u00f2 riconoscere nelle differenze delle rispettive confessioni religiose il senso di un comune progresso spirituale dell'umanit\u00e0.\nPer Bauer la questione ebraica assume quindi una valenza universale, indipendentemente dalla specifica situazione tedesca, e rappresenta il problema del rapporto tra religione e Stato. Le tesi di Bauer, che rimase comunque convinto del loro orientamento progressista, non furono accolte dagli esponenti della sinistra hegeliana ed in particolare da Marx che replic\u00f2 con un proprio saggio noto in italiano col titolo di Sulla questione ebraica in cui distingue tre tipi di emancipazione: 1) religiosa 2) politica e 3) umana. Bauer aveva preso in considerazione solo i primi due tipi di emancipazione, non considerando quella umana, che era da Bauer identificata con quella politica. Non \u00e8 pertanto sufficiente secondo Marx uno stato non confessionale (sul modello di quello degli Stati Uniti), in cui sono permesse tutte le confessioni religiose, perch\u00e9 si abbia una reale emancipazione umana: in questo caso infatti si ha solo un'emancipazione politica, ma non umana. Quest'ultima \u00e8 possibile solo attraverso una nuova visione sociale, che consideri l'uomo reale come soggetto storico, che prenda in considerazione i suoi bisogni concreti.\nSecondo Marx pertanto la vera emancipazione dell'uomo si realizza quando l'uomo si emancipa dalla religione in generale e in un'ultima istanza anche dallo Stato."}
{"id": "9122008", "revid": "6923", "url": "https://it.wikipedia.org/wiki?curid=9122008", "title": "Gjakmarrja", "text": "Nella cultura tradizionale albanese, la (in italiano: \"prendere il sangue\", ovvero \"faida di sangue\") o (\"vendetta\") \u00e8 l'obbligo sociale di uccidere un delinquente o un membro della sua famiglia per salvare il proprio onore. Questa pratica \u00e8 generalmente vista in linea con il codice sociale noto come \"Canone di Lek\u00eb Dukagjini\" () o semplicemente \"Kanun\" (composto da 12 libri e 1.262 articoli). Il codice era originariamente un \"codice non religioso che veniva usato sia da musulmani che da cristiani\".\n L'onore era tenuto in grande considerazione perch\u00e9 si traduceva nel corso delle generazioni. I lasciti e la storia erano portati nei cognomi degli albanesi e dovevano essere tenuti in alta priorit\u00e0, anche a costo della propria vita. Ci\u00f2 spesso si estendeva a molte generazioni se il debito non veniva pagato. Coloro che sceglievano di non pagare con la vita dei loro familiari vivevano nella vergogna e nell'isolamento per il resto della loro vita, imprigionati nelle loro case.\nStoria.\nPeriodo ottomano.\nIl controllo ottomano esisteva principalmente nei pochi centri urbani e nelle valli dell'Albania settentrionale ed era minimo e quasi inesistente sulle montagne, dove i malisori (allevatori albanesi) vivevano un'esistenza autonoma secondo il \"Kanun\" (legge tribale) di Lek Dukagjini. Le controversie erano risolte attraverso la legge tribale nell'ambito di vendette o faide sanguinose e l'attivit\u00e0 era diffusa tra i malisori. In situazioni di omicidio la legge tribale \"sanciva il principio del koka p\u00ebr kok\u00eb\" (\"testa per testa\") dove i parenti della vittima erano obbligati a cercare la \"gjakmarrja\". Il 19% delle morti maschili nel vilayet di Scutari erano causate da omicidi dovuti a vendette e faide durante il tardo periodo ottomano. Allo stesso tempo, il Kosovo occidentale era anche un'area dominata dal sistema tribale albanese in cui i malisori kosovari risolvevano le controversie tra loro attraverso il loro diritto montano; 600 albanesi morivano all'anno a cause delle faide.\nIl sultano Abdul Hamid II, i funzionari ottomani distaccati nelle terre popolate da albanesi e alcuni albanesi disapprovavano fortemente le faide di sangue, considerandole disumane, incivili e un inutile spreco di vite che creava disordine sociale, illegalit\u00e0 e dislocazione economica. Nel 1881 notabili locali e funzionari delle aree di Debar, Pristina, Elbasan, Mati, Ohrid e Tetovo chiesero allo stato di prevenire le vendette di sangue. Per risolvere le controversie e reprimere la pratica, lo stato ottomano affront\u00f2 direttamente il problema inviando Commissioni per la riconciliazione della \"faida di sangue\" (in turco ottomano \"musalaha-\u0131 dem komisyonlar\u0131\") che produssero risultati con scarso successo. Nel tardo periodo ottomano, a causa dell'influenza dei preti francescani cattolici, si verificarono alcuni cambiamenti nelle pratiche delle faide sanguinarie tra gli altopiani albanesi, come il senso di colpa limitato all'autore del reato o alla sua famiglia e persino l'esempio di una trib\u00f9 che accett\u00f2 il radere al suolo la casa del reo come risarcimento per il offesa.\nAll'indomani della Rivoluzione dei Giovani Turchi nel 1908, il nuovo governo dei Giovani Turchi istitu\u00ec le Commissioni per la Riconciliazione delle Faide di Sangue che si concentrarono sulle regioni di \u0130pek (Pej\u00eb), Prizren e Tepedelen (Tepelen\u00eb). Le commissioni condannarono gli albanesi che avevano partecipato a vendette di sangue e il Consiglio dei ministri permise loro di continuare il loro lavoro nelle province fino al maggio 1909. Dopo la Rivoluzione dei Giovani Turchi e il successivo ripristino della Costituzione ottomana, le trib\u00e0 Shala, Kastrati, Shoshi e Hoti fecero una besa (pegno) per sostenere il documento e l'interruzione delle faide di sangue con le altre trib\u00f9 fino al 6 novembre 1908.\nAlbania indipendente.\nA partire dal 1940 [dato non definitivo], secondo quanto riferito esistevano circa 600 vendette di sangue contro re Zog I di Albania. C'\u00e8 stato un revival di casi di gjakmarrja in parti remote dell'Albania (come il nord) e del Kosovo dovuto dalla mancanza del controllo statale in seguito al crollo del comunismo.\nIl testo albanese del Comitato Helsinki per i diritti umani ritiene che una delle ragioni della pervasivit\u00e0 delle vendette di sangue sia il malfunzionamento della potere giudiziario del paese. Molti albanesi vedono i tribunali come corrotti o inefficaci e preferiscono un percepito autogoverno offerto dall'adesione al Kanun, accanto alla legge statale.\nUno studio albanese del 2018 sulle vendette di sangue che includeva dati dai registri della polizia ha rilevato che sono state colpite 704 famiglie dei quali 591 in Albania e 113 che hanno lasciato il paese. Sei distretti albanesi, Kuk\u00ebs, Scutari, Lezh\u00eb, Tirana e Durazzo, sono interessati dalla pratica. I distretti di Scutari e Alessio sono i pi\u00f9 colpiti e le citt\u00e0 di Tirana e Durazzo sono meno colpite. A Tirana le faide sono arrivate nella capitale con la migrazione di persone dalle regioni del nord e del nord-est. Le famiglie impegnate in vendette di sangue vivono principalmente in condizioni di povert\u00e0 a causa dell'isolamento e dell'impossibilit\u00e0 di accedere a condizioni di vita migliori.\nIsmet Elezi, professore di diritto all'Universit\u00e0 di Tirana, ritiene che, nonostante l'approvazione del Kanun alla vendetta di sangue, ci siano regole rigide su come la pratica possa essere eseguita. Ad esempio, sono vietate le uccisioni per vendetta di donne (comprese le vergini giurate con ruoli maschili), bambini e anziani. Altri credono che lo stesso Kanun enfatizzi la riconciliazione e il processo di pacificazione e che l'interpretazione selettiva delle sue regole sia responsabile dell'attuale spargimento di sangue. Ad esempio, negli ultimi anni, ci sono sempre pi\u00f9 segnalazioni di donne e bambini che subiscono gli stessi omicidi di redenzione. Queste regole dimenticate generano un'interpretazione errata del Kanun e incoraggiano le uccisioni insensate dei membri della famiglia.\nKosovo.\nIn Kosovo, la maggior parte dei casi di gjakmarrja furono riconciliati all'inizio degli anni '90 nel corso di un movimento di riconciliazione su larga scala guidato da Anton \u00c7etta per porre fine alle faide. Il pi\u00f9 grande raduno di riconciliazione ebbe luogo a Verrat e Lluk\u00ebs il 1\u00ba maggio 1990, con un numero di partecipanti compreso tra 100.000 e 500.000. Nel 1992 la campagna di riconciliazione pose fine ad almeno 1.200 vendette di sangue mortali e nel 1993 non si verific\u00f2 un solo omicidio in Kosovo.\nMontenegro.\nIn Montenegro, si \u00e8 svolse a Tuzi (28 giugno 1970) un evento \"Beslidhja e Mal\u00ebsis\u00eb\" (Pegno di Mal\u00ebsia) alla presenza del clero cattolico e musulmano. Famiglie e altri parenti allargati nella regione della Mal\u00ebsia fecero una besa e accettarono di cessare le faide e di approvare i risultati giudiziari statali per le vittime e i rei.\nNella cultura di massa.\nLo scrittore albanese Ismail Kadare considera la \"gjakmarrja\" non un fenomeno esclusivamente albanese, ma storicamente una caratteristica dei Balcani nel loro insieme. Il suo romanzo del 1980 \"Aprile spezzato\" () esplora gli effetti sociali di una faida ancestrale tra due famiglie di proprietari terrieri, negli altopiani dell'Albania settentrionale negli anni '30. Il \"New York Times\", recensendolo, ha scritto:\"\"Aprile speccato\" \u00e8 scritto con magistrale semplicit\u00e0 in uno stile bardico, come se l'autore stesse dicendo: Siediti tranquillamente e lasciami recitare una storia terribile su una faida di sangue e l'inevitabilit\u00e0 della morte per arma da fuoco. nel mio paese. Sai che deve succedere perch\u00e9 \u00e8 cos\u00ec che si vive su queste montagne. Gli insulti devono essere vendicati; l'onore della famiglia deve essere rispettato...\".\nUn adattamento cinematografico brasiliano del 2001 del romanzo intitolato \"Disperato aprile\" (in portoghese \"Abril Despeda\u00e7ado\") ha trasferito l'azione dall'Albania rurale alle terre desolate brasiliane del 1910, ma lasciandone inalterati i temi. \u00c8 stato realizzato dal regista Walter Salles, interpretato da Rodrigo Santoro, ed \u00e8 stato nominato per un BAFTA Award per il miglior film non in lingua inglese e un Golden Globe per il miglior film in lingua straniera. Il film americano-albanese \"La faida\" tratta anche delle conseguenze di una faida di sangue su una famiglia in una zona remota dell'odierna Albania."}
{"id": "9122011", "revid": "827882", "url": "https://it.wikipedia.org/wiki?curid=9122011", "title": "Emma Roberts (disambigua)", "text": ""}
{"id": "9122012", "revid": "33751", "url": "https://it.wikipedia.org/wiki?curid=9122012", "title": "Erzincan Spor Kul\u00fcb\u00fc", "text": ""}
{"id": "9122016", "revid": "474175", "url": "https://it.wikipedia.org/wiki?curid=9122016", "title": "San Miguel del Monte", "text": "San Miguel del Monte, meglio nota come Monte, \u00e8 una cittadina della provincia di Buenos Aires, capoluogo del partido di Monte.\nGeografia.\nSan Miguel del Monte \u00e8 situata sulla sponda nord della laguna di Monte, a 107 km a sud-ovest della capitale argentina Buenos Aires.\nInfrastrutture e trasporti.\nStrade.\nSan Miguel del Monte \u00e8 situata all'intersezione tra la strada nazionale 3, arteria che unisce Buenos Aires a Mar del Plata.\nFerrovie.\nSan Miguel del Monte \u00e8 servita da una propria stazione ferroviaria lungo la linea suburbana Roca che unisce Buenos Aires alla parte meridionale della sua area metropolitana. Vi si fermano anche treni a lunga percorrenza lungo la tratta Constituci\u00f3n-Bah\u00eda Blanca."}
{"id": "9122017", "revid": "1850460", "url": "https://it.wikipedia.org/wiki?curid=9122017", "title": "European Masters 2022", "text": "Lo European Masters 2022 \u00e8 stato il quattordicesimo evento professionistico della stagione 2021-2022 di snooker, l'undicesimo valido per il Ranking, e la 6\u00aa edizione di questo torneo, che si \u00e8 disputato dal 21 al 27 febbraio 2022, presso la Marshall Arena di Milton Keynes, in Inghilterra.\n\u00c8 stato il sesto evento stagionale della BetVictor European Series 2021-2022.\nIl campione in carica era Mark Selby, il quale \u00e8 stato eliminato ai trentaduesimi di finale da Jordan Brown.\nPanoramica.\nAspetti tecnici.\nDopo aver disputato l'edizione di settembre 2020 alla Marshall Arena di Milton Keynes, in Inghilterra, in quanto unica bolla in grado di poter ospitare tutto lo staff necessario per i tornei, compresi i giocatori, il torneo si sarebbe dovuto svolgere allo Stadthalle F\u00fcrth di F\u00fcrth, in Germania, per la prima volta nella sua storia. Tuttavia, a causa delle restrizioni dovute alla pandemia di COVID-19, il 23 dicembre 2021 il World Snooker Tour comunica che il torneo sar\u00e0 ospitato dalla Marshall Arena per la seconda edizione consecutiva, sede che ha gi\u00e0 ospitato in stagione l'English Open, anticipando l'inizio della competizione di un giorno. \u00c8, inoltre, la prima volta in cui il torneo si svolge nel mese di febbraio.\nCome gi\u00e0 accaduto tra l'edizione 2018 e quella di gennaio 2020, il torneo subisce un distacco di due anni solari, disputandosi, tuttavia, sempre in stagioni consecutive.\nAspetti sportivi.\nCos\u00ec come accaduto nel 2017 e nel 2018, lo European Masters vede disputarsi un turno di qualificazione, che si svolge dal 27 al 31 ottobre 2021, presso il Chase Leisure Centre di Cannock, in Inghilterra, per la prima volta nella sua storia.\nL'evento \u00e8 valevole per la classifica mondiale per la sesta edizione consecutiva.\nIl 28 giugno 2021 l'azienda di scommesse sportive BetVictor comunica di essersi accordata con il World Snooker Tour per sponsorizzare tutti i quattro eventi Home Nations Series, accorpando questa serie di tornei alla BetVictor European Series per la stagione 2021-2022. La BetVictor aveva gi\u00e0 sponsorizzato questo torneo nelle edizioni di gennaio 2020 e settembre 2020.\nSono assenti al torneo Ding Junhui, Igor Figueiredo e Marco Fu, i quali vengono sostituiti dai dilettanti Ross Muir, John Astley e Bai Langning. Ricevono un invito anche Sanderson Lam, Michael Georgiou, Si Jiahui, Soheil Vahedi, Michael White e David Lilley, i quali sono i prescelti per completare il quadro dei 128 giocatori presenti.\nIl 27 ottobre 2021 danno forfait Sam Craigie (a causa di un infortunio) e Mark Williams (in quanto positivo al COVID-19), i quali vengono sostituiti rispettivamente dai dilettanti James Cahill e Mark Lloyd.\nIl 28 ottobre 2021 d\u00e0 forfait Michael White, il quale viene sostituito dal dilettante Simon Blackwell.\nCopertura.\nLe seguenti emittenti e piattaforme streaming hanno trasmesso lo European Masters 2022.\nTabellone (qualificazioni).\nLe prime 4 teste di serie Mark Selby, Judd Trump, Ronnie O'Sullivan e Neil Robertson, disputano il loro di qualificazione alla Marshall Arena, sede della fase finale del torneo.\nCentury breaks.\nDurante il corso delle qualificazioni per il torneo sono stati realizzati 40 century breaks.\nCentury breaks.\nDurante il corso del torneo sono stati realizzati 60 century breaks."}
{"id": "9122021", "revid": "6923", "url": "https://it.wikipedia.org/wiki?curid=9122021", "title": "Cupra el-Born", "text": ""}
{"id": "9122022", "revid": "287204", "url": "https://it.wikipedia.org/wiki?curid=9122022", "title": "San Sebastiano e Santa Irene", "text": "San Sebastiano e Santa Irene \u00e8 un dipinto ad olio su tavola (172x96 cm) realizzato da Perugino tra il 1513 e il 1523 e conservato al Museo di Grenoble.\nStoria.\nIl dipinto fa parte del polittico di Sant'Agostino e fu realizzato dall'artista presumibilmente nella seconda fase della sua lavorazione, tra il 1513 e il 1523. La figura di San Sebastiano \u00e8 ricorrente nell'opera del Perugino, che lo dipinse in almeno altre dieci occasioni.\nDescrizione e stile.\nLa rappresentazione di San Sebastiano \u00e8 quella tradizionale dell'iconografia del santo: un giovane seminudo legato a un albero, anche se il suo corpo \u00e8 ancora intatto e non presenta i segni delle frecce. Sopra il suo capo, come su quello della santa, splende un'aureola e il suo corpo \u00e8 disposto in forma chiastica.\nLa santa accanto a lui \u00e8 Irene, la pia vedova che cur\u00f2 Sebastiano dopo il primo tentativo di martirio. La santa \u00e8 rivolta verso Sebastiano, tiene lo sguardo basso e stringe a s\u00e9 un libro, presumibilmente la Bibbia e i Vangeli. La figura femminile viene a volta identificata con Santa Apollonia, anche se l'assenza dei suoi attributi tipici (i denti e/o le tenaglie) rende meno realistica questa ipotesi, specialmente perch\u00e9 Irene viene spesso rappresentata accanto a Sebastiano. I suoi abiti sono finemente resi sul legno con ricche variazioni di toni e colori, anche se senza specifici attributi che possono aiutare ad identificare la donna.\nSullo sfondo il paesaggio \u00e8 privo di vegetazione (assenti sono gli arbusti caratteristici del Perugine) e le montagne e le colline in lontananza rispettano le regole della prospettiva aerea."}
{"id": "9122026", "revid": "439868", "url": "https://it.wikipedia.org/wiki?curid=9122026", "title": "Buend\u00eda (disambigua)", "text": ""}
{"id": "9122027", "revid": "2039387", "url": "https://it.wikipedia.org/wiki?curid=9122027", "title": "Collegio elettorale di Chiavari (Camera dei deputati)", "text": "Il collegio di Chiavari fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Liguria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Chiavari era uno dei 14 collegi uninominali in cui era suddivisa la Liguria e, come previsto dal D.Lgs. del 20 dicembre 1993 n. 536, era interamente compreso nella provincia di Genova e comprendeva i seguenti comuni: Borzonasca, Carasco, Carro, Casarza Ligure, Castiglione Chiavarese, Chiavari, Cicagna, Cogorno, Coreglia Ligure, Favale di Malvaro, Lavagna, Leivi, Lorsica, Lumarzo, Maissana, Mezzanego, Moconesi, Moneglia, Ne, Neirone, Orero, Rezzoaglio, San Colombano Certenoli, Santo Stefano d'Aveto, Sestri Levante, Tribogna, Varese Ligure e Zoagli."}
{"id": "9122028", "revid": "26630", "url": "https://it.wikipedia.org/wiki?curid=9122028", "title": "Ford Fiesta VI", "text": "La Ford Fiesta VI (oppure Fiesta MkVI o Mk7 nel mercato anglosassone) \u00e8 un'autovettura di segmento B prodotta dalla filiale europea della casa automobilistica statunitense Ford dal 2008 al 2017, anno in cui \u00e8 stata rimpiazzata dalla generazione successiva.\nSi tratta della sesta generazione dell'utilitaria Ford.\nStoria.\nLa sesta serie della Fiesta \u00e8 arrivata sul mercato nel settembre 2008 ed \u00e8 costruita sul pianale della nuova Mazda 2 sviluppato in collaborazione tra le due case automobilistiche; risulta la Fiesta che ha fatto pi\u00f9 successo. Ha una linea molto diversa dal modello precedente, pi\u00f9 slanciata, e la versione che ha fatto pi\u00f9 successo \u00e8 la Titanium, questo grazie all'adozione del Kinetic design lanciato da Ford con S-MAX, ovvero utilizzando ampi passaruota, linee tese, parabrezza sfuggente e prese d'aria anteriori trapezoidali; esso conferisce all'autovettura un'ottima tenuta di strada e buone performance. Il modello da cui deriva \u00e8 il Verve Concept dal quale riprende le medesime linee, ma con meno particolari estetici.\nInfatti alla presentazione al Salone di Francoforte del 2007, la nuova Fiesta \u00e8 risultata essere veramente simile al concept. Dopo Francoforte, Ford ha presentato la Fiesta nei vari saloni mondiali nelle versioni tre porte, cinque porte, berlina 3 volumi (dedicata ai mercati emergenti e agli USA), S (versione sportiva con affinamenti estetici), Van (destinata al commercio).\nGli interni presentano un design giovanile caratterizzato dalla presenza di un monitor centrale e di una console dotata di tastierino numerico, con la quale \u00e8 possibile comporre numeri di telefono se si possiede l'autoradio con bluetooth, o semplicemente navigare fra i menu; questa possiede una plancia colorata (grigio-azzurra oppure rossa). Il cruscotto \u00e8 profondo, anche per via della geometria del parabrezza. Il quadro strumenti dalla colorazione bianca e con computer di bordo integrato risulta avere un design che tende allo sportivo. Sulla parte superiore alla console centrale \u00e8 collocato lo schermo LCD dell'autoradio.\nLe motorizzazioni benzina sono il 1.2 litri da 60 CV come modello d'entrata pensato per i neopatentati, il 1.2 litri da 82 CV, il 1.4 litri (cambio automatico) da 96 CV, il 1.4 litri (cambio manuale) con impianto a GPL da 96-92 CV e il 1.6 litri Ti-VCT da 120 CV per la versione sportiva, in Italia chiamata Individual. Le motorizzazioni diesel sono il 1.4 Tdci da 70 CV (68 per i veicoli con motore Euro 4) e il 1.6 Tdci da 95 CV (90 per i veicoli con motore Euro 4), di questo motore esiste anche una variante Econetic con emissioni inferiori a 100 g/Km di CO2 e 3,7 l/100\u00a0km come consumo grazie ad accorgimenti di efficienza nel motore e nell'aerodinamica motore molto prestante. Tale modello non \u00e8 tuttavia in vendita nel mercato italiano. Per quanto riguarda la sicurezza, oltre all'ABS sono stati introdotti l'ESP (il quale \u00e8 stato venduto come optional solo nel primo anno di produzione), 6 airbag, il controllo trazione e l'EBD. Per quanto riguarda la massa, lo sviluppo assieme alla Mazda del nuovo telaio ha permesso una riduzione del peso di circa 150\u00a0kg rispetto alla generazione precedente. La Fiesta MkVI va dai 1100\u00a0kg (1.2 3 porte) ai 1.043\u00a0kg (1.6 Tdci 5 porte).\nNel mese di marzo 2009 (secondo le stime di \"Jato Dynamics\" ed enti specializzati) la Fiesta si \u00e8 posizionata prima nella classifica delle auto pi\u00f9 vendute in Europa e nel mondo con 52.805 unit\u00e0. Il 12 gennaio 2010, i primi 500.000 esemplari sono stati prodotti in 17 mesi (a Colonia), a questi si aggiungono 170.000 unit\u00e0 prodotte nel 2009 nello stabilimento di Valencia. Il 10 ottobre 2016, nell'anniversario dei quarant'anni dall'esordio della prima Fiesta, dell'autovettura vengono celebrati la produzione di 17 milioni di esemplari totali dalla sua nascita.\nEvoluzione.\nVersione per il Nordamerica.\nNel 2009, al Salone dell'Auto di Los Angeles, Ford present\u00f2 la variante per il mercato nordamericano della Fiesta (sia hatchback che berlina). Venne leggermente modificata esteticamente con gli stilemi tipici delle Ford americane, come i fari e le prese d'aria con gli spigoli pi\u00f9 accentuati. Meccanicamente, venne aumentato il diametro della barra anti-rollio anteriore e venne irrigidita del 28% la barra di torsione posteriore. La motorizzazione fu composta solo dal 1.6 benzina aspirato, da 119 CV e 157 Nm di coppia con cambio manuale a cinque rapporti o con il PowerShift sei marce a doppia frizione.\nRestyling 2013.\nA dicembre 2012 la Fiesta \u00e8 stata sottoposta a un restyling ispirandosi al prototipo Evos, intraprendendo cos\u00ec il nuovo corso stilistico Ford del Kinetic Design II. Presenta un nuovo frontale caratterizzato da una calandra trapezoidale cromata ispirata a quelle delle Aston Martin, da un diverso profilo dei fari, da un cofano motore pi\u00f9 scolpito e da un paraurti dal profilo pi\u00f9 spigoloso e slanciato. Al posteriore invece l'unica novit\u00e0 \u00e8 rappresentata dai fari posteriori con un diverso disegno a LED (solo nelle versioni Titanium ed ST-Line), ed allo spoiler leggermente pi\u00f9 pronunciato. Altre novit\u00e0 si riscontrano nel design dei cerchi in lega e negli allestimenti interni aggiornati con una plancia di color nero lucido e con l'introduzione del sistema di infotainment presente su altri modelli Ford chiamato SYNC. Per quanto riguarda i motori debuttano il nuovo tre cilindri 1.0 litro EcoBoost da 100 CV e l'inedito 1.0 aspirato, anch'esso con architettura a tre cilindri in grado di erogare 80 CV, mentre per il versante dei propulsori diesel i 1.4 e 1.6 TDCi vengono sostituiti dal nuovo 1.5 TDCi da 75 e 95 CV, quest'ultimo anche in versione ECOnetic con consumi ulteriormente ridotti.\nDalla met\u00e0 del 2016 viene annunciata un allestimento dalla vocazione sportiva chiamato \"ST-Line\". La versione, disponibile per tutte le motorizzazioni a listino, richiama esteticamente la versione sportiva Fiesta ST, da cui tuttavia riprende alcuni elementi di carrozzeria come ad esempio, lo spoiler, i cerchi e i paraurti mentre meccanicamente vi \u00e8 una taratura pi\u00f9 rigida delle sospensioni.\nFiesta ST 2013.\nPresso il salone automobilistico di Los Angeles, \u00e8 stata presentata anche la versione sportiva e di punta della gamma chiamata \"Fiesta ST\" (acronimo di \"Sport Technologies\"). Pensata per essere la versione ad alte prestazioni dell'ultima generazione della Fiesta, la vettura presenta un'unit\u00e0 da 1.6 litri EcoBoost 4 cilindri in linea turbocompresso costruito tutto in alluminio dotato di iniezione multipoint con doppio albero a camme in testa e doppia fasatura variabile Ti-VCT delle 16 valvole da 182 CV a 5700 giri/min di potenza con 240 Nm di coppia tra i 2600/5000 giri/min, che permettono accelerazione da 0 a 100\u00a0km/h in 6,9 secondi con una velocit\u00e0 massima di 220\u00a0km/h. Questo motore dispone dell'iniezione diretta con \"overboost\" di potenza, capace di far erogare fino a 197 CV e 290 Nm di coppia per un massimo di soli 15 secondi, grazie ad un temporaneo incremento della pressione del turbo da 1 a 1,4 bar. Meccanicamente, il mezzo presenta un assetto ribassato di 15\u00a0mm, barre antirollio posteriori, sistema sterzante con una demoltiplicazione ridotta per essere pi\u00f9 reattivo, sistema frenante composto da 4 dischi autoventilati e un cambio manuale a 6 marce a cui \u00e8 abbinato un tipo di differenziale elettronico autobloccante sull'asse anteriore chiamato \"TVC\" (\"Torque Vectoring\" \"Control System Ford)\" che frena la ruota anteriore interna alla curva per favorire l'agilit\u00e0 e la velocit\u00e0 di percorrenza in curva e un ESP con tre diverse modalit\u00e0 d'intervento.\nAl suo interno, la ST fornisce dei sedili anteriori Recaro di stampo rallistico e un arredamento pi\u00f9 sportivo, con cambio, volante e rivestimenti parzialmente in pelle e dettagli come console e pedaliera rispettivamente in plastica lucida nera e alluminio; inoltre vicino al cruscotto \u00e8 presente il sistema \"Sound Symposer\", che attraverso un condotto, trasmette e amplifica nell'abitacolo le sonorit\u00e0 pi\u00f9 rauche del propulsore. Esteticamente presenta dei cerchi sportivi a 5 razze da 17 pollici che calzano pneumatici dalla misura 205/40, nuove componenti aerodinamiche come un paraurti anteriore dal disegno pi\u00f9 spigoloso e sportivo con prese d'aria maggiorate e una mascherina dalla trama a nido d'ape con logo \"ST\" con una griglia trapezoidale in tinta nera; al posteriore \u00e8 presente uno spoiler di dimensioni maggiorate e dal nuovo disegno rispetto alle altre versioni, un paraurti posteriore che ingloba un finto estrattore nero e un impianto di scarico sportivo maggiorato con doppio terminale.\nFiesta ST200.\nAl Salone di Ginevra del 2016 la Ford ha presentato una versione potenziata denominata \"ST200\", che va ad affiancare la normale ST. Il motore, lo stesso EcoBoost da 1,6 litri turbo, \u00e8 stato aggiornato e ora eroga 18 CV in pi\u00f9 per un totale di 200 CV e 50 Nm di coppia in pi\u00f9 per un complessivo di 290 Nm; le prestazioni dichiarate nella velocit\u00e0 massima sono di 230\u00a0km/h e nello 0 a 100\u00a0km/h di 6,7 secondi. Oltre a ci\u00f2 i tecnici Ford hanno modificato la rapportatura della sesta marcia che \u00e8 stata resa pi\u00f9 corta per favorire la ripresa del propulsore e hanno incrementato la funzione overboost, che ora permette di avere per un breve periodo di 15 secondi 15 CV e 30 Nm di coppia in pi\u00f9 rispetto a quelli forniti normalmente, per un totale di 215 CV di potenza e 320 Nm di coppia. Inoltre l\u2019impianto frenante \u00e8 stato potenziato, sono state aggiunte pinze freno di colore rosso e c'\u00e8 una nuova taratura degli ammortizzatori e delle molle per avere una maggiore rigidit\u00e0 delle sospensioni. All'esterno c'\u00e8 una nuova e singola colorazione grigia chiamata \"Solid Silver\", cerchi in lega sempre da 17 pollici con verniciatura in nero opaco, mentre all'intero sono presenti un battitacco illuminato e nuovi sedili pi\u00f9 sportivi e contenitivi completamente in pelle con cinture in tinta con la carrozzeria.\nAttivit\u00e0 sportiva.\nLa Fiesta \u00e8 stata impiegata nel corso della sua carriera negli anni 2010 in svariete versioni principalmente nei rally in varie categorie tra cui R2, R5, RRC e S2000.\nLa Fiesta \u00e8 stata utilizzata dalla Ford nel Campionato Mondiale Rally dal 2011 in sostituzione della Ford Focus RS WRC. In linea con le normative, il precedente motore turbo da 2.0 litri \u00e8 stato sostituito da un motore turbo da 1.6 litri ad iniezione diretta.\nCome il modello precedente, questa Fiesta \u00e8 stata utilizzata nel rallycross. Una Fiesta con oltre 600 kW \u00e8 stata preparata per la Pikes Peak International Hill Climb, con alla guidata il pilota Ford e campione del mondo di rally Marcus Gr\u00f6nholm. Inoltre, una variante appositamente costruita \u00e8 diventata nota attraverso i video di Gymkhana di Ken Block."}
{"id": "9122032", "revid": "33751", "url": "https://it.wikipedia.org/wiki?curid=9122032", "title": "Ispartaspor", "text": ""}
{"id": "9122034", "revid": "663330", "url": "https://it.wikipedia.org/wiki?curid=9122034", "title": "La Ruota del Tempo (serie televisiva)", "text": "La Ruota del Tempo (\"The Wheel of Time\") \u00e8 una serie televisiva statunitense creata da Rafe Judkins, basata sull'omonima serie di romanzi fantasy di Robert Jordan e Brandon Sanderson.\nTrama.\nIn un mondo fantastico in cui la magia \u00e8 qualcosa di molto raro, chiamata Unico Potere accessibile solo ad alcune donne molto temute dalla maggior parte, Moiraine Damodred, appartenente alla potente organizzazione delle Aes Sedai, giunge al villaggio di Emond's Field nei Fiumi Gemelli. Qui recluta tre ragazzi e una ragazza per iniziare un pericoloso viaggio, convinta che fra di loro si nasconda la reincarnazione del famigerato Drago Rinato.\nProduzione.\nIl 20 aprile 2017 Sony Pictures Television annuncia l'adattamento televisivo della serie di romanzi di Robert Jordan in associazione con la Red Eagle Entertainment e la Radar Pictures. Rafe Judkins viene scelto come showrunner e produttore esecutivo insieme a Rick Selvage, Larry Mondragon, Ted Field, Mike Weber e Darren Lemke. Nel 2018 \u00e8 stato trovato un accordo con Amazon Studios come produttore e Amazon Prime Video come distributore internazionale. Nel febbraio 2019 \u00e8 stato annunciato che a dirigere i primi due episodi della serie sarebbe stata Uta Briesewitz. Il 20 maggio 2021, Amazon ha rinnovato la serie per una seconda stagione, ancora prima del debutto della prima stagione.\nRiprese.\nLa lavorazione della prima stagione inizi\u00f2 il 16 settembre 2019. Le riprese a Praga sono state interrotte nel marzo 2020 a causa della pandemia di COVID-19 ma sono riniziate nell'aprile 2021 e si sono concluse nel maggio seguente. Le riprese della seconda stagione sono iniziate il 19 luglio 2021.\nDistribuzione.\nLa serie ha debuttato sul servizio streaming Prime Video il 19 novembre 2021, con i primi tre episodi. I primi due episodi sono stati proiettati in anteprima al cinema a Londra e in altre citt\u00e0 selezionate il 15 novembre 2021. Il primo episodio della serie \u00e8 stato il pi\u00f9 visualizzato su Prime Video del 2021 e la serie \u00e8 tra le pi\u00f9 viste; la premi\u00e8re \u00e8 stata anche la pi\u00f9 piratata tra le serie televisive della settimana.\nAccoglienza.\nSull'aggregatore di recensioni Rotten Tomatoes la prima stagione ottiene il 84% delle recensioni professionali positive, con un voto medio di 7,25 su 10 basato su 71 critiche, mentre su Metacritic ha un punteggio di 55 su 100 basato su 24 recensioni."}
{"id": "9122037", "revid": "1442080", "url": "https://it.wikipedia.org/wiki?curid=9122037", "title": "Plesiofuro mingshuica", "text": "Plesiofuro mingshuica \u00e8 un pesce osseo estinto, appartenente agli attinotterigi. Visse nel Triassico inferiore (Olenekiano, circa 250 - 248 milioni di anni fa) e i suoi resti fossili sono stati ritrovati in Cina.\nDescrizione.\nQuesto pesce poteva superare i 15 centimetri di lunghezza, ma solitamente non superava i 12. Possedeva un muso smussato e arrotondato, un corpo fusiforme e una pinna caudale biforcuta. L'origine della pinna anale era circa all'altezza dell'inserzione dell'ultimo raggio della pinna dorsale.\n\"Plesiofuro\" si distingueva dagli altri neotterigi arcaici per una combinazione di caratteristiche: rostrale ampio e dotato di denti; cinque sopraorbitali rettangolari; singolo suborbitale stretto, rettangolare, profondo quanto il dermosfenotico; opercolo leggermente pi\u00f9 piccolo del subopercolo; cinque paia di raggi branchiostegi, con la coppia pi\u00f9 posteriore lunga il doppio della lunghezza degli altri; osso golare laterale di forma trapezoidale, con due scanalature; pinna dorsale approssimativamente uguale alla pinna anale, composta da 13-14 raggi; 22 raggi principali della pinna caudale; scaglie con superfici lisce; scaglie anteriori laterali con margini posteriori seghettati. \nClassificazione.\n\"Plesiofuro mingshuica\" venne descritto per la prima volta nel 1993, sulla base di resti fossili rinvenuti nella zona di Beishan in Gansu (Cina) in terreni inizialmente attribuiti al Giurassico ma poi riassegnati al Triassico inferiore. Inizialmente \"Plesiofuro\" venne assegnato alla famiglia Caturidae, un gruppo di pesci predatori affini all'attuale \"Amia calva\" tipici del Giurassico; in seguito, una ridescrizione dei fossili port\u00f2 a una riconsiderazione dell'anatomia dell'animale, in cui risult\u00f2 che \"Plesiofuro\" possedeva un insieme di caratteristiche non riscontrabile in alcun gruppo, e non possedeva nemmeno le sinapomorfie degli alecostomi. Si suppone che \"Plesiofuro\" fosse un neotterigio arcaico, forse ancestrale ai perleidiformi e ai peltopleuriformi (Xu et al., 2015). "}
{"id": "9122038", "revid": "22356", "url": "https://it.wikipedia.org/wiki?curid=9122038", "title": "Plesiofuro", "text": ""}
{"id": "9122039", "revid": "88740", "url": "https://it.wikipedia.org/wiki?curid=9122039", "title": "Battaglia di Kochi (1504)", "text": "La battaglia di Kochi, anche nota come Secondo assedio di Kochi, fu una serie di scontri svoltisi tra marzo e luglio 1504, combattuti per terra e per mare, principalmente tra la guarnigione portoghese di Kochi, alleata del Trimumpara Raja, e gli eserciti dello Zamorin di Calicut e dei suoi vassalli del Malabar.\nIl celebre eroismo della minuscola guarnigione portoghese, guidata da Duarte Pacheco Pereira, ha respinto un esercito invasore diverse centinaia di volte pi\u00f9 grande. Fu una sconfitta umiliante per lo Zamorin che non solo non riusc\u00ec a sottomettere Kochi, suo vassallo, ma perse anche di credibilit\u00e0 davanti al resto dei suoi vassalli e alleati. In seguito, lo Zamorin perse gran parte della sua tradizionale autorit\u00e0 sugli Stati del Malabar. La difesa di Kochi assicur\u00f2 invece ai portoghesi la base per una loro stabile presenza in India che di l\u00ec a pochi anni venne sancita dalla creazione del Vicereame indiano-lusitano.\nAntefatto.\nDalla frammentazione dello Stato di Chera nel X secolo, il sovrano della citt\u00e0-Stato di Calicut (pt. \"Calecute\"; oggi Kozhikode), noto come Zamorin (\"Samoothiri Raja\", lett. \"Signore del mare\") fu generalmente riconosciuto come signore supremo dalla maggior parte dei piccoli Stati della costa del Malabar (India). Sotto il dominio di Zamorin, Calicut crebbe come citt\u00e0 commerciale, emergendo quale principale emporio di smercio del pepe del Kerala nonch\u00e9 di altre spezie spedite dall'Oriente (vedasi \"Rotta delle spezie\").\nLa Prima Armata d'India (Gama, 1497) punt\u00f2 dritta su Calicut ove Vasco da Gama tent\u00f2 di ottenere un trattato commerciale con lo Zamorin che per\u00f2, per nulla impressionato dal potenzizle bellico degli europei, si limit\u00f2 a concedere loro l'accesso ai suoi mercati senza largheggiare in concessioni. La successiva Seconda Armata d'India (Cabral, 1500) arriv\u00f2 meglio preparata. Morto nel frattempo il vecchio Zamorin, Pedro \u00c1lvares Cabral negozi\u00f2 un trattato con il nuovo Zamorin ed eresse una \"feitoria\" a Calicut. Nel giro di un paio di mesi, scoppiarono per\u00f2 liti tra agenti portoghesi e commercianti arabi stabiliti nella citt\u00e0, in cui lo Zamorin si rifiut\u00f2 di intervenire. Nel dicembre 1500 scoppi\u00f2 una rivolta e la \"feitoria\" fu invasa e numerosi portoghesi massacrati. Incolpando lo Zamorin per l'incidente, Cabral chiese un risarcimento e l'espulsione di tutti i commercianti arabi dalla citt\u00e0. Quando lo Zamorin rifiut\u00f2, Cabral bombard\u00f2 la citt\u00e0.\nInizi\u00f2 cos\u00ec la guerra tra il Portogallo e Calicut.I portoghesi trovarono rapidamente alleati locali tra alcune delle citt\u00e0-Stato del Malabar stanche del dominio di Calicut: Kochi (\"Cochim\"), Cannanore (\"Canonor\", Kannur) e Quilon (\"Coul\u00e3o\", Kollam) aprirono prontamente i loro porti ai lusitani. Le successive spedizioni portoghesi in India presero a bombardare regolarmente Calicut, predando le sue navi e allontanando il traffico commerciale dalla citt\u00e0. Lo Zamorin apprese rapidamente che non aveva molto senso sfidare le flotte portoghesi in mare, il divario tecnologico nelle navi e nei cannoni era semplicemente troppo grande ma a terra la differenza non era cos\u00ec sbilanciata. Dopotutto, la presenza portoghese in India consisteva solo in una manciata di agenti commerciali. Essendo i portoghesi giunti per le spezie, lo Zamorin comprese che privandoli della possibilit\u00e0 di comprarne li avrebbe costretti a una pace ragionevole. Ci\u00f2 significava costringere i riottosi vassalli di Kochi, Cannanore e Quilon a chiudere i loro mercati ai portoghesi. In linea di principio, il piano dello Zamorin era valido. I portoghesi si erano inimicati alcuni abitanti della costa del Malabar. Le loro flotte avevano infatti lasciato un brutale biglietto da visita, fatto richieste assurde ai governanti, interrotto il commercio e la vita quotidiana lungo tutta la costa. Non doveva essere troppo difficile convincere le citt\u00e0 di Malabar a partecipare, almeno temporaneamente, a un generale boicottaggio del commercio portoghese. Kochi, per\u00f2, respinse le richieste dello Zamorin.\nBattaglia di Kochi (1503).\nLa citt\u00e0-stato di Kochi era un polo commerciale in crescita arroccata sul bordo della laguna di Vembanad. Il principe ind\u00f9 al potere, Unni Goda Varma, il Trimumpara Raja, non era sicuro della sua posizione. Formalmente, era un principe minore assoggettato ad un clan nobiliare incentrato a Edapalli (\"Repelim\") che dominava la Laguna. In effetti, \u00e8 molto probabile che Trimumpara fosse nel bel mezzo di una lite familiare e originariamente cercasse l'alleanza portoghese per rafforzare la propria posizione contro i parenti.\nLa popolazione di Kochi era in gran parte contraria ai portoghesi. La citt\u00e0 non era autosufficiente dal punto di vista alimentare e la popolazione aveva sofferto molto per la generale interruzione del commercio lungo la costa del Malabar. Inoltre, Kochi aveva una significativa popolazione musulmana - sia arabi espatriati sia \"mappila\" locali - verso la quale i portoghesi non avevano nascosto la loro ostilit\u00e0 e che nei fatti monopolizzava il commercio cittadino. Percependo il risentimento popolare, il Trimumpara Raja fece alloggiare nel suo palazzo il fattore portoghese Diogo Fernandes Correia e i suoi assistenti, Louren\u00e7o Moreno e \u00c1lvaro Vaz, e si assicur\u00f2 che fossero sempre scortati da guardie fedeli quando passeggiavano per i mercati della citt\u00e0. L'influenza degli Zamorin sull'entroterra del Kerala aveva per\u00f2 prosciugato gran parte delle scorte di pepe di Kochi, spingendo i portoghesi a guardare ad altre citt\u00e0 (es. Quilon) per i loro bisogni, con grande rammarico del Trimumpara. I consiglieri di Trimumpara si opposero all'alleanza portoghese e lo esortarono a perseguire una riconciliazione con lo Zamorin, avvertendolo che la lealt\u00e0 dei Nair di Kochi non doveva essere data per scontata in caso di guerra. Tuttavia, il Raja si rifiut\u00f2 di abbandonare i lusitani.\nNel marzo 1503, non appena la Quarta Armata d'India (Gama, 1502) salp\u00f2 per Lisbona, lo Zamorin avvi\u00f2 un'operazione intimidatoria ai danni del Trimumpara Raja. I portoghesi avevano lasciato dietro di s\u00e9 una piccola pattuglia costiera, per aiutare a difendere Kochi ma il cui comandante Vicente Sodr\u00e9 respinse le voci sui preparativi militari dello Zamorin e decise di spostare la pattuglia alla foce del Mar Rosso per pirateggiarvi i legni musulmani. Non tornarono fino alla fine dell'estate. Ad aprile, lo Zamorin guid\u00f2 un esercito di circa 50.000 soldati contro Kochi. Lungo la strada, doveva essere raggiunto dai signori alleati Malabari, in particolare i governanti di Edapalli. Il figlio di Trimumpara, Narayan, si precipit\u00f2 con una forza di 5.500 uomini a bloccare il passaggio dell'esercito di Calicut su un guado vicino a Edapalli (\"Repelim\"). Narayan respinse valorosamente due assalti di Calicut ma alla fine le forze dello Zamorin, con la corruzione e il sotterfugio, riuscirono a staccare molti dei Nair dal principe che, nel successivo assalto, fu sopraffatto e ucciso insieme ai fedeli rimastigli. La coraggiosa azione di Narayan diede a suo padre e ai suoi ospiti portoghesi abbastanza tempo per fuggire da Kochi sull'isola di Vypin (\"Vaipim\") con un piccolo nucleo di leali guardie. Lo Zamorin s'impadron\u00ec di Kochi e chiese a Trimumpara di consegnare gli agenti portoghesi ma questi rifiut\u00f2. Le difese naturali di Vypin e il peggioramento del tempo impedirono l'assalto all'isola da parte dello Zamorin che, frustrato, dovette contentarsi di bruciare Kochi e nell'attesa che il miglioramento del clima permettesse la ripresa delle ostilit\u00e0 attive. Prima di bruciare Kochi, lo Zamorin rimosse un'antica pietra sacra, sulla quale gli antichi re Chera erano celebrati come signori del mare e signori su tutti gli stati del Malabar. La pietra sacra era stata originariamente custodita presso l'antica capitale di Kodungallur (po. \"Cranganore\") salvo essere spostata a Kochi ed ora, per volere dello Zamorin, a Edapalli.\nL'esercito di Calicut torn\u00f2 a Kochi in agosto e nuovamente il Trimumpara Raja ed i portoghesi si rifugiarono a Vypin. Lo Zamorin e i suoi alleati stavano preparando un assalto anfibio quando avvistarono sei navi portoghesi armate al comando di Francisco de Albuquerque - l'avanguardia della Quinta Armata d'India (Albuquerque, 1503) - in avvicinamento. Gli alleati dello Zamorin presero a disertare, costringendolo a togliere l'assedio e tornarsene a Calicut.\nPreparativi.\nKochi era stata salvata appena in tempo ma gli eserciti dello Zamorin sarebbero sicuramente tornati in primavera, non appena la V Armata fosse partita per Lisbona. Cos\u00ec i portoghesi organizzarono prontamente la difesa della citt\u00e0 alleata in assenza della flotta.&lt;br&gt;\nAcclarato che lo Zamorin s'era affidato a collaboratori locali (Edapalli e di altri) per l'assedio, s'invi\u00f2 una spedizione di quattro caravelle (Nicolau Coelho, Duarte Pacheco Pereira, P\u00earo de Ata\u00edde e Ant\u00f3nio do Campo) nella laguna di Vembanad per punire i principotti locali che avevano appoggiato l'assedio dello Zamorin. Notevole in questa campagna fu il brutale sacco portoghese di Edapalli, rasa al suolo con grande spargimento di sangue. Le altre citt\u00e0, per es. Kumbalam (po. \"Cambal\u00e3o\"), e i villaggi pi\u00f9 piccoli incontrarono un destino simile o mutarono rapidamente la loro fedelt\u00e0 in favore di Kochi, chiudendo la contesa in seno alla famiglia reale del Vembanad e stabilendo il Trimumpara Raja come sovrano dominante. Nel frattempo, i comandanti portoghesi persuasero il Trimumpara a consentire l'erigenda di una fortezza ai margini della penisola di Kochi (Forte Sant'Iago, attuale Forte Manuele o \"Fort Kochi\"), poco a ovest della vecchia citt\u00e0 propriamente detta (attuale \"Mattancherry\"). Forte Manuele di Kochi, come sarebbe stato chiamato, fu la prima fortezza portoghese in Asia: costruito con legno di palma da cocco fornito dallo stesso Trimumpara, fu completato in un paio di mesi. Non appena terminato il fortino, il comandante della V Armata, Alfonso de Albuquerque, contro ogni previsione, accett\u00f2 un trattato di pace con lo Zamorin di Calicut. Probabilmente una mossa cinica da entrambe le parti: nessuno si aspettava davvero che la pace durasse ma entrambi hanno cos\u00ec guadagnato alcune settimane, i portoghesi per terminare la costruzione delle loro difese e lo Zamorin per preparare la sua forza d'invasione, prima che la tregua venisse infranta da una scaramuccia sulla consegna d'un carico di spezie a Cranganore.\nAlla fine di gennaio 1504, l\"'Armada\" di Albuquerque salp\u00f2 da Kochi lasciandosi alle spalle una guarnigione di circa 150 (molto pi\u00f9 probabilmente 130 o meno) soldati portoghesi al comando del cavaliere Duarte Pacheco Pereira, l'ultimato Forte Manuele, ed una pattuglia navale composta dalla \"nau\" \"Concep\u00e7\u00e3o\" di Diogo Pereira e due caravelle (la \"Garrida\" di P\u00earo Rafael e un'altra dal nome sconosciuto sotto Diogo Pires/Peres). Diogo Pereira era probabilmente Diogo Fernandes Pereira, il capitano perduto del III Squadrone della V Armata che aveva scoperto Socotra e vi aveva svernato, traversando in solitaria l'Oceano Indiano intorno questa volta. La \"Concep\u00e7\u00e3o\" potrebbe dunque essere stata la sua nave.\nLe reti di \"intelligence\" nel sud dell'India erano tali che sia lo Zamorin sia il Trimumpara conoscevano ogni movimento l'uno dell'altro (l'elemento sorpresa non \u00e8 mai stata una tattica sfruttabile sulla costa del Malabar). Giunsero dunque presto notizie dell'adunata di un grande esercito d'invasione a Calicut. A differenza del precedente, questo esercito era meglio equipaggiato, avendo lo Zamorin ricevuto dai Turchi un grosso contingente di armi da fuoco (archibugi e/o moschetti) e beneficiato dell'aiuto di due agenti veneziani giunti segretamente in India con la flotta di Gama e poi rifugiatisi a Calicut a forgiare moderni cannoni. Erano pronti almeno cinque grandi cannoni \"europei\", oltre a un paio di centinaia di cannoni pi\u00f9 piccoli d'uso nautico. Avvisi erano stati inviati agli alleati dello Zamorin \u2013 i signori (\"Kaimals\") di Edapalli, Cranganore, Kottakkal, Regno di Tanur (Vettath raja di Vettattnad), Beypore, Chaliyam, Pariyapuram ecc. \u2013 per preparare le loro forze ausiliarie.\nNotizie delle dimensioni e delle armi dello dello Zamorin misero Kochi in allerta. Sebbene, quale signore nominale delle lagune di Vembanad, il Trimumpara Raja potesse, teoricamente, radunarvi 30.000 soldati, poteva al massimo contare su 8.000 essendo gli altri \"attivamente o passivamente ostili\". Presto si sparsero voci a Kochi che la guarnigione portoghese meditava la fuga e che le loro navi erano state preparate per evacuarli a Cannanore o Quilon qualora l'esercito dello Zamorin fosse arrivato, abbandonando la citt\u00e0 al nemico. La popolazione di Kochi inizi\u00f2 ad evacuare e lo stesso Trimumpara Raja vacill\u00f2, con i consiglieri che lo esortavano a cercare una riconciliazione con lo Zamorin prima che fosse troppo tardi. Il primo ordine del giorno di Duarte Pacheco fu dunque d'irrigidire la determinazione del Trimumpara Raja, persuadendolo che i portoghesi erano l\u00ec per restare. Ricordando come la pattuglia costiera portoghese di Vicente Sodr\u00e9 l'avesse abbandonato l'anno precedente, il Trimumpara aveva ampie ragioni per dubitare della parola di Pacheco ma sapeva anche che il suo destino era fatalmente legato ai portoghesi. Scuotendo i suoi dubbi, mise nelle mani dei lusitani la difesa della citt\u00e0 ed eman\u00f2 editti che proibivano a chiunque di lasciare Kochi sotto pena di morte, ordinando ai propri ufficiali e soldati di considerare un ordine di Duarte Pacheco come se fosse suo.\nDi particolare preoccupazione per Duarte Pacheco fu poi la comunit\u00e0 mercantile musulmana a Kochi. I portoghesi non avevano nascosto la loro ostilit\u00e0 e li consideravano con sospetto come una \"quinta colonna\" dello Zamorin. Kochi dipendeva per\u00f2 dal loro commercio per le scorte di cibo e se l'assedio fosse stato prolungato, il destino della citt\u00e0 sarebbe stato nelle loro mani. Duarte Pacheco fece di tutto per assicurarsi la loro collaborazione. Si rivolse a un'assemblea dei principali mercanti musulmani, promettendo che nessun danno sarebbe stato loro fatto. Coopt\u00f2 alcuni dei loro leader (in particolare un certo Muhammad Marakkar) e, per ogni evenienza, tenne in ostaggio alcune importanti famiglie musulmane, spedendole sotto scorta nell'isola di Vypin per la durata delle ostilit\u00e0. Grandi magazzini di vari generi alimentari (riso, zucchero, ecc.) furono immagazzinati a Vypin nel caso in cui gli agenti di Zamorin avessero dato fuoco a Kochi o si fosse reso necessario evacuarla.\nIn preludio, Duarte Pacheco lanci\u00f2 alcune incursioni minori su alcuni piccoli insediamenti intorno a Edapalli schieratisi con lo Zamorin. Il loro valore strategico era minore: era pi\u00f9 una dimostrazione di forza e spavalderia per inculcare la fiducia nella popolazione di Kochi che i portoghesi non vedevano l'ora di combattere. Tuttavia, sembra che questi \"raid\" possano aver danneggiato una delle due caravelle portoghesi, rendendola inservibile per lo scontro imminente.\nBattaglia del guado di Cambal\u00e3o.\nDall\"'intelligence\", Duarte Pacheco ricevette dettagli delle forze armate di Calicut e dei loro movimenti. Lo stesso Zamorin stava guidando un'armata di 57.000 uomini (alcune fonti parlano di 84.000, inclusi o no gli ausiliari che comunque doveva per la maggior parte essere armati alla leggera nella migliore delle ipotesi). Lo Zamorin portava con s\u00e9 i cinque grandi cannoni europei e quasi 300 pezzi d'artiglieria indiana pi\u00f9 piccoli. L'esercito si radun\u00f2 vicino a Cranganore per marciare a sud lungo la sponda orientale della laguna di Vembanad e attraversare il guado di Kumbalam (\"Cambal\u00e3o\"), largo appena 100 m, profondo fino alla cintola e percorribile con tutte le maree senza alcun bisogno di traghetti o altro.\nLa flotta di Calicut era composta da 160 navi, circa 76 delle quali erano \"paraus\" (nave a vela e remo del Malabar spesso confrontati dagli europei ad un fusta o galeota) armati con due bombarde, cinque moschetti e 25 arcieri. Le barche rimanenti erano pi\u00f9 piccole, circa 54 \"catture\" (una versione pi\u00f9 piccola del \"parau\") e 30 \"toni\" (canoe), ciascuno montato con un cannone e 16 soldati. La flotta era sotto il comando del nipote dello Zamorin (ed erede di Calicut), Naubea Daring (\"Naubeadarim\"), con il signore (\"Kaimal\") Elcanol di Edapalli come secondo in comando. La flotta doveva infilarsi nella laguna di Vembanad attraverso lo sbocco nei pressi di Cranganore per poi discendere la laguna, accompagnando e proteggendo la fanteria.\nBen informato dei piani dello Zamorin, Duarte Pacheco risolse che le forze portoghesi-cocinesi dovevano bloccare il passaggio del nemico al guado di Kumbalam (pt. \"Passo de Cambal\u00e3o\"). Le forze disponibili andavano ben orchestrate. Il fattore Diogo Fernandes Correia e i suoi due assistenti, Louren\u00e7o Moreno e \u00c1lvaro Vaz, con 39 uomini, restarono a Forte Manuele. La \"Concep\u00e7\u00e3o\" fu caricata con 25 uomini, artiglieria e cinque cannonieri esperti, e posto sotto il comando di Diogo Pereira (Diogo Fernandes Pereira?) con incarico di rimanere vicino al Forte a difendere Kochi e sorvegliare il Vembanad per evitare che le navi di Calicut ne sbucassero.\nDuarte Pacheco mise 26 uomini in una delle caravelle sotto il comando di P\u00earo Rafael. Con l'altra caravella ancora in riparazione, Pacheco requis\u00ec due legni indigeni, paragonabili a piccole pinacce, ponendone uno (con 23 uomini) sotto Diogo Pires e l'altro (con 22 uomini) sotto di s\u00e9, ognuno armato con quattro cannoni girevoli. Queste tre navi avrebbero cercato di tenere il guado di Kumbalam. Gli artigiani di Kochi avevano prodotto una serie di scudi a torre (\"palvese\"), con assi di legno spesse due dita, montati lungo i lati della caravella e dei battelli come merlature improvvisate per proteggere l'equipaggio dal fuoco nemico. Reti di corda furono appese agli alberi e sacchi pieni di cotone furono posti in tutto il ponte della nave e appesi lungo tutti i lati, per proteggere le navi dalle palle di cannone. Barche cariche di buona pietra dura erano state spedite dall'isola di Anjediva per essere intagliate dagli operai cocinesi in palle di cannone per i pezzi portoghesi. I lavoratori di Kochi avevano anche prodotto con discrezione un gran numero di pali alti 3,5 m, affilati da un lato, temprati dal fuoco dall'altro, con scanalature pretagliate per consentirne la chiusura a scatto con traverse.\nAvendo il grosso del suo esercito disertato, il Trimumpara Raja era rimasto con meno di 5.000 soldati. Incaric\u00f2 allora 500 \"Nair\" d'unirsi alla piccola flotta di Duarte Pacheco al guado di Kumbalam, trattenendo il resto per proteggere la citt\u00e0.\nNavigando con cautela attraverso gli stretti e gli stagni salmastri del Vembanad, le tre navi di Duarte Pacheco (e le barche indigene di rinforzo) arrivarono al guado di Kumbalam, 100 m di acque poco profonde. Pacheco ordin\u00f2 che i lunghi pali affilati fossero piantati in profondit\u00e0 nel mezzo del canale e attraverso la lunghezza del guado, creando una palizzata per bloccare il passaggio. Successivamente ordin\u00f2 che le navi fossero legate tra loro e alle sponde, con corde di ferro, in modo che non potessero essere facilmente tagliate e lasciate alla deriva, con le fiancate rivolte verso le rive.\nUbicazione del guado.\nL'esatta ubicazione del \"Passe de Cambal\u00e3o\" \u00e8 incerta e contestata da varie fonti. Il portoghese \"Cambal\u00e3o\" \u00e8 probabilmente il moderno Kumbalam sulle isole allungate nella parte centro-meridionale della laguna di Vembanad che si trova sotto la citt\u00e0 di Kochi. Tuttavia, alcuni storici (es. , , ) suggeriscono che i portoghesi presero posizione molto pi\u00f9 a nord, al guado di Edapalli (portoghese \"Repelim\"), lo stesso passo che Narayan tent\u00f2 inutilmente di tenere l'anno precedente. Ci sono ragioni per giustificare una posizione e dubitare dell'altra.\nSe Kumbalam era il guado, ci\u00f2 suggerirebbe che l'esercito di Zamorin marci\u00f2 lungo tutta la costa orientale della laguna incontrastato. Questo non \u00e8 necessariamente improbabile. Il passaggio attraverso le isole Kumbalam costituisce certamente uno stretto passaggio per le truppe per guadare la penisola di Kochi e marciare con calma alle spalle della citt\u00e0. Ci\u00f2 per\u00f2 implica che la flotta di Zamorin navig\u00f2 per l'intera lunghezza della laguna, da Cranganore a Kumbalam, cio\u00e8 superando Kochi senza trovare ostacoli! Ci\u00f2 \u00e8 improbabile, soprattutto perch\u00e9 i portoghesi tenevano la loro \"nau\" di guardia davanti alla citt\u00e0. Di conseguenza, la teoria alternativa che i portoghesi tennero la loro posizione al guado di Edapalli ha pi\u00f9 senso. Il nome \u00e8 stato semplicemente frainteso: stavano bloccando la strada \"per\" Kumbalam, non \"a\" Kumbalam.\nIl guado a Edapalli fa emergere altre incongruenze \u2013 in particolare, pi\u00f9 avanti nella campagna, lo Zamorin invi\u00f2 parte del suo esercito per provare un guado diverso a \"Palurte\" che \u00e8 quasi certamente Palluruthy, sempre a \"sud\" di Cochin. Se erano accampati a Kumbalam, ci\u00f2 ha perfettamente senso: lo Zamorin doveva solo tornare indietro. Ma se fossero stati trattenuti al guado di Edapalli, quel distaccamento avrebbe dovuto attraversare proprio il guado che i portoghesi stavano tenendo. Se l'avessero aggirato, sarebbero saliti sotto di loro, il che fa sorgere la domanda perch\u00e9 non attaccare i portoghesi da ambo i lati e chiudere la contesa? \u00c8 possibile che \"Palurte\" sia stato erroneamente identificato in Pallurthy ma non sono note altre ubicazioni: Logan et al. suggeriscono 'Valanjaca' ma non si sa ove sia! Se lo Zamorin si fosse tenuto al guado di Edapalli, attraversando la laguna sarebbe giunto all'isola Vypin, cosa non necessariamente problematica per i portoghesi poich\u00e9 ci\u00f2 non li avrebbe posti nel raggio di marcia di Kochi.\nUna terza possibilit\u00e0 \u00e8 che Cambal\u00e3o sia in realt\u00e0 Kumbalangy e non Kumbalam, ovvero la penisola direttamente a sud di Kochi. Ci\u00f2 significa che l'esercito di Calicut marci\u00f2 molto pi\u00f9 a sud, facendo un lungo giro intorno all'estremit\u00e0 meridionale del Vembanad attraverso le \"terre di Porqu\u00e1\" (Purakkad) molto meridionali (o forse tagliato a Perumbalam) e poi ha marciato a nord attraverso Kumbalangy. Le ragioni principali per contemplare questa posizione meridionale sono: (i) \u00e8 praticamente una marcia terrestre continua - se lo Zamorin voleva evitare i traghetti per il suo enorme esercito, percorrere il lungo anello \"sotto\" Vembanad era l'opzione meno intasata d'acqua; (ii) costringeva i portoghesi molto pi\u00f9 vicini a Kochi, portando lo Zamorin sarebbe ad un guado di distanza dalla penisola di Kochi; (iii) Kumbalangy ha Aroor a est, possibile identificazione dell'isola chiamata dai lusitani \"Arraul\", con un passaggio alternativo a Kochi che punta in qualche modo attraverso Palluruthy; (iv) il percorso ad anello meridionale per Kumbalangy passa attraverso o vicino alle terre di Udayamperoor (\"Diamper\"), Perumbalam (\"Primbal\u00e3o\") e/o le terre molto meridionali di Purakkad (\"Porqu\u00e1\"), i cui signori erano noti per essersi schierati in favore di Calicut nell'ultimo conflitto.\nLo svantaggio di Kumbalangy \u00e8 che ci\u00f2 implica un passaggio della flotta di Calicut ancor pi\u00f9 vicino a Kochi di prima e che da l\u00ec al guado alternativo di \"Palurte\" non si conosce strada (n\u00e9 ubicazione del guado stesso!).\nUna leggera variazione ha il guado da qualche parte lungo quella che ora \u00e8 la stretta penisola tra Kumbalangy e Kochi. Potrebbe esserci stato un minuscolo stretto e guado da qualche parte l\u00ec, scomparso da tempo. Ci\u00f2 implicherebbe che la flotta di Calicut in realt\u00e0 non ha navigato affatto \"nella\" laguna di Vembanad ma ne abbia effettivamente navigato al di fuori, attraverso il solo Mar Arabico.\nPrimo assalto.\nDuarte Pacheco non dovette aspettare molto prima che il massiccio esercito di Calicut apparisse al guado di Kumbalam. Si dice che l'esercito sia entrato e abbia schierato le sue posizioni sulle rive durante la notte, senza che nessuno li vedesse fino all'alba del 31 marzo (domenica delle palme).\nLa vista improvvisa, alle prime luci del mattino, degli 84.000 uomini dello Zamorin gi\u00e0 schierato sulle rive, nelle loro magnifiche armi con bandiere sventolanti e cannoni in posizione, fu uno spettacolo sorprendente per i difensori. Il suono intimidatorio delle trombe e le grida di guerra di un esercito cos\u00ec massiccio erano gi\u00e0 difficili da sopportare per alcuni di loro ma l'improvvisa apparizione della flotta di Calicut, 160 navi armate, dietro l'ansa dello stretto, fu l'atto finale di questo terribile preludio. In realt\u00e0, i pavidi erano gi\u00e0 stati spezzati: alcune barche indigene erano gi\u00e0 sgattaiolate via, presto seguite da altre sino ad una rotta generale. I \"parau\" ed i loro \"Nair\" fuggirono a Kochi. Solo le tre navi ancorate, con circa 90 portoghesi pi\u00f9 due ufficiali di Kochi rimasero per affrontare l'esercito e la flotta dello Zamorin.\nPer Duarte Pacheco, la preoccupazione pi\u00f9 immediata erano i cinque cannoni veneziani sulla riva. Si diceva che la maggior parte dei cannoni indiani avesse la \"gittata e la forza di una pietra lanciata da un braccio\"\", una misera minaccia per le navi rinforzate con il cotone. I cannoni veneziani potevano invece affondarle! Pacheco diresse immediatamente tutto il suo fuoco su quei cannoni, disperdendo gli artiglieri in batteria, e li mantenne sotto fuoco intermittente concentrato per impedire che si riformassero mentre bersagliava anche gli uomini di Calicut che tentavano di abbattere la palizzata.\nLa flotta di Calicut prese ad avanzare sulla posizione portoghese ma la ristrettezza del canale scelto da Pacheco impediva lo spiegamento di un ampio fronte. Le tre navi portoghesi, forti della loro superiore potenza di fuoco, dovettero pertanto gestire uno scontro con ondate d'una dozzina di \"paraus\" l'una: nulla d'insormontabile. La prima ondata fu la pi\u00f9 difficile: circa 20 barche, strettamente legate tra loro, avanzarono insieme, portando circa 40 bombarde e 100 moschetti, pi\u00f9 innumerevoli arcieri. I palvesi ed i sacchi di cotone sulle navi portoghesi fecero per\u00f2 miracoli, ammortizzando i colpi e permettendo a balestrieri, moschettieri e artiglieri europei di eliminare i tiratori nemici che invece operavano con poca o nessuna protezione. Dopo alcune raffiche, quattro barche furono semiaffondate, le altre sufficientemente danneggiate o coperte da un numero sufficiente di morti e feriti da non poter procedere, e iniziarono a ritirarsi. La seconda ondata era composta da una dozzina di barche che incontrarono pi\u00f9 o meno la stessa sorte. Seguirono altre tre ondate d'esito uguale, mentre i \"parau\" affondati si ammassavano, creando ostacoli all'avanzata di Calicut ed un costante, demoralizzante spettacolo. A mezzogiorno, i comandanti della flotta dello Zamorin realizzarono che la loro tattica non funzionava e ordinarono la ritirata.\nDurante lo scontro anfibio, l'esercito di Zamorin era rimasto inattivo sulle rive. I palvesi e le reti avevano respinto la maggior parte del loro costante tiro, mentre il fuoco di Pacheco veniva periodicamente diretto a riva per garantire che le batterie di cannoni italiane rimanessero fuori uso e che le squadre di demolitori non raggiungessero la palizzata del guado.\nFu una mattinata umiliante per lo Zamorin. I cronisti riferiscono che, in questo primo scontro, l'esercito e la flotta di Calicut incassarono circa 1.300 morti, mentre i portoghesi non subirono una sola perdita.\nSecondo assalto.\nTrascorse una settimana fino al secondo assalto al guado di Kumblam, il 7 aprile (domenica di Pasqua). Durante questo tempo, la caravella di Diogo Pires che era stata in riparazione torn\u00f2 utilizzabile e si un\u00ec alla squadra al guado di Kumbalam. La \"Concep\u00e7\u00e3o\" rimase di guarda a Kochi. Lo Zamorin aveva riparato le sue navi e reclutato pi\u00f9 truppe. Soprattutto, aveva deciso una tattica diversiva: mentre la flotta principale di Calicut (circa 150 barche) si sarebbe diretta su Kumbalam, una flotta di circa 70 \"paraus\" avrebbe ingaggiato la \"Concep\u00e7\u00e3o\" a Kochi. L'obiettivo era costringere la squadra di Duarte Pacheco ad abbandonare Kumbalam per salvare Kochi, lasciando cos\u00ec il guado sgombro. Avvisato dai consueti canali di \"intelligence\" del piano nemico, il Trimumpara Raja invi\u00f2 immediatamente un messaggio a Duarte Pacheco pregandolo di tornare. All'inizio Pacheco ingor\u00f2 la richiesta ma intorno alle 09:00, con la marea in calo e il vento a suo favore, decise che gli elementi avrebbero potuto permettergli di accogliere l'appello. Prendendo una caravella e un battello e lasciando indietro la coppia rimanente di caravelle a tenere il guado, Pacheco corse verso Koci. Arriv\u00f2 proprio mentre la \"Concep\u00e7\u00e3o\" stava disperatamente respingendo un pesante assalto dello squadrone di Calicut. Vedendo le due navi di Pacheco che arrivavano dal retro, le navi nemiche realizzarono che stavano per essere intrappolate nel fuoco incrociato e si ritirarono. Pacheco vir\u00f2 immediatamente e torn\u00f2 di volata al guado di Kumbalam. Stava arrivando l'alta marea e il vento stava cambiando. Arriv\u00f2 al guado appena in tempo per ancorarsi con gli altri e prepararsi a incontrare il grosso della flotta di Calicut che puntava su di loro.\nSi ripet\u00e9 il massacro della settimana precedente: ondate d'una dozzina di \"paraus\" che si schiantavano contro il fuoco delle caravelle portoghesi. Dopo aver perso circa 19 navi e 290 uomini, l'ammiraglio di Calicut interruppe l'attacco. La mossa diversiva era fallita.\nTerzo assalto.\nL'8 aprile, invece di riposarsi e riprendersi, Duarte Pacheco lanci\u00f2 un attacco a sorpresa su alcuni piccoli villaggi sulle isole vicine che si diceva avessero fornito furtivamente \"paraus\" alla flotta di Calicut. Il valore dell'obiettivo in s\u00e9 non era molto. Il suo scopo principale era sconvolgere l'esercito di Zamorin, mostrando loro che nonostante tutti i terribili combattimenti e le perdite del giorno precedente, i portoghesi erano ancora illesi e freschi per la pugna.\nIl 9 aprile, lo Zamorin trincer\u00f2 i cannoni veneziani per affondare le caravelle portoghesi, ordinando alla sua flotta di restare in attesa.\nLa battaglia si apr\u00ec con un tiro sbarramento da terra sulle navi portoghesi. Fortunatamente per Pacheco, gli artiglieri dello Zamorin non erano all'altezza dei pezzi in loro dotazione. Compresa l'inefficienza nemica, il Portoghese tese loro una trappola: non rispose al fuoco, fidando che gli indiani spostassero i pezzi pi\u00f9 vicino alla riva (ed ai cannoni portoghesi) per migliorare la mira. Lo stratagemma di Pacheco funzion\u00f2 meglio di quanto lui si aspettasse. Quando i cannoni delle navi portoghesi tacquero, non rispondendo al fuoco dalla riva, i capitani di Calicut furono pronti a concludere che gli europei avessero finito le munizioni. A questo punto il cauto piano dello Zamorin fall\u00ec: non solo le batterie di cannoni iniziarono a uscire dalle loro posizioni protette ma la flotta stessa di Calicut decise l'occasione era d'oro per abbordare e sopraffare i portoghesi privi di palle e si gettarono impetuosamente nel guado. Pacheco trattenne il fuoco finch\u00e9 la prima ondata di \"paraus\" non si avvicin\u00f2 abbastanza, poi lanci\u00f2 uno sbarramento a bruciapelo, affondandone otto in una massiccia scarica di cannoni e moschetti e causando un numero straordinario di vittime. La prima ondata era stata spezzata ma il resto dei \"paraus\" si era spostato troppo in avanti per ritirarsi. Ci\u00f2 che lo Zamorin aveva voluto evitare era ormai cosa fatta: la flotta si stava impegnando. Il copione fu il solito: piccole ondate infruttuose di \"paraus\" rotte in successione e con calma dai colpi d'arma da fuoco portoghesi. Le batterie di cannoni veneziane, ora imprudentemente in avanti ed esposte, furono messe a tacere con il solito tiro mirato contro gli artiglieri. A mezzogiorno, per\u00f2, uno dei \"batei\" portoghesi aveva preso fuoco, costringendo l'equipaggio a dividere le proprie attenzioni. La successiva ondata di \"paraus\" concentr\u00f2 tutti i loro sforzi sulla nave in fiamme, sperando di mettere definitivamente fuori servizio almeno una delle quattro piattaforme di tiro portoghesi ma l'equipaggio riusc\u00ec a domare l'incendio e respinse l'attacco.\nAlla fine della giornata, la flotta di Calicut si ritir\u00f2, avendo perso 22 \"paraus\" e circa 600 uomini. Nonostante la stanchezza degli equipaggi, Pacheco ordin\u00f2 ai suoi due \"batei\" un breve inseguimento della flotta in ritirata. Lungo il percorso, i legni sbarcarono alcuni soldati nei pressi di Edapalli, ove incendiarono due piccoli villaggi e sconfissero la guardia del signore locale accorso a salvarli. Nonostante tutta questa azione, i portoghesi, ancora una volta, non subirono una sola perdita, solo alcuni feriti.\nLo Zamorin era demoralizzato dopo questo assalto e si dice che si fosse ritirato nelle sue tende, in uno stato d'animo malinconico. Gi\u00e0 dopo il secondo assalto, pare si fosse reso conto dell'inutilit\u00e0 dei ripetuti attacchi al guado di Kumbalam, e avesse persino considerato di chiudere la campagna e avviare negoziati di pace, piuttosto che sottoporsi a ulteriori umiliazioni. I suoi nobili capitani l'avevano spinto ad un altro tentativo, per ripristinare il suo onore e mantenere la lealt\u00e0 dei suoi vassalli, causandogli per\u00f2 l'ennesima onta.\nBattaglia dei guadi di Palignar e Palurte.\nLo Zamorin era disposto a sospendere la campagna ma i suoi comandanti ribadirono la necessit\u00e0 di proseguire, proponendo di abbandonare Kumbalam e tentare di raggiungere Kochi da due guadi pi\u00f9 a nord, \"Palignar\" e \"Palurte\".\nUbicazione dei guadi.\n\"Palurte\" \u00e8 quasi sicuramente Palluruthy, a sud di Kochi. La posizione di \"Palignar,\" anche \"Palinhar\", \"Palinhard\", \"Palignard\", \"Pallinganad\", \"Palimb\u00e3o\", \u00e8 Panangad, un'isola a est di Kumbalam, a sud di Ernakulam, sul fiume Vambanad. Tutto ci\u00f2 che sappiamo di \"Palignar\" \u00e8 che si trovava a una lega o mezza lega da Palurte (a nord o a sud, le cronache sono sorprendentemente poco chiare). 'Palignar' (e controparti) non si trova facilmente nelle aree geografiche usuali delle Backwaters del Kerala. Le cronache suggeriscono che i guadi passassero per l'isola di \"Arraul\" (o \"Darraul\" o \"Arrail\"). Questo potrebbe essere Aroor, una penisola meridionale che in effetti potrebbe essere attraversata a nord verso Palluruthy. Naturalmente, questo richiederebbe di considerare la posizione dell'originale \"Cambal\u00e3o\" come Kumbalangy piuttosto che Kumbalam. Aroor \u00e8 in effetti dietro Kumbalangy e si accorda con suggerimenti occasionali (ad es. Castanheda, p.\u00a0228) che il principale accampamento dell'esercito di Zamorin tra questi assalti era nelle 'terre di Porqu\u00e1', probabilmente Purakkad, quindi un riferimento all'estremit\u00e0 meridionale della laguna di Vembanad. Tuttavia, scegliere Aroor come \"Arraul\" non sembra darci un'idea intuitiva di dove \"Palignar\" e \"Palurte\" potrebbero essere relativi l'uno all'altro. Nelle \"Backwaters\" ci sono molti posti con nomi che suonano \"Aroor\"/\"Aryoor\" e nei documenti che abbiamo del Trimumpara, egli cita la sua signoria di Arraul come terza per importanza (dopo Kochi e Vypin), suggerendo che non dovrebbe essere oscura n\u00e9 molto lontana dal cuore del suo dominio. Inoltre, ci sono suggerimenti che i combattimenti si svolsero molto vicino a Kochi e a Forte Manuele. Infine, alcune cronache suggeriscono che il percorso via Arraul fosse un passaggio piuttosto diretto a Kochi. In effetti proprio il sentiero seguito dallo Zamorin nel primo assedio del 1503. Di conseguenza, una probabile ipotesi \u00e8 che l'isola di Arraul potrebbe essere la moderna isola di Willingdon nel porto di Kochi (o meglio l'isola sottostante situata l\u00ec in precedenza, poich\u00e9 la maggior parte di Willingdon \u00e8 stata creata artificialmente negli anni '20). Cos\u00ec \"Palignar\" e \"Palurte\" erano guadi attraverso di essa che entravano direttamente nella massa continentale dove si trova Kochi. Tuttavia, ci\u00f2 \u00e8 congettura speculativa. Non c'\u00e8 accordo tra cronache, studiosi o storici su nessuno di questi luoghi.\nRiassegnazione delle armate ad Arraul.\nI cronisti affermano che i guadi di \"Palignar\" (Panangad)-\"Palurte\" (Palluruthi) per l'isola di \"Arraul\" (Aroor) erano incustoditi durante gli scontri al guado di Kumbalam ma lo Zamorin non li consider\u00f2 perch\u00e9 ormai per lui Kumbalam \"divenne un punto d'onore\". Inoltre, i passaggi settentrionali erano coperti da fitte foreste e boschetti inadatti al facile passaggio del suo grande esercito. Erano poi difficilmente superabili: Palignar era guadabile solo con la bassa marea, mentre Palurte richiedeva dei traghetti. Tali considerazioni furono accantonate. I guadi erano in ultima analisi due e quindi non difendibili contemporaneamente da Pacheco!\nAlla fine di aprile, lo Zamorin lev\u00f2 il campo a Kumbalam e inizi\u00f2 a ritirarsi, apparentemente a Calicut. Duarte Pacheco Pereira ricevette presto la notizia che il nemico si stava effettivamente dirigendo verso i guadi di Palignar-Palurte e che le truppe avanzate dello Zamorin, circa 500 \"Nair\", erano gi\u00e0 sull'isola di Arraul, a disboscare il passaggio per l'esercito. Pacheco si precipit\u00f2 con un paio di imbarcazioni fino a Arraul, mentre il Trimumpara Raja v'inviava 200 \"Nair\" di rinforzo. Pacheco ne prese il comando, li divise in due colonne, una sotto di s\u00e9 l'altra sotto P\u00earo Rafael, e respinse i tagliaboschi nemici.\nPacheco inizi\u00f2 a organizzare la sua posizione prima dell'arrivo del resto dell'esercito di Calicut, stimato in un solo giorno. Le sue caravelle (sotto P\u00earo Rafael e Diogo Pires) potevano arrivare solo fino al guado di Palurte: la mancanza di profondit\u00e0 dell'acqua ne impediva l'ulteriore avanzata. Pacheco ordin\u00f2 loro di ancorarsi a Palurte con corde di ferro, mentre lui procedeva con i due \"batei\" verso il guado di Palignar, ove ancor\u00f2 entrambi i suoi \"batei\" sulla riva, ponendoli sotto il comando di Sim\u00e3o de Andrade e Crist\u00f3v\u00e3o Jusarte che secondo Correa sarebbe \"Jusarte Pacheco\"/\"Lisuarte Pacheco\" alias il figlio di Duarte Pacheco. La riva vicina del guado doveva essere tenuta da una forza di 600 \"Nair\" di Kochi inviata dal Trimumpara Raja, al comando del nipote ed erede Unni Goda Varda (\"Candagora\"). L'assistente del fattore, Louren\u00e7o Moreno, apparentemente annoiatosi a Forte Manuele e desideroso di agire, si present\u00f2 al guado e fu incaricato di prendere il comando di un trinceramento terrestre o di imbarcarsi sulle canoe indigene. Il passaggio pi\u00f9 critico fu che Pacheco ordin\u00f2 ai suoi di sgombrare le sponde opposte dalla vegetazione, in modo da privare arcieri e cannoni nemici di qualsiasi forma di copertura protettiva.\nLa chiave fondamentale per la difesa di Duarte Pacheco erano le maree. Sebbene costretto a difendere due passaggi, si rese conto che non doveva difenderli entrambi contemporaneamente. Il guado di Palignar poteva essere attraversato solo a piedi con la bassa marea, durante la quale l'acqua a Palurte era troppo bassa perch\u00e9 le navi e i traghetti dello Zamorin potessero muoversi. Con l'alta marea, le barche potevano muoversi a Palurte ma la fanteria non poteva guadare a Palignar. Cos\u00ec Duarte Pacheco calcol\u00f2 di poter trasportare se stesso e alcune delle sue forze avanti e indietro tramite lance di basso pescaggio, rinforzando i \"Nair\" e i \"bateis\" a Palignar durante la bassa marea e poi scivolare lungo lo stretto per aiutare le caravelle a Palurte con l'alta marea.\nQuarto assalto.\nL'avanguardia dello Zamorin, circa 15.000 fanti guidati dal principe Naubeadarim, arriv\u00f2 al guado di Palignar un giorno o due dopo la schermaglia di Arraul. Nel contempo, la flotta di Calicut, circa 250 navi sotto il signore Ercanol di Edapalli, raggiunse i dintorni di Palurte. Naubeadrim si mise a prendere il controllo del guado con il suo esercito, lasciando Ercanol a sloggiare le due caravelle da Palurte.\nL'attacco inizi\u00f2 all'alba del 1\u00ba maggio. Con l'alta marea mattutina, Palignar era impraticabile per la fanteria di Naubeadarim, cos\u00ec Pacheco lasci\u00f2 il \"bateis\" con solo un piccolo equipaggio sotto il comando di Andrade e Jusarte, e si precipit\u00f2 la maggior parte delle sue forze su delle scialuppe a Palurte. Un contingente di \"Nair\" alleati lo accompagn\u00f2, sebbene il grosso rimase con il principe Candagora al guado di Palignar. Lo sgombero della vegetazione sulle sponde opposte diede subito i suoi frutti poich\u00e9, giunto a Palurte, Pacheco not\u00f2 facilmente che alcuni cannoni di Calicut venivano messi in posizione per affondare le caravelle ancorate. Pacheco ordin\u00f2 il fuoco concentrato delle navi sulla loro posizione, disperdendone gli artiglieri, poi fece assaltare la spiaggia da una truppa che spacci\u00f2 gli artiglieri e mise fuori gioco la batteria. Annullata la minaccia dei cannoni, le truppe tornarono alle caravelle per affrontare la flotta di Calicut in arrivo. Palurte non era un guado stretto come Kumbalam e l'ammiraglio Elcanol di Edapalli pot\u00e9 di inviare una prima ondata di 40 \"paraus\" legati trasversalmente in fronte compatto contro le caravelle. La velocit\u00e0 dei cannonieri portoghesi decim\u00f2 per\u00f2 la flotta avanzante e lo stesso fece alla seconda ondata successiva. A quel punto, la marea aveva cominciato a calare e i \"paraus\" di Calicut iniziarono ad avere problemi di movimento nelle acque poco profonde e infide, cos\u00ec l'ammiraglio di Calicut Ercanol ordin\u00f2 la ritirata. Presto giunse notizia che la fanteria di Calicut di Naubeadarim si stava preparando a guadare a Palignar, cos\u00ec Pacheco e le sue truppe tornarono alle scialuppe. Con la marea abbastanza bassa, la colonna di fanteria di Naubeadarim si lanci\u00f2 all'assalto del guado di Palignar. I loro progressi furono per\u00f2 scarsi sotto il tiro rapido e pesante dei \"bateis\" e degli arcieri di Kochi. Dopo due assalti duri ma infruttuosi, la marea riprese a salire e Naubeadarim ordin\u00f2 alla colonna di ritirarsi.\nIn questo primo incontro, si dice che Calicut abbia perso circa 1.000 uomini e alcune navi. Il disgustato Zamorin arriv\u00f2 sulla scena con il resto del suo esercito poco dopo e rimprover\u00f2 sia Naubeadarim sia Elcanol per quella che credeva fosse codardia nell'ordinare ritirate premature. Il combattimento a Palignar e Palurte fu probabilmente il pi\u00f9 pesante che i portoghesi abbiano mai affrontato. Avevano poco tempo per preparare le difese adeguate e sono stati fortunati a farla franca. Erano esausti e subirono molti feriti ma ancora nessun morto, secondo i cronisti. Se lo Zamorin avesse rinnovato l'assalto il giorno successivo, le sue forze avrebbero potuto benissimo prendere il guado ma per fortuna degli acquazzoni torrenziali impedirono la ripresa delle operazioni, seguiti da una devastante epidemia di colera che travolse il campo di Calicut. Ci\u00f2 diede ai portoghesi e a Kochi circa una settimana per riposare, recuperare e prepararsi.\nQuinto assalto.\nDuarte Pacheco us\u00f2 la pausa dai combattimenti indotta dal colera per riparare le sue navi e rafforzare la sua posizione al guado di Palignar. Una solida palizzata con scarpata di riporto fu eretta sulla spiaggia ed un'altra (pali affilati, bruciati a un'estremit\u00e0 e legati l'uno all'altro) conficcata nel fango in profondit\u00e0 per tutto il guado a complicarne il passaggio per la fanteria. L'epidemia di colera aveva messo a dura prova l'esercito dello Zamorin: pi\u00f9 di 10.000 uomini perirono. Il successo della resistenza aveva anche richiamato al dovere alcuni vecchi vassalli di Kochi che avevano abbandonato il Trimumpara Raja. Secondo Correia (p.\u00a0482), questi erano i signori (\"Kaimals\") di \"Mangate\" (Alengad), \"Primbal\u00e3o\" (Perumbalam) e \"Diamper\" (Udayamperoor). Il loro ritorno fu gradito non tanto per qualsiasi aiuto concreto potessero dare bens\u00ec perch\u00e9 privavano lo Zamorin di eventuali rinforzi.\nIntorno al 6 maggio (data incerta) lo Zamorin lanci\u00f2 il suo pi\u00f9 grande assalto, concentrando tutte le sue forze per conquistare il guado di Palignar. Era aperto da circa 4.000 uomini con 30 cannoni d'ottone, portati avanti per affondare i \"bateis\". Poi venne la colonna d'avanguardia, circa 12.000 uomini sotto il principe Naubeadarim. Ercanol di Edapalli comandava una colonna delle stesse dimensioni e lo stesso Zamorin si schier\u00f2 alle spalle con circa 15.000 uomini, inclusi 400 zappatori specializzati per liberare i passaggi e abbattere la palizzata. A quel punto, i portoghesi avevano solo 40 uomini sui \"bateis\" a Palignar e circa 200 \"Nair\" alla palizzata del guado. A quanto pare, i \"Nair\" del signore di \"Mangate\" (Alangad), assegnati alla palizzata, disertarono durante la notte, lasciando dietro di s\u00e9 solo questo piccolo numero. Pacheco invi\u00f2 un messaggio urgente al principe Candagora a Kochi, per affrettare i rinforzi, ma il messaggio non fu trasmesso in tempo. L'assalto a Palignar inizi\u00f2 con un duello di cannonate tra l'artiglieria di Calicut a terra e i \"bateis\". L'artiglieria portoghese ebbe la meglio e le batterie di Calicut furono disperse. Ma a quel punto, tuttavia, la marea era bassa e i \"bateis\", che ora raschiava il letto del fiume, non erano manovrabili in posizioni di tiro ottimali. Lo Zamorin diede l'ordine di avanzare e la fanteria di Calicut si rivers\u00f2 nel guado di Palignar, per riconquistare l'altra sponda. Le assi chiodate ebbero l'effetto previsto: le prime linee rallentarono per guardare i loro passi, le retrovie le spinsero da dietro e l'esercito di Calicut si raggrupp\u00f2 in una folla concentrata. I cannoni portoghesi diressero il loro fuoco su questa densa massa umana, causando un numero orribile di vittime nei ranghi di Calicut ma gli indigeni, spinti dagli ufficiali, continuarono ad avanzare. P\u00earo Rafael diresse parte del fuoco per assassinare lo stesso Zamorin e una palla di cannone atterr\u00f2 abbastanza vicino alla sua persona da fare a pezzi due dei nobili che stavano vicino a lui. Lo Zamorin coperto di sangue fu allontanato dal campo dalla sua guardia, lasciando il resto dell'assalto a Naubeadarim ed Ercanol. Infuriato per il tentativo di assassinio, Naubeadarim radun\u00f2 le truppe di Calicut e si spinse in avanti furiosamente. Lavorando dolorosamente sugli aculei, l'avanguardia raggiunse finalmente la palizzata sulla sponda opposta: gli indigeni si diedero alla fuga, lasciando i portoghesi al loro destino. Ma a questo punto la marea aveva ricominciato a salire e i \"bateis\" erano stati sloggiati dal fango ed erano liberi di manovrare. Si precipitarono nel guado e spezzarono l'assalto alla palizzata. Quindi attraversando il guado avanti e indietro con un cannone quasi a bruciapelo, costrinse le truppe di Calicut a tornare sulle rive per ritirarsi verso la linea degli alberi.\nDopo nove ore di intensi combattimenti, l'alta marea era tornata e l'assalto era terminato. L'esercito dello Zamorin aveva fallito ancora una volta.\nDuarte Pacheco era furioso per la diserzione dei Nair di Kochi dalla palizzata nel vivo della battaglia e ancora pi\u00f9 con le truppe del signore di Mangate che avevano disertato i loro posti prima ancora che iniziasse il combattimento. Il Trimumpara Raja gli ricord\u00f2 tristemente la generale infedelt\u00e0 di tutti i suoi vassalli e gli assicur\u00f2 che non sarebbe successo di nuovo e che il suo erede, il principe Cadangora, si sarebbe trasferito definitivamente al guado e avrebbe supervisionato la manutenzione della palizzata.\nSi dice che durante questo assalto un distaccamento di circa 2.000 Nair di Calicut, utilizzando un guado poco noto o forse ricorrendo a delle barche, sia riuscito ad aggirare le linee portoghesi. I Nair si stavano avviando per lanciare un attacco a sorpresa al guado dalle retrovie, quando alcuni contadini locali al lavoro nelle risaie si fecero coraggio e attaccarono il distaccamento con le loro vanghe, disperdendoli rapidamente. Presumibilmente, furono i tab\u00f9 del sistema delle caste indiano a giocare in favore dei portoghesi: i Nair temevano la contaminazione da parte dei contadini di casta bassa pi\u00f9 di qualsiasi danno causato dagli strumenti agricoli branditi contro di loro. Si dice che Pacheco, disgustato dai suoi Nair, abbia cercato di persuadere il Trimumpara Raja a promuovere questi coraggiosi contadini a guerrieri ed assegnarli alla palizzata. Il re gli tenne allora una lunga conferenza sulle complessit\u00e0 del sistema delle caste!\nComplotti e schermaglie.\nIl depresso Zamorin non aveva stomaco per un altro fallimento sul campo e respinse le idee di un rinnovato assalto. Era nel frattempo riapparso il colore tra le truppe. Si ricorse allora ad una serie di complotti e scaramucce occasionali per indebolire la posizione portoghese ai guadi. Come al solito, l\"'intelligence\" smascher\u00f2 la maggior parte dei complotti dello Zamorin. Gi\u00e0 in precedenza, gli agenti dello Zamorin avevano indotto una cospirazione di alcuni Nair di Kochi per assassinare Duarte Pacheco. Il complotto fu scoperto e Pacheco fece frustare e impiccare due dei cospiratori. Ci\u00f2 caus\u00f2 una certa costernazione nei suoi ranghi, poich\u00e9 mentre l'esecuzione era accettabile, la fustigazione di un Nair era un grave insulto alla nobile casta. Non volendo provocare problemi tra i Nair, Duarte Pacheco consegn\u00f2 i restanti cospiratori al Trimumpara Raja per farne ci\u00f2 che voleva.\nDurante questo interludio, i consiglieri dello Zamorin escogitarono un nuovo piano per far infiltrare degli agenti a Kochi e corrompere i vettovagliatori per avvelenare il cibo e l'acqua inviati alle truppe al guado di Palignar. Anche questa trama trapel\u00f2. Per assicurarsi la sicurezza dei rifornimenti, Pacheco fece scavare sulle spiagge di Palignar ogni giorno nuovi pozzi, mentre venditori e trasportatori erano costretti ad assaggiare il proprio cibo in ogni momento precedente la distribuzione all'esercito.\nI consiglieri di Zamorin continuarono a escogitare altri complotti: una rivolta a Kochi, poi un piano per inviare barche con il favore della notte a Kochi ed incendiarla, quindi per introdurre cesti di cobra velenosi a bordo delle navi portoghesi, ecc. Ma tutti questi complotti furono rapidamente sventati da informazioni trapelate. In uno dei casi pi\u00f9 infami, lo Zamorin opt\u00f2 per un attacco notturno. Le truppe dovevano attraversare un guado nei pressi di Palurte, finora inutilizzato perch\u00e9 a tiro delle caravelle portoghesi ancorate. Ma di notte le caravelle non li vedevano e le truppe potevano guadare. Quella sera partirono due armate di Calicut: l'avanguardia avrebbe guadato e poi segnalato con una torcia alla seconda squadra di avanzare. Ma come al solito, Pacheco seppe del piano. Non molto tempo dopo che l'avanguardia inizi\u00f2 a guadare, Pacheco segnal\u00f2 con una torcia il via libera per far avanzare prematuramente il secondo manipolo. L'avanguardia, pensando di essere presa alle spalle dai Nair di Kochi, si volt\u00f2 e attacc\u00f2 i compagni: nel buio della notte, i due eserciti di Calicut non si riconobbero.\nDurante l'intervallo, Pacheco lanci\u00f2 ripetutamente dei \"raid\" per molestare l'accampamento di Calicut e razziare i villaggi di supporto. In una di queste escursioni, si dice che Pacheco sia stato circondato da una flotta di circa 54 \"paraus\" in un'imboscata ma sia riuscito a sconfiggerli.\nSesto assalto.\nI preparativi per un nuovo assalto dello Zamorin al guado di Palignar iniziarono verso la fine di maggio o forse giugno: 30.000 soldati furono radunati, mentre l'artiglieria fu spostata in trincee preparate in anticipo, dove le batterie sarebbero state protette dal fuoco portoghese. Contro Palurte, Elacanol di Edapalli ripar\u00f2 e prepar\u00f2 di nuovo la flotta: l'avanguardia guidata da 110 \"paraus\" ben armati e protetti da scudi, legati insieme, seguita da circa 100 navi da trasporto stipate di soldati per lo sbarco. Ci sono state alcune innovazioni: in primo luogo, furono preparati dei brulotti da schiantare contro le caravelle portoghesi. Poi, cosa pi\u00f9 singolare, una serie di \"castelli galleggianti\", inventati da un certo 'Cogeale', un 'arabo di Edapalli: in sostanza delle torri d'assedio in legno alte circa 18 mani, con fianchi pesantemente rinforzati, in grado di trasportare 40 uomini armati, montate su due \"paraus\" legati insieme. C'erano otto di questi castelli, montati su 16 barche, legate l'una all'altra, schierati in un'unica linea.\nCome al solito, Duarte Pacheco era al corrente di tutti questi preparativi e aveva preso lui stesso delle contromisure. Contro i brulotti, ordin\u00f2 la costruzione di un'ampia zattera (montata con alberi), che ancor\u00f2 saldamente attraverso lo stretto. Sentendo dei castelli galleggianti, ordin\u00f2 l'erezione di strutture in legno sulle prue delle sue caravelle, per pareggiare l'altezza dei castelli di Calicut. Candagora, principe ed erede di Kochi, si present\u00f2 al guado di Palignar con mille dei migliori Nair di suo padre. I due \"batei\" di Palignar erano, come di consueto, al comando di Crist\u00f3v\u00e3o Jusarte e Sim\u00e3o de Andrade, mentre Louren\u00e7o Moreno, assistente del fattore, fu posto al comando di alcune barche indigene (secondo invece a capo di un distaccamento terrestre).\nAll'alba del giorno dell'attacco, la fanteria dello Zamorin inizi\u00f2 la sua marcia verso Palignar. Per schernire il re del mare, Pacheco salp\u00f2 su una barca fino alla punta dell'isola di Arraul e sbarc\u00f2 con una piccola squadra per impegnarsi in una scaramuccia con le squadre avanzate dell'esercito di Calicut. L'irritato Zamorin diresse un grande distaccamento delle sue forze contro di lui, ricacciandolo a bordo della sua barca. Essendo la marea alta, la battaglia inizi\u00f2 a Palurte, dove erano ancorate le caravelle. I brulotti di Calicut furono i primi ad essere varati ma furono bloccati dalla zattera ancorata e innescati senza arrecar danno. La fila di castelli galleggianti fu allora inviata contro le caravelle. Lo scontro fu duro, poich\u00e9 i loro lati rinforzati resistevano al fuoco di cannone. La situazione sembrava desolante e si dice che Duarte Pacheco abbia pronunciato disperatamente la sua famosa frase: \"Signore, non farmi ancora pagare per i miei peccati\", prima di concentrare il fuoco sul castello pi\u00f9 vicino e infine romperne i fianchi. Presto segu\u00ec un secondo e l'intero schieramento cominci\u00f2 a frammentarsi, mentre i \"paraus\" ad affondare. Secondo Correia Pacheco offr\u00ec 100 \"cruzados\" a qualsiasi marinaio che avesse osato nuotare fuori con una torcia e dare fuoco ai \"paraus\" sotto i castelli. Mentre le caravelle a Palurt erano cos\u00ec impegnate, la marea era calata e la fanteria dello Zamorin marciava su Palignar. Il fuoco incessante dei due \"batei\", unito al continuo lancio di missili degli alleati indigeni sui bastioni della palizzata e nelle lance, falciava linea dopo linea la fanteria di Calicut mentre entrava nel guado. L'assalto fu respinto, fino a quando l'alta marea torn\u00f2 e costrinse lo Zamorin a porre fine al tentativo di traversata.\nSecondo Os\u00f3rio l'esercito di Calicut sub\u00ec pi\u00f9 perdite in questo giorno di qualsiasi altro, mentre i portoghesi non avevano ancora morti ma solo feriti. La vittoria portoghese sul pi\u00f9 grande assalto portato dallo Zamorin fu accolta con grandi festeggiamenti a Kochi.\nSettimo assalto e chiusura delle ostilit\u00e0.\nLe cronache sono generalmente scarse sui dettagli degli eventi successivi. Sembra che lo Zamorin abbia ordinato un altro paio di assalti alle posizioni portoghesi, uno dei quali utilizzando i medesimi castelli galleggianti (ora riparati), ma senza successo. In questi assalti, lo Zamorin aveva meno truppe - falciate dalla malattia e dalla diserzione - e, con meno entusiasmo ed energia, gli attacchi erano in gran parte saltuari.\nOrmai, la stagione dei monsoni aveva cominciato a mutare e le piogge e i venti pi\u00f9 pesanti stavano lavorando contro lo Zamorin: la pioggia diffondeva malattie e complicava il movimento, i livelli dell'acqua erano pi\u00f9 alti nei guadi e la navigazione sui \"paraus\" pi\u00f9 difficile. Inoltre, uno dopo l'altro, i vassalli di Calicut si stavano allontanando di soppiatto dall'accampamento dello Zamorin. Si prevedeva poi che una nuova \"Armada\" sarebbe arrivata in agosto. Molti dei vassalli di Calicut, persa la speranza di conquistare Kochi, pensarono fosse meglio negoziare i propri termini di pace con il Trimumphara Raja prima dell'arrivo dei portoghesi, per timore che i loro domini fossero destinati a vendicative incursioni punitive. L'ultimo dei vassalli a fare una pace separata con Kochi fu lo stesso Elcanol di Edapalli.\nInfine, il 24 giugno 1504 (Nativit\u00e0 di San Giovanni) lo Zamorin decise che ne aveva abbastanza e abdic\u00f2 il trono, passandolo al nipote ed erede, Naubeadaraim (il generale che aveva guidato la fanteria di Calicut), e si ritir\u00f2 in un tempio, dedicandosi alla vita religiosa. Lo stanco monarca fu richiamato dai rimproveri della madre a uscire dal tempio e organizzare un ultimo assalto ma dopo che anche questo fall\u00ec se ne torn\u00f2 definitivamente all'isolamento religioso. L'esercito di Calicut si ritir\u00f2 dalle rive della laguna di Vembanad intorno al 3 luglio.\nConseguenze.\nImmediatamente dopo che lo Zamorin ritir\u00f2 le sue forze dalle vicinanze di Kochi (alcuni dicono all'inizio di agosto 1504), Pacheco salp\u00f2 con le sue caravelle per Quilon. Si diceva che i commercianti arabi della citt\u00e0 avessero sollevato una cospirazione o una sommossa e avessero attaccato la \"feitoria\" locale, uccidendo almeno un agente portoghese. Almeida cattur\u00f2 una squadra di navi mercantili arabe e si vendic\u00f2 su di loro.\nPacheco stava ancora sistemando le cose a Quilon quando la VI Armata d'India, al comando di Lopo Soares de Albergaria, raggiunse Kochi nel settembre 1504. Pacheco torn\u00f2 allora a Kochi (fine settembre o inizio ottobre) per incontrarvi l'ammiraglio lusitano.\nIn ottobre, Pacheco partecip\u00f2 a un'incursione preventiva portoghese-cocinese su Cranganore, dove si diceva che il nuovo Zamorin stesse riunendo l'esercito per attaccare nuovamente Kochi alla partenza dell'Armada in gennaio. La distruzione di Cranganore e la successiva defezione del sovrano di Tanur, uno dei pi\u00f9 importanti vassalli degli Zamorin, spinsero il fronte di Calicut a nord e misero la laguna di Vembanad fuori dalla portata dell'esercito e della flotta della non pi\u00f9 potente citt\u00e0. Qualsiasi prospettiva che lo Zamorin di Calicut attaccasse di nuovo Kochi attraverso le \"Backwaters\" del Kerala era stata candellata.\nValutazione.\nNel complesso, la battaglia di Kochi dur\u00f2 circa cinque mesi, da marzo a luglio, con la maggior parte degli assalti concentrati all'inizio di aprile e all'inizio di maggio. L'esercito dello Zamorin, partito da pi\u00f9 di 60.000 uomini, aveva subito pesanti perdite: 19.000 morti, oltre 5.000 in combattimento e 13.000 per malattie. I feriti furono innumerevoli, le perdite di navi numerose. Non ci sono morti segnalate di nessuno dei difensori portoghesi, anche se molti sono rimasti feriti. Le perdite tra gli alleati di Kochi sono sconosciute ma probabilmente non furono cos\u00ec alte, visto il loro scarso impiego effettivo in battaglia.\nI portoghesi, guidati da Duarte Pacheco Pereira, ebbero successo grazie a una combinazione di posizionamento intelligente, eroismo individuale e molta fortuna. Anche lo Zamorin aveva dimostrato intraprendenza e innovazione \u2013 non ci sono stati due attacchi tatticamente uguali! \u2013 ma aveva fallito. In definitiva fu probabilmente il ruolo delle reti di \"intelligence\" di Kochi a fare la differenza fondamentale. I portoghesi erano pienamente informati di tutto ci\u00f2 che accadeva nell'accampamento nemico, financo delle strategie e dei complotti orditi segretamente all'interno della tenda dello Zamorin. Lo Zamorin, al contrario, non riceveva informazioni circa i piani del nemico. Pereira potrebbe anche essere stata la prima persona ad aver fatto uno studio scientifico sulla relazione tra maree e fasi lunari e questo gli ha permesso di prevedere quando ogni guado sarebbe stato percorribile e di spostare di conseguenza le sue poche forze per gestire gli attacchi su pi\u00f9 posizioni.\nLa battaglia di Kochi trasform\u00f2 il panorama politico del Kerala. Lo Zamorin di Calicut fu umiliato. Il suo potente esercito e la sua flotta non furono in grado di schiacciare una minuscola guarnigione di 150 portoghesi alleatisi con Kochi. Alla fine, lo Zamorin perse gran parte dell'autorit\u00e0 e della paura in cui era stato precedentemente tenuto in tutta la costa del Malabar, mentre il Trimumpara Raja era passato da principotto a sovrano dominante nel Vembanad.\nI portoghesi si giocarono il tutto per tutto nello scontro. Se Kochi fosse caduta nelle mani dello Zamorin, era probabile che Cannanore e Quilon sarebbero cadute di conseguenza ed anzi erano gi\u00e0 in corso trattative per quell'eventualit\u00e0. Lisbona avrebbe perso il suo appoggio in India e difficilmente lo avrebbero recuperato: lo Zamorin avrebbe potuto usare Forte Manuele per tenere a bada le future \"Armadas\"! I portoghesi sarebbero stati probabilmente costretti a chiedere la pace alle condizioni dello Zamorin.\nIl Trimumpara Raja fu il grande vincitore. La sua caparbiet\u00e0 nel mantenere l'alleanza portoghese, che tutti gli avevano sconsigliato e che, all'inizio dell'anno, sembrava gravare sul suo destino, aveva dato meravigliosi frutti. Il suo debito con i portoghesi era immenso ma con nessuno cos\u00ec grande come con lo stesso Duarte Pacheco al quale si era legato affettuosamente nel corso della disperata battaglia.\nRicompense di Duarte Pacheco.\nAll'indomani della battaglia, nella sua qualit\u00e0 di re di Kochi, il Trimumpara Raja omaggi\u00f2 Pacheco Pereira d'uno stemma: uno scudo rosso (\"per l'immenso sangue del Calicut che vers\u00f2 in questa guerra\"), con cinque corone d'oro in saltire (\"per i cinque re che sconfisse\") e una bordura bianca con onde azzurre, carica di otto castelli di legno in verde, ciascuno montato su due navi (\"per le due volte che sconfisse questi otto castelli\"). Intorno allo scudo c'erano sette gagliardetti, tre rossi, due bianchi, due blu (\"per i sette assalti guidati dal re di Calicut in persona e le sette bandiere di questi colori e forme da lui prese\"), e un elmo d'argento aperto, svolazzato d'oro e di rosso, e per stemma un castello sormontato da uno stendardo rosso (per Kochi?).\nDuarte Pacheco Pereira fu sollevato come comandante del Forte Manuele da Manuel Teles de Vasconcelos e destinato a tornare in Portogallo con la VI Armata nel gennaio 1505. Si dice che il Trimumpara Raja sia stato fuori di s\u00e9 dalle lacrime alla partenza di Duarte Pacheco e abbia supplicato senza sosta l'ammiraglio Lopo Soares de Albergaria di permettergli di rimanere. Inchinandosi all'inevitabilit\u00e0, il Trimumpara Raja offr\u00ec a Duarte Pacheco un consistente carico di pepe nero come ricompensa personale per i suoi servizi ma, sapendo come il Raja Trimumpara era stato impoverito dalla guerra, Duarte Pacheco ricus\u00f2 il dono.\nDuarte Pacheco Pereira fu accolto da eroe a Lisbona, ricevendo una grande accoglienza e una pensione reale dal re Manuele I del Portogallo mentre feste pubbliche si svolsero in suo onore.\nNel 1505, il primo vicer\u00e9 portoghese D. Francisco de Almeida arriv\u00f2 in India con una corona d'oro inviata dal re Manuele per ricompensare la fermezza del Trimumpara Raja nella sua alleanza portoghese. Il vecchio Trimumpara Raja aveva ormai abdicato e aveva intrapreso una vita di devozione religiosa (come lo Zamorin suo nemico) e fu pertanto il suo erede, Candagora, a essere incoronato in una solenne cerimonia da Almeida come 'Re di Cochin'.\n\"Esmeraldo de Situ Orbis\".\nDurante le pause dei combattimenti nella battaglia di Kochi, Pacheco Pereira trascorse molto tempo a fare osservazioni cosmografiche e prendere appunti. Al suo ritorno a Lisbona nel 1505, raccolse queste note nel suo famoso libro, \"Esmeraldo de Situ Orbis\", terminato nel 1509. \u00c8 uno dei primi \"roteiros\" che fornisce istruzioni e riferimenti precisi per i futuri navigatori sulla rotta indica.\nDi particolare importanza furono le attente note che Duarte Pacheco prese sui tempi delle maree che ebbero un'importanza cos\u00ec critica nel corso della battaglia di Kochi. Si dice che Pacheco sia stato il primo a notare la loro connessione con la luna e a stabilire regole per prevedere l'andamento delle maree in riferimento alle osservazioni lunari. Ha anche setacciato i suoi dati per correggere e migliorare le osservazioni astronomiche (in particolare correggendo la deviazione media giornaliera della luna dal sole) e costruendo misurazioni nautiche che furono utilizzate dai successivi navigatori portoghesi.\nRappresentazioni successive.\nLa storia della battaglia di Kochi \u00e8 raccontata dal poeta portoghese Lu\u00eds de Cam\u00f5es nel suo poema epico del 1572 \"Os Lus\u00edadas\". All'inizio del Canto X, la ninfa marina Teti riferisce all'ammiraglio Vasco da Gama la sua profezia sulla battaglia di Kochi (Canto X, Stanze 12-21). Cam\u00f5es pone in primo piano questa battaglia, il primo evento significativo che coinvolga i portoghesi in India dopo il viaggio di Gama. Ricopre Duarte Pacheco Pereira di superlativi, \"\"il pi\u00f9 forte dei forti\", l'\"Achille lusitano\", e descrive alcuni degli incidenti e dei dettagli pi\u00f9 memorabili della battaglia. Teti predice anche cupamente i travagli futuri di Duarte Pacheco al suo ritorno in Portogallo, lamentando l'ingratitudine del re Manuele I che, sebbene Pacheco \"gli abbia dato un regno ricco\"\", non gli concesse alcuna alta ricompensa e invece prest\u00f2 orecchio agli intrighi dei cortigiani che avrebbero portato all'arresto di Pacheco in et\u00e0 avanzata (Stanze 22-25)."}
{"id": "9122042", "revid": "439868", "url": "https://it.wikipedia.org/wiki?curid=9122042", "title": "Goni (disambigua)", "text": ""}
{"id": "9122044", "revid": "963244", "url": "https://it.wikipedia.org/wiki?curid=9122044", "title": "Suore domenicane della Nuova Zelanda", "text": "Le Suore Domenicane della Nuova Zelanda (in inglese \"Dominican Sisters of New Zealand\"; sigla \"O.P.\") sono un istituto religioso femminile di diritto pontificio.\nStoria.\nIn risposta alla richiesta di Patrick Moran, primo vescovo di Dunedin, un gruppo di dieci religiose guidato da Maria Gabriella Gill lasci\u00f2 il monastero delle terziarie domenicane di Sion Hill a Blackrock, in Irlanda, e si stabil\u00ec in Nuova Zelanda, dove il 18 febbraio 1871 fu fondata una comunit\u00e0.\nLe domenicane si diffusero rapidamente nella diocesi di Dunedin e poi in quelle di Auckland e di Wellington.\nLe dodici case di suore domenicane presenti in Nuova Zelanda si riunirono in una congregazione e furono approvate dalla Santa Sede come istituto indipendente il 25 marzo 1933.\nAttivit\u00e0 e diffusione.\nLe suore si dedicano all'istruzione e all'educazione della giovent\u00f9.\nLa sede generalizia \u00e8 a Dunedin.\nAlla fine del 2015 l'istituto contava 44 religiose in 18 case."}
{"id": "9122047", "revid": "963244", "url": "https://it.wikipedia.org/wiki?curid=9122047", "title": "Suore Domenicane della Nuova Zelanda", "text": ""}
{"id": "9122062", "revid": "2039387", "url": "https://it.wikipedia.org/wiki?curid=9122062", "title": "Collegio elettorale di Sarzana (Camera dei deputati)", "text": "Il collegio di Sarzana fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Liguria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Sarzana era uno dei 14 collegi uninominali in cui era suddivisa la Liguria e, come previsto dal D.Lgs. del 20 dicembre 1993 n. 536, era interamente compreso nella provincia della Spezia e comprendeva i seguenti comuni: Ameglia, Arcola, Beverino, Bolano, Bonassola, Borghetto di Vara, Brugnato, Calice al Cornoviglio, Carrodano, Castelnuovo Magra, Deiva Marina, Follo, Framura, Lerici, Levanto, Pignone, Ortonovo, Ricc\u00f2 del Golfo di Spezia, Rocchetta di Vara, Santo Stefano di Magra, Sarzana, Sesta Godano, Vezzano Ligure e Zignago."}
{"id": "9122071", "revid": "1504506", "url": "https://it.wikipedia.org/wiki?curid=9122071", "title": "Lingua sutea", "text": "La lingua sutea (\"Sut\u00fb\") \u00e8 la lingua parlata dai sutei, popolazione vissuta nel III millennio a.C. nella regione di Suhum, situata a sud di Mari, lungo il medio corso dell'Eufrate.\nIl suteo compare in un elenco di lingue parlate nella regione trovata nella tavoletta d'argilla \"Sag B\", un testo educativo del redatto in mediobabilonese probabilmente risalente all'epoca dell'Impero medio-assiro e originario della citt\u00e0 di Emar, nell'attuale Siria nordorientale. Il testo elenca anche l'accadico, l'amorreo, il guteo, l'hurrita e l'elamita.\nLa lingua sutea \u00e8 conosciuta principalmente per una lista di antroponimi, i quali suggeriscono un'origine semitica, vista la loro somiglianza con i nomi tipicamente accadici e amorrei. \u00c8 stato ipotizzato che il suteo possa rappresentare una forma arcaica della lingua aramaica."}
{"id": "9122073", "revid": "123182869", "url": "https://it.wikipedia.org/wiki?curid=9122073", "title": "Episodi di Paper Moon", "text": ""}
{"id": "9122074", "revid": "466539", "url": "https://it.wikipedia.org/wiki?curid=9122074", "title": "Sippenhaft", "text": "Il Sippenhaft o Sippenhaftung (: [\u02c8z\u026ap\u0259n\u02cchaft(\u028a\u014b)], \"responsabilit\u00e0 familiare\") \u00e8 un termine tedesco che descrive l'idea che una famiglia o un clan condivida la responsabilit\u00e0 di un crimine o di un atto commesso da uno dei suoi membri, giustificando una punizione collettiva. Come principio giuridico, deriva dal diritto germanico nel Medioevo, solitamente sotto forma di multe e risarcimenti. \u00c8 stato adottato dalla Germania nazista per giustificare la punizione dei familiari (parenti, coniugi) per il reato di un membro della famiglia: la punizione spesso comportava la reclusione e l'esecuzione, e venne ad esempio usata sui parenti dei cospiratori del fallito complotto della bomba del 1944 per assassinare Hitler.\nOrigini.\nPeriodo medievale.\nPrima dell'adozione del diritto romano e del cristianesimo, il \"Sippenhaft\" era un principio giuridico comune tra i popoli germanici, inclusi gli anglosassoni e gli scandinavi. Le leggi germaniche distinguevano tra due forme di giustizia per i crimini gravi come l'omicidio: la vendetta di sangue o uccisione extragiudiziale; e il \"denaro insanguinato\" (\"blutgeld\"), la restituzione pecuniaria o di multe in luogo di vendetta, sulla base del \"guidrigildo\" o \"prezzo dell'uomo\" determinato dalla ricchezza e dallo status sociale della vittima. Il principio del \"Sippenhaft\" rilevava che la famiglia o il clan di un delinquente, cos\u00ec come l'autore del reato, potevano essere soggetti a vendetta o potevano essere tenuti a pagare un risarcimento. Principi simili erano comuni a celti, teutoni e slavi.\nGermania nazista.\nNella Germania nazista il termine fu ripreso come elemento giuridico per giustificare la punizione dei familiari (parenti, coniugi) per il reato di un membro della famiglia. In questa forma di \"Sippenhaft\" i parenti delle persone accusate di crimini contro lo Stato erano ritenuti partecipi della responsabilit\u00e0 di quei crimini e soggetti all'arresto e talvolta all'esecuzione. Molte persone che non avevano commesso crimini furono arrestate e punite in base ai decreti del \"Sippenhaft\" introdotti dopo il fallito complotto del 20 luglio per assassinare Adolf Hitler nel luglio 1944. \nEsempi di \"Sippenhaft\" utilizzati come minaccia esistono all'interno della \"Wehrmacht\" dal 1943 circa. Anche i soldati accusati di avere \"impurit\u00e0 di sangue\" o soldati arruolati da fuori della Germania cominciarono a subire minacce e punizioni delle loro famiglie attraverso il \"Sippenhaft\". Un esempio \u00e8 il caso di Wenzeslaus Leiss dei \"Panzergrenadier\", accusato di diserzione sul fronte orientale nel dicembre 1942. Dopo che la Gestapo di D\u00fcsseldorf scopr\u00ec dei presunti legami polacchi nella famiglia di Leiss, nel febbraio 1943 sua moglie, la figlia di due anni, due fratelli, la sorella e il cognato furono arrestati e giustiziati nel campo di concentramento di Sachsenhausen.\nNel 1944 furono ordinate diverse direttive generali e individuali all'interno di divisioni e corpi, minacciando le truppe con conseguenze contro le loro famiglie. Dopo il 20 luglio 1944 queste minacce furono estese a tutte le truppe tedesche, in particolare ai comandanti tedeschi. Un decreto del febbraio 1945 minacci\u00f2 di morte i parenti dei comandanti militari che mostravano ci\u00f2 che Hitler considerava vigliaccheria o disfattismo di fronte al nemico. Dopo la resa di K\u00f6nigsberg ai sovietici nell'aprile 1945, la famiglia del comandante tedesco generale Otto Lasch fu arrestata. Questi arresti furono pubblicizzati nel \"V\u00f6lkischer Beobachter\".\nDopo il fallimento del complotto del 20 luglio, il capo delle SS Heinrich Himmler disse a una riunione dei \"Gauleiter\" a Posen che avrebbe \"introdotto la responsabilit\u00e0 assoluta dei parenti [...] un'usanza molto antica praticata tra i nostri antenati\". Secondo Himmler, questa pratica era esistita tra gli antichi teutoni. \"Quando mettevano al bando una famiglia e la dichiaravno fuorilegge o quando c'\u00e8 stata una faida in famiglia, erano assolutamente coerenti [...] Quest'uomo ha commesso tradimento; il suo sangue \u00e8 cattivo; c'\u00e8 in lui sangue di traditore; che deve essere spazzato via. E nella faida di sangue l'intero clan era spazzato via fino all'ultimo membro. E cos\u00ec anche la famiglia del conte Stauffenberg sar\u00e0 spazzata via fino all'ultimo membro.\"\nDi conseguenza, i membri della famiglia di von Stauffenberg, l'ufficiale che aveva piazzato la bomba che non riusc\u00ec a uccidere Hitler, erano tutti sospettati. Sua moglie, Nina Schenk Gr\u00e4fin von Stauffenberg, fu mandata nel campo di concentramento di Ravensbr\u00fcck (\u00e8 sopravvissuta e ha vissuto fino al 2006). Anche suo fratello Alexander, che non sapeva del complotto e prestava servizio con la Wehrmacht in Grecia, fu mandato in un campo di concentramento. Punizioni simili furono inflitte ai parenti di Carl Goerdeler, Henning von Tresckow, Adam von Trott zu Solz e molti altri cospiratori. Erwin Rommel scelse di suicidarsi piuttosto che essere processato per il suo ruolo sospetto nella vicenda, in parte perch\u00e9 sapeva che sua moglie e i suoi figli avrebbero sofferto molto prima della sua quasi certa condanna ed esecuzione.\nDopo il complotto del 20 luglio, furono arrestate anche numerose famiglie legate alla Lega degli ufficiali tedeschi sponsorizzata dai sovietici e composta da prigionieri di guerra tedeschi, come quelle di Seydlitz e Paulus. A differenza di alcune famiglie cospiratrici del 20 luglio, gli arrestati per collegamento con la Lega non furono rilasciati dopo pochi mesi, ma rimasero in carcere fino alla fine della guerra. I figli pi\u00f9 piccoli dei cospiratori arrestati non furono incarcerati, bens\u00ec inviati agli orfanotrofi con nuovi nomi: i figli di Stauffenberg furono ribattezzati \"Meister\".\nStatus giuridico attuale.\nIl principio della \"Sippenhaftung\" \u00e8 considerato incompatibile con la Legge fondamentale tedesca e quindi non ha una definizione giuridica."}
{"id": "9122076", "revid": "287204", "url": "https://it.wikipedia.org/wiki?curid=9122076", "title": "Nostra Signora delle Patate", "text": "Nostra Signora delle Patate \u00e8 un romanzo breve dell'autore italiano Eraldo Baldini del 2011.\nStoria editoriale.\nLa prima edizione di \"Nostra Signora delle Patate\" risale al 2011, nella collana \"Inediti d'autore\" allegata al \"Corriere della Sera\". \nNel 2016 \u00e8 stato pubblicato, assieme agli altri romanzi \"Terra di nessuno\" e \"Mal'aria\", in un unico volume della collana \"Super ET\" dell'Einaudi, denominato \"Trilogia del Novecento\".\nTrama.\nMaddalena \u00e8 una bambina di undici anni che lavora come cameriera e sguattera nell'unica osteria di Basiago, un piccolo paese della Romagna abitato per lo pi\u00f9 da braccianti di opinioni socialiste, anarchiche e repubblicane. La madre di Maddalena, Anselma, \u00e8 una guaritrice e fattucchiera e per questo \u00e8 mal vista dal prete don Ulisse, che non ha voluto impartire alla bambina i sacramenti.\nLa sera del 1\u00ba novembre 1906, mentre torna a casa dopo il lavoro, Maddalena vede sprigionarsi dalle zolle di un campo di patate una massa vaporosa che assume la forma di una donna, che le parla rivendicando per s\u00e9 quel terreno. La fanciulla racconta dell'apparizione al suo amico Francesco, che la identifica con la Madonna, sebbene Maddalena non ne sia molto convinta. Il fatto viene a conoscenza anche degli altri abitanti del paese, che iniziano a pensare di sfruttarlo per il loro vantaggio economico, chiedendo l'appoggio di don Ulisse perch\u00e9 ottenga l'approvazione dell'arcivescovo di Ravenna per costruire un santuario mariano. Il prete tituba ma finisce coll'accettare; il proprietario del campo, Savioli, convince per\u00f2 Maria con una grossa somma di denaro a modificare la sua versione, indicando come luogo dell'apparizione un terreno meno produttivo. Maria accetta ma poi, temendo che lo spirito dell'apparizione si adombri per l'inganno, dichiara di non essere pi\u00f9 disposta a sostenere la parte della veggente. Don Ulisse e i maggiorenti del paese decidono allora di sostituirla con Lisetta, una bambina invalida e mentalmente ritardata che non riesce a rispondere a tono alle domande del nuovo arcivescovo, che tuttavia non si oppone alla costruzione del santuario, che viene intitolato a Nostra Signora dei Campi.\nIl paese dii Basiago gode cos\u00ec in pochi anni di un grande sviluppo economico ed edilizio; ma ombre minacciose incombono. Durante la Settimana Rossa, temendo atti di vandalismo da parte degli insorti, gli abitanti del posto appiccano il fuoco a una catasta di paglia e fascine di legna eretta a fianco della chiesa perch\u00e9 da lontano sembri che questa stia bruciando. I soldati di cavalleria accorsi a reprimere i moti pensano per\u00f2 che si tratti di un vero incendio provocato dai ribelli; nella confusione che ne segue, due uomini di Basiago muoiono bruciati.\nIn seguito all'entrata dell'Italia nella Prima guerra mondiale, i richiamati alle armi di Basiago e dintorni sono invitati al santuario per una benedizione e la consegna di una medaglietta della Madonna dei Campi. Maddalena ha per\u00f2 un cattivo presentimento e prega Francesco, anch'egli richiamato, di non andarci.\nAll'inizio del 1919 Francesco torna al paese natio e rincontra Maddalena, che lo mette al corrente di quanto avvenuto negli anni di guerra. La chiesa \u00e8 stata distrutta da un bombardamento e molte persone sono morte di spagnola. I commilitoni di Francesco che erano presenti alla benedizione sono morti in guerra oppure sono rimasti mutilati. Francesco chiede a Maddalena di sposarlo; questa gli racconta che, per una grave infezione, \u00e8 stata sottoposta a isterectomia ed \u00e8 perci\u00f2 sterile, oltre ad avere la cattiva fama di \"figlia della strega\", ma il giovane dichiara di accettarla lo stesso per quello che \u00e8."}
{"id": "9122079", "revid": "2039387", "url": "https://it.wikipedia.org/wiki?curid=9122079", "title": "Collegio elettorale di La Spezia (Camera dei deputati)", "text": "Il collegio di La Spezia fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Liguria e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di La Spezia era uno dei 14 collegi uninominali in cui era suddivisa la Liguria e, come previsto dal D.Lgs. del 20 dicembre 1993 n. 536, era interamente compreso nella provincia della Spezia e comprendeva i seguenti comuni: La Spezia, Monterosso al Mare, Portovenere, Riomaggiore e Vernazza."}
{"id": "9122080", "revid": "22356", "url": "https://it.wikipedia.org/wiki?curid=9122080", "title": "Piranhamesodon pinnatomus", "text": "Piranhamesodon pinnatomus \u00e8 un pesce osseo estinto, appartenente ai picnodontiformi. Visse nel Giurassico superiore (Kimmeridgiano, circa 152-150 milioni di anni fa) e i suoi resti fossili sono stati ritrovati in Germania. \nDescrizione.\nCome la maggior parte dei picnodonti, anche \"Piranhamesodon\" possedeva un corpo appiattito lateralmente e molto alto, quasi discoidale. La lunghezza dell'animale era di circa 9 centimetri. La pinna dorsale e la pinna anale erano grandi, con raggi allungati; la pinna dorsale era arrotondata nella zona centrale, mentre quella anale era arrotondata posteriormente. Le pinne dorsale e anale circondavano la base dei raggi della pinna caudale cos\u00ec strettamente che il peduncolo caudale era praticamente assente. La bocca era posta direttamente sotto la parte anteriore del cranio e non era allungata anteriormente. La posizione della notocorda \u00e8 insolitamente alta e situata a circa due terzi dell'altezza del corpo. \nLa caratteristica pi\u00f9 rilevante di \"Piranhamesodon\", che lo distingueva dalle forme simili, era data dalla particolare morfologia della dentatura. Come nella maggior parte dei picnodonti, \"Piranhamesodon\" aveva cinque file di denti nel vomere e tre file di denti in ciascuno dei prearticolari. Tuttavia, invece di denti trituranti, sul vomere e sui prearticolari vi erano sei denti lunghi, appuntiti, a forma di pugnale, leggermente ricurvi all'indietro in ciascuna delle file di denti pi\u00f9 esterne del vomere, e sei denti triangolari lungo la fila di denti pi\u00f9 esterna dei prearticolari, con bordi taglienti lungo il loro margine antero-dorsale. Questi denti taglienti sono seghettati e interagiscono in un meccanismo \"a forbice\" con il rispettivo dente vomerino posto davanti a loro. Questi denti esterni vomerini e prearticolari sono rinforzati da acrodina altamente mineralizzata che copre le punte e i bordi taglienti. I denti altamente specializzati della fila pi\u00f9 esterna dei prearticolari e del vomere erano ancorati alla mascella tramite una robusta base circolare. La loro cavit\u00e0 per la polpa \u00e8 notevolmente pi\u00f9 grande rispetto a quella degli altri picnodontiformi. Una cavit\u00e0 pi\u00f9 grande riflette un attacco pi\u00f9 flessibile o, pi\u00f9 probabilmente, una frequente sostituzione di questi denti relativamente sottili. \nClassificazione.\n\"Piranhamesodon\" \u00e8 un rappresentante dei picnodontiformi, e in particolare sembrerebbe essere un rappresentante basale dei Pycnodontoidei, il gruppo di picnodontiformi pi\u00f9 derivato. \"Piranhamesodon pinnatomus\" venne descritto per la prima volta nel 2018, sulla base di un fossile ben conservato proveniente dalla zona di Ettling, in Germania.\nPaleoecologia.\n\"Piranhamesodon\", con i suoi denti appuntiti e taglienti, potrebbe essere stato un animale dal ruolo ecologico simile a quello degli odierni piranha, in notevole contrasto con gli altri picnodontiformi finora noti (con la possibile eccezione dei successivi Serrasalmimidae), che hanno una tipica dentatura triturante. Secondo gli autori della prima descrizione, \"Piranhamesodon\" potrebbe essere la prima prova di pesci attinotterigi che si cibavano di pezzi di carne di altri pesci: il modello della dentatura, la forma dei denti, la morfologia della mascella e la meccanica sono tutti indicativi di un apparato di alimentazione adatto a recidere carne o pinne, favorendo cos\u00ec una nuova nicchia ecologica. Le prove suggeriscono che \"Piranhamesodon\" potrebbe aver sfruttato il mimetismo aggressivo in un sorprendente parallelo con i modelli di alimentazione dei moderni piranha. Sorprendentemente, i pesci fossili rinvenuti negli stessi depositi di \"Piranhamesodon\" mostrano lesioni alle pinne e alla base delle pinne."}
{"id": "9122081", "revid": "22356", "url": "https://it.wikipedia.org/wiki?curid=9122081", "title": "Piranhamesodon", "text": ""}
{"id": "9122083", "revid": "123799311", "url": "https://it.wikipedia.org/wiki?curid=9122083", "title": "Heat in the Street", "text": "Heat in the Street \u00e8 l'album d'esordio della Pat Travers Band, fondata nel 1978 dal chitarrista Pat Travers."}
{"id": "9122084", "revid": "83531", "url": "https://it.wikipedia.org/wiki?curid=9122084", "title": "Composizioni di Salvatore Sciarrino", "text": "Lista delle composizioni di Salvatore Sciarrino in ordine cronologico. Il pi\u00f9 recente e completo catalogo delle sue composizioni \u00e8 stato compilato da Pietro Misuraca nel volume \"Il suono, il silenzio, l\u2019ascolto - La musica di Salvatore Sciarrino dagli anni Sessanta a oggi\" (2018)."}
{"id": "9122085", "revid": "963244", "url": "https://it.wikipedia.org/wiki?curid=9122085", "title": "Suore domenicane di Santa Maria", "text": "Le Suore Domenicane di Santa Maria, di Les Tourelles (in francese \"S\u0153urs Dominicaines de Sainte Marie des Tourelles\"), sono un istituto religioso femminile di diritto pontificio.\nStoria.\nLe origini della congregazione risalgono al monastero fondato nell'antica abbazia cistercense di Vignogoul, presso Pignan, da un gruppo di domenicane provenienti da Prouille e guidate da Th\u00e9r\u00e8se-Eug\u00e9nie Durard: la comunit\u00e0 fu eretta dal cardinale de Cabri\u00e8res, vescovo di Montpellier, il 24 maggio 1898.\nCostrette a lasciare il monastero a causa delle leggi anticongregazioniste del 1901, il 27 novembre 1916 le religiose ripresero la vita comune presso la villa di Les Tourelles, a Montpellier.\nA Th\u00e9r\u00e8se-Eug\u00e9nie Durard, morta nel 1918, succedette come priora Emmanule Mazas, sotto la cui guida la comunit\u00e0 abbandon\u00f2 la clausura e pass\u00f2 dal secondo al terz'ordine domenicano. Il permesso di trasformarsi in congregazione religiosa fu accordato il 10 giugno 1931.\nAttivit\u00e0 e diffusione.\nOltre che alla vita contemplativa, le suore si dedicano all'apostolato intellettuale (convegni, conferenze, ritiri, esercizi spirituali).\nOltre che in Francia, sono presenti in Svezia; la sede generalizia \u00e8 a Saint-Mathieu-de-Tr\u00e9viers.\nAlla fine del 2015 l'istituto contava 16 religiose in 2 case."}
{"id": "9122086", "revid": "963244", "url": "https://it.wikipedia.org/wiki?curid=9122086", "title": "Suore Domenicane di Santa Maria", "text": ""}
{"id": "9122088", "revid": "125098278", "url": "https://it.wikipedia.org/wiki?curid=9122088", "title": "Sutei", "text": "I sutei (accadico : \"Sut\u012b'\u016b,\" possibilmente da amorreo : \"s e t\u012b'u\" ) erano una popolazione semitica, come dimostrerebbe la loro lingua, vissuta nel Vicino Oriente antico. Secondo il linguista russo Diakonoff l'etnonimo \"Sutei\" avrebbe la stessa radice del il nome biblico Seth.\nStoria.\nI sutei sarebbero vissuti in tutto il Levante attorno al 1350 a.C., per poi spostarsi, insieme ad altri popoli semitici, come i caldei e gli aramei, verso la regione di Babilonia attorno al 1100 a.C. Sono menzionati in otto delle 382 lettere di Amarna. Cos\u00ec come gli ahlamu, popolazione semitica di dubbia identificazione, e il gruppo noto come habiru, i sutei vantavano una lunga tradizione come mercenari. Sono elencati nei documenti dell'Impero medio-assiro (1395 a.C.-1075 a.C.) nell'area attorno alla colonia assira di Emar, nell'attuale Siria nordorientale. I sutei vennero sottomessi dall'Impero assiro quando quest'ultimo conquist\u00f2 l'area di Babilonia.\u00a0\nLettere di Amarna.\nI sutei sono menzionati in una lettera inviata dal sovrano Biryawaza di Dimasqu al faraone:\nQuesto uso dei termini utilizzati per indicare le forze mercenarie estere \u00e8 in qualche modo atipico rispetto allo stile consueto delle lettere di Amarna, poich\u00e9 questo passaggio li cita in luce chiaramente positiva e li descrive come indispensabili per le capacit\u00e0 militari di Biryawaza. "}
{"id": "9122090", "revid": "729019", "url": "https://it.wikipedia.org/wiki?curid=9122090", "title": "Stazione di San Nicol\u00e1s", "text": "La stazione di San Nicol\u00e1s (\"Estaci\u00f3n San Nicol\u00e1s\" in spagnolo) \u00e8 una stazione ferroviaria della citt\u00e0 di San Nicol\u00e1s de los Arroyos della provincia di Buenos Aires. Dai suoi binari partono anche treni a lunga percorrenza per Buenos Aires, Rosario, C\u00f3rdoba e Tucum\u00e1n.\nStoria.\nUna prima stazione fu aperta il 3 ottobre 1884 dalla compagnia ferroviaria \"Ferrocarril del Oeste de Buenos Aires\".\nFu chiusa al traffico nel 1961 in seguito alla riforma de sistema infrastrutturale argentino noto come Piano Larkin, varato durato la presidenza di Arturo Frondizi.\nNel 2015 il governo argentino annunci\u00f2 al riapertura della stazione di San Nicol\u00e1s nell'ambito della riattivazione della tratta Buenos Aires-Rosario. I lavori di restauro dell'edificio sono terminati nel 2017."}
{"id": "9122096", "revid": "6923", "url": "https://it.wikipedia.org/wiki?curid=9122096", "title": "IodaRacing Project", "text": "IodaRacing Project \u00e8 una squadra italiana di motociclismo sportivo, gestita da Giampiero Sacchi, che ha debuttato nella classe Moto2 del motomondiale nel 2011 con i piloti Simone Corsi e Mattia Pasini, equipaggiati di una FTR.\nNel 2012 il team \u00e8 impegnato in tutte e tre le classi del motomondiale, in MotoGP con Danilo Petrucci alla guida di una Ioda e poi di una Ioda-Suter, in Moto2 con Simone Corsi sempre con una FTR e in Moto3 con Luigi Morciano e Jonas Folger equipaggiati con una Ioda TR.\nNel 2013 i piloti sono Danilo Petrucci e Luk\u00e1\u0161 Pe\u0161ek per la MotoGP e Johann Zarco per la Moto2 equipaggiato con una Suter MMX2.\nNel 2014 il team prosegue in MotoGP con Petrucci alla guida di una ART e con Randy Krummenacher in Moto2 sempre con una Suter.\nNel 2015 sono impegnati Alex De Angelis in MotoGP e Florian Alt in Moto2, con gli stessi mezzi della stagione precedente.\nNel 2016 passa a correre nel campionato mondiale Superbike con i piloti Alex De Angelis e Lorenzo Savadori, muniti di una Aprilia RSV4 RF.\nPer la stagione 2017 il pilota \u00e8 Leandro Mercado. Nello stesso anno il team partecipa anche al campionato mondiale Supersport 300 con il pilota Armando Pontone, alla guida di una Yamaha YZF-R3.\nRisultati del team in MotoGP.\n\"Diversamente dalla classifica costruttori, i punti e il risultato finale sono la somma dei punti ottenuti dai piloti della squadra e il risultato finale si riferisce al team, non al costruttore.\""}
{"id": "9122101", "revid": "2039387", "url": "https://it.wikipedia.org/wiki?curid=9122101", "title": "Collegio elettorale di Rimini - Sant'Arcangelo di Romagna (Camera dei deputati)", "text": "Il collegio di Rimini - Sant'Arcangelo di Romagna fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Emilia-Romagna e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Rimini - Sant'Arcangelo di Romagna era uno dei 32 collegi uninominali in cui era suddivisa l'Emilia-Romagna e, come previsto dal D.Lgs. del 20 dicembre 1993 n. 536, era interamente compreso nella provincia di Rimini e comprendeva i seguenti comuni: Bellaria-Igea Marina, Poggio Berni, parte del comune di Rimini, Santarcangelo di Romagna, Torriana e Verucchio."}
{"id": "9122102", "revid": "599013", "url": "https://it.wikipedia.org/wiki?curid=9122102", "title": "Bolivia Gayt\u00e1n", "text": "Carriera.\nCon il ha preso parte ai Campionati americani del 1993."}
{"id": "9122104", "revid": "300067", "url": "https://it.wikipedia.org/wiki?curid=9122104", "title": "Bolivia Gaytan", "text": ""}
{"id": "9122125", "revid": "300067", "url": "https://it.wikipedia.org/wiki?curid=9122125", "title": "Ludivina Guzm\u00e1n", "text": "Carriera.\nCon il ha disputato due edizioni dei Giochi panamericani (Citt\u00e0 del Messico 1955, Chicago 1959)."}
{"id": "9122126", "revid": "37401", "url": "https://it.wikipedia.org/wiki?curid=9122126", "title": "Lingua cassita", "text": "La lingua cassita era la lingua parlata dai cassiti, popolazione del Vicino Oriente antico vissuta nei monti Zagros e nella Mesopotamia meridionale approssimativamente dal XVIII al IV secolo a.C. Una dinastia cassita govern\u00f2 la regione di Babilonia dal XVI al XII secolo a.C., quando venne rovesciata da una campagna condotta dagli elamiti. Poich\u00e9 durante il periodo cassita di Babilonia nei testi scritti vennero utilizzate principalmente la lingua accadica, parlata dai nativi babilonesi e usata soprattutto per le transazioni economiche, durante il periodo cassita, e la lingua sumera, attestata come lingua liturgica e solenne per le iscrizioni monumentali, sono sopravvissute pochissime attestazioni della lingua cassita.\nProprio in virt\u00f9 di questa scarsit\u00e0 di testimonianze la lingua cassita \u00e8 difficilmente classificabile, sebbene sia molto probabile che essa non sia una lingua semitica; infatti, \u00e8 stata talvolta accostata al ceppo hurro-urarteo.\nVocabolario.\nSulla base della distribuzione irregolare dei testi cuneiformi esistenti, sono state individuate poche tracce della lingua cassita. La mancanza di testi redatti interamente in lingua cassita rende attualmente impossibile la ricostruzione della sua grammatica.\nI termini attualmente noti sono:\nI morfemi non sono noti, ma le parole \"buri\" (sovrano) e \"burna\" (protetto) hanno probabilmente la stessa radice.\nL'ipotesi hurrita.\nSulla base di quanto \u00e8 sopravvissuto del suo apparato lessicale \u00e8 stata suggerita dal linguista tedesco Thomas Schneider l'appartenenza della lingua alla famiglia hurro-urartea. Tuttavia, non \u00e8 chiaro se il cassita fosse una lingua distinta o semplicemente un dialetto meridionale dell'hurrita. Se fosse quest'ultima ipotesi, si potrebbe supporre che i Cassiti fossero semplicemente una trib\u00f9 di hurriti giunta in Mesopotamia da nord. D'altra parte se fosse vera la prima ipotesi, si potrebbe eventualmente intuire un areale per la famiglia l'hurro-urartea pi\u00f9 ampio e pi\u00f9 significativo di quanto fino ad ora osservato dagli storici abbiano osservato."}
{"id": "9122127", "revid": "300067", "url": "https://it.wikipedia.org/wiki?curid=9122127", "title": "Ludivina Guzman", "text": ""}
{"id": "9122133", "revid": "287204", "url": "https://it.wikipedia.org/wiki?curid=9122133", "title": "Knaus Tabbert", "text": "La Knaus Tabbert AG \u00e8 un costruttore tedesco di veicoli per turismo da campeggio tipo roulotte e camper. Produce 26.000 veicoli all'anno.\nStoria.\nTabbert.\nLa \"Karosseriebau Alfred Tabbert\" venne fondata nel 1934 da Alfred Tabbert (1908\u20131973) a Schweinfurt. Durante la seconda guerra mondiale l'azienda venne distrutta dai bombardamenti e ricostruita nel 1946 con 80 dipendenti. Con la designazione \"Fr\u00e4nkische Fahrzeug- und M\u00f6belwerke\" venne riconvertita alla costruzione di mobili.\nNel 1953 venne creata la prima roulotte a marchio Tabbert e dal 1955 l\"Ideal-Caravan\" in serie. Nel 1959 venne fondata la \"TABBERT Wohnwagen GmbH\" a Mottgers. Nel 1971 produceva 14 modelli diversi tra i quali \u201eKurf\u00fcst\u201c, \u201eExzellenz\u201c, \u201eComtesse\u201c e \u201eGouverneur\u201c.\nNel 1984 la societ\u00e0 divenne \"Tabbert Caravan GmbH\" con sede a Sinntal, mentre nel 1987 con la \"FFB\" e la \"CI Wilk Bad Kreuznach GmbH\" fondarono la societ\u00e0 per azioni \"TIAG \u2013 TABBERT Industrie AG\" come Holding. Nel 1990 entr\u00f2 in Borsa e nel 1997 venne acquisita la \"KNAUS AG\".\nWilk.\nNel 1952 Helmut Wilk fonda la \"CI Wilk\" a Bad Kreuznach. Entr\u00f2 nel settore campeggio e nel 1959 costru\u00ec la prima roulotte.\nLa societ\u00e0 \"Caravans International Wilk Bad Kreuznach\" entr\u00f2 in insolvenza nel 1986. Dopo la morte di Helmut Wilk nel 1979 non vi fu pi\u00f9 una guida certa della societ\u00e0. La \"Tabbert Caravan GmbH\" prese il controllo e l'ultima serie a marchio Wilk usc\u00ec nel 2014.\nKnaus.\nL'architetto Helmut Knaus, fond\u00f2 nel 1960 la \"Knaus KG\" a Marktbreit. Con una roulotte di nome \"Schwalbennest\" inizi\u00f2 nel 1961 la produzione serie.\nI modelli pi\u00f9 noti seguirono a nome \"S\u00fcdwind\".\nLa \"Knaus GmbH Jandelsbrunn\" nacque nel 1981 dalla \"Knaus KG\" a Jandelsbrunn. I modelli furono \"S\u00fcdwind\" e \"Azur\".\nNel 1996 \"Knaus AG\" inizi\u00f2 a collaborare con la \"Tiag Tabbert-Industrie AG\".\nEifelland.\nNel 1962 venne fondata la \"Eifelland\" da G\u00fcnther Hennerici. .\nWeinsberg.\nNel 1912 Gustav Alt e Wilhelm Schuhmacher fondarono la Karosseriewerke Weinsberg, che nel 1938 venne venduta alla FIAT. La prima roulotte fu del 1969 sulla base del Fiat 238. Dopo il 1970 la Fiat chiuse la produzione.\nLa \"Fahrzeugbau\" della \"Weinsberg GmbH\" venne nel 1992 acquisita dalla \"Tiag Tabbert-Industrie AG\" e fondata la \"Weinsberg Mobile GmbH\".\nMorelo.\nLa \"MORELO Reisemobil GmbH\" fondata nel 2010 da Jochen Reimann a Schl\u00fcsselfeld. Dal 2011 fa parte della \"Knaus Tabbert\".\nKnaus Tabbert.\nLa \"Tiag Tabbert-Industrie AG\" nel 2001 si fuse con la \"Knaus AG\". Dopo che l'azienda primigenia \u00e8 stata dichiarata insolvente, La Knaus Tabbert \u00e8 stata rifondata il 1\u00ba gennaio 2009 dalla HTP Investments BV olandese.\nLa Knaus Tabbert GmbH nel 2020 \u00e8 diventata una societ\u00e0 per azioni, la Knaus Tabbert AG."}
{"id": "9122134", "revid": "757396", "url": "https://it.wikipedia.org/wiki?curid=9122134", "title": "Basketbol'nyj klub Chimki 2017-2018", "text": "Questa voce raccoglie le informazioni riguardanti il Basketbol'nyj klub Chimki nelle competizioni ufficiali della stagione 2017-2018.\nStagione.\nLa stagione 2017-2018 del Basketbol'nyj klub Chimki \u00e8 la 19\u00aa nel massimo campionato russo di pallacanestro, la VTB United League.\nRoster.\n\"Aggiornato al 11 settembre 2021\""}
{"id": "9122136", "revid": "6923", "url": "https://it.wikipedia.org/wiki?curid=9122136", "title": "Sindrome da secondo impatto", "text": "La sindrome da secondo impatto (SSI) \u00e8 una manifestazione patologica legata alla comparsa di una seconda commozione cerebrale in un periodo di ore o giorni successivo ad un primo episodio. Il quadro clinico \u00e8 di solito grave e caratterizzato da un rapido aumento della pressione intracranica, che pu\u00f2 anche portare al coma e alla morte.\nSi tratta di una manifestazione che generalmente avviene negli sport di contatto (boxe, calcio, rugby, sci, ecc.).\nEziologia.\nIl fattore scatenante \u00e8 una commozione cerebrale dovuta ad un trauma cranico iniziale, che non deve necessariamente di forte intensit\u00e0. Allo stesso modo, per innescare successivamente la seconda basta un trauma lieve, o addirittura un repentino e forte movimento di contraccolpo del capo (determinato ad esempio da una trattenuta).\nPer questi motivi, in caso di commozione cerebrale \u00e8 generalmente consigliabile la sospensione dell'attivit\u00e0 per una settimana dall'insorgenza della sintomatologia.\nPatogenesi.\nI meccanismi con cui si instaura la SSI non sono ancora del tutto noti. Si ritiene che una concussione possa determinare anomalie metaboliche e nel flusso ionico, nonch\u00e9 nella regolazione del flusso sanguigno cerebrale, che possono persistere fino a dieci giorni dopo il trauma: tali alterazioni vengono generalmente stabilizzate dai meccanismi di autoregolazione a livello cerebrale. Un secondo colpo causerebbe tuttavia uno scompenso tale da destabilizzare ulteriormente la situazione, causando un rapido aumento del flusso ematico e comparsa di edema, con un conseguentemente aumento della pressione intracranica, che nei casi pi\u00f9 gravi pu\u00f2 evolvere in una erniazione cerebrale.\nFattori di rischio.\nIl fattore di rischio principale \u00e8 la partecipazione a sport di contatto.\nBambini e adolescenti sembrano maggiormente suscettibili all'insorgenza di tale patologia rispetto agli adulti.\nClinica.\nLa sintomatologia della sindrome da secondo impatto ricalca inizialmente quella tipica della concussione, con cefalea, vertigini, astenia, amnesia e deficit dell'attenzione. Nonostante la seconda concussione il soggetto pu\u00f2 essere in grado di riprendere immediatamente l'attivit\u00e0, ma il quadro neurologico tende ad aggravarsi rapidamente con dilatazione delle pupille, assenza di movimenti oculari, perdita di conoscenza ed arresto respiratorio.\nDiagnosi.\nIl \"gold standard\" per la diagnosi della SSI \u00e8 rappresentato dalla tomografia computerizzata. Anche la risonanza magnetica pu\u00f2 essere impiegata per la diagnosi, tuttavia richiede tempi maggiormente lunghi e viene da alcuni ritenuta meno sensibile rispetto alla TC nel diagnosticare la sindrome.\nTrattamento.\nIl trattamento medico deve essere immediato e si basa sull'intubazione e la somministrazione di farmaci che regolano l'osmosi, come il mannitolo. Il trattamento chirurgico pu\u00f2 rivelarsi necessario, ma non sempre risolutivo.\nPrognosi.\nLa mortalit\u00e0 della SSI \u00e8 pari a circa il 50%. Quasi tutti i sopravvissuti a SSI riportano danni neurologici permanenti."}
{"id": "9122144", "revid": "585241", "url": "https://it.wikipedia.org/wiki?curid=9122144", "title": "Albanese istriano", "text": ""}
{"id": "9122145", "revid": "439868", "url": "https://it.wikipedia.org/wiki?curid=9122145", "title": "Gaona", "text": ""}
{"id": "9122147", "revid": "1543377", "url": "https://it.wikipedia.org/wiki?curid=9122147", "title": "Architettura sasanide", "text": "Con architettura sasanide ci si riferisce allo stile architettonico persiano che raggiunse l'apice del suo sviluppo durante l'era sasanide. Per molti versi il periodo dell'Impero sasanide (224-651) fu testimone del pi\u00f9 alto successo della civilt\u00e0 iraniana e costitu\u00ec l'ultimo grande impero persiano pre-islamico prima della conquista musulmana. Infatti parte dell'architettura sasanide fu adottata dai musulmani e divenne parte dell'architettura islamica.\nLa dinastia sasanide, come l'impero achemenide, ebbe origine nella provincia persiana di Fars. I sasanidi si consideravano successori degli Achemenidi, dopo la dinastia Ellenistica e l'Impero partico, e percepirono ci\u00f2 come il loro compito di ripristinare la grandezza della Persia.\nOrigini.\nNel far rivivere le glorie del passato achemenide, i sasanidi non furono semplici imitatori. L'arte di questo periodo rivela una sorprendente vitalit\u00e0. Per certi aspetti anticipava caratteristiche sviluppatesi poi in epoca islamica. La conquista della Persia da parte di Alessandro Magno aveva inaugurato la diffusione dell'arte ellenistica nell'Asia occidentale, ma se l'Oriente accett\u00f2 la forma esteriore di quest'arte, non ne assimil\u00f2 mai lo spirito. Gi\u00e0 in epoca partica l'arte ellenistica veniva liberamente interpretata dai popoli del Vicino Oriente e per tutto il periodo sasanide vi fu un continuo processo di reazione contro di essa. L'arte sasanide fece rivivere forme e tradizioni originarie della Persia e nel periodo islamico queste raggiunsero le sponde del Mar Mediterraneo.\nPalazzi.\nLo splendore in cui vivevano i monarchi sasanidi \u00e8 ben illustrato dai loro palazzi sopravvissuti, come quelli di Firuzabad e Bishapur nella provincia di Fars, e nella capitale Ctesifonte nell'Iraq moderno. Oltre alle tradizioni locali, l'architettura dinastica partica deve essere stata responsabile di molte delle caratteristiche architettoniche sasanidi. Tutti gli edifici del tempo sono caratterizzati dagli iwan con volta a botte introdotti nel periodo partico, ma ora avevano raggiunto proporzioni massicce, in particolare a Ctesifonte. L'arco della grande sala a volta di Ctesifonte attribuito al regno di Sapore I ha una luce di oltre 24 metri, e raggiunge un'altezza di 35,4 metri da terra. Questa magnifica struttura ha affascinato gli architetti nei secoli successivi ed \u00e8 sempre stata considerata uno dei pezzi pi\u00f9 importanti dell'architettura persiana. Molti dei palazzi contenevano una sala delle udienze interna che consisteva, come a Firuzabad, in una camera sormontata da una cupola. I Persiani risolsero il problema della costruzione di una cupola circolare su un edificio quadrato adottando l'inserimento di travi agli angoli dell'edificio, o piccoli archi costruiti negli angoli, convertendo cos\u00ec la sala in un ottagono su cui era semplice posizionare la cupola. La sala con la cupola nel palazzo di Firuzabad \u00e8 il primo esempio sopravvissuto dell'uso di questa tecnica e quindi c'\u00e8 una buona ragione per considerare la Persia come il suo luogo di invenzione.\nI primi palazzi dei Sasanidi non sono pervenuti ai nostri giorni. Ardashir I e Sapore I, e i loro immediati successori, eressero indubbiamente per se stessi residenze che superavano per grandezza e ricchezza gli edifici che avevano soddisfatto i Parti, cos\u00ec come quelli in cui i loro antenati, i re tributari della Persia sotto i Parti, avevano passato le loro esistenze. Ma queste residenze sono quasi del tutto scomparse.\nDescrizione.\nI pi\u00f9 antichi degli edifici sasanidi che consentono di essere misurati e descritti sono datati al periodo compreso tra il 350 e il 450 e pertanto non si \u00e8 in grado di tracciare i passaggi esatti con cui lo stile sasanide fu gradualmente elaborato. I primi esempi noti riguardano costruzioni del periodo in cui aveva gi\u00e0 acquisito un carattere marcato e deciso. Le sue caratteristiche principali erano semplici e uniformi, essendo gli edifici successivi solo ampliamenti dei precedenti, per aggiunta di nuovi locali o dell'ampliamento degli appartamenti. Le principali peculiarit\u00e0 dello stile erano, in primo luogo, che la pianta dell'intero edificio era rettangolare, senza aggiunte o sporgenze; in secondo luogo, l'ingresso principale era costituito da un alto portico a volta o sala con un arco che prendeva tutta la larghezza dell'edificio; il terzo punto, era che accanto a queste sale rettangolari, l'edificio conteneva stanze quadrate, con volta a cupola, circolare alla base ed ellittica nella sua sezione, poggiante su pennacchi di carattere insolito; quarto elemento, le stanze erano numerose e con bagno privato, e senza disimpegno per cui si accedeva direttamente da una all'altra, senza l'intervento di corridoi; in quinto luogo, il palazzo comprendeva, naturalmente, un cortile, posto verso la parte posteriore dell'edificio, con stanze che si aprivano su di esso.\nIl rettangolo era variamente proporzionato. La profondit\u00e0 poteva essere un po' pi\u00f9 della larghezza, o quasi il doppio. In entrambi i casi, il fronte occupava uno dei lati pi\u00f9 corti, o estremit\u00e0 dell'edificio. Il muro esterno era talvolta dotato di un solo ingresso; ma, pi\u00f9 comunemente, gli ingressi si moltiplicavano oltre il limite comunemente osservato negli edifici moderni. Il grande ingresso era esattamente al centro della facciata. Questo, come gi\u00e0 notato, era comunemente costituito da un arco alto che (se si escludono le cupole) copriva quasi tutta l'altezza dell'edificio, e costituiva una delle sue caratteristiche pi\u00f9 sorprendenti. L'edificio poteva raggiungere la lunghezza di 35 metri, una distanza pari alla lunghezza della Cappella di Enrico VII a Westminster. Ingressi simili sono comuni nelle moschee dell'Armenia e della Persia e nei palazzi di quest'ultimo paese. Nelle moschee \"portali alti e profondamente incassati\", \"senza rivali per grandezza e appropriatezza\", erano piuttosto la regola che l'eccezione; e, nei palazzi, le \"stanze del trono\" erano comunemente semplici recessi profondi di questo genere, voltati o sostenuti da pilastri, e aperti ad un'estremit\u00e0 per tutta la larghezza e l'altezza della sala.\nArchi.\nL'altezza dell'arco variava da circa 15 a 25 metri; era generalmente semplice e senza ornamenti ma in un caso si sono trovati una serie di archetti intorno a quello grande, con un effetto non sgradevole. Le sale a cupola erano quadrate, con lati da 7,5 a 12 metrii, o poco pi\u00f9. Le cupole erano circolari alla base, ma una sezione mostrava una mezza ellisse, con il suo asse pi\u00f9 lungo e pi\u00f9 corto proporzionati secondo un rapporto tre a due. L'altezza a cui si elevavano da terra non era molto al di sopra dei 21 metri. Un singolo edificio poteva avere due o tre cupole, della stessa dimensione o occasionalmente di dimensioni diverse. Era una particolarit\u00e0 della loro costruzione che non poggiavano su tamburi, ma su pennacchi dal carattere curioso.\nVeniva gettata una serie di archi semicircolari attraverso gli angoli della sala, ciascuno sporgendo pi\u00f9 del precedente, e in questo modo si eliminavano gli angoli e il quadrato si trasformava in ottagono o addirittura in un cerchio. Una cornice correva intorno alla sala, o sopra o sotto i pennacchi, o talvolta sia sopra che sotto. Le cupole erano traforate con una serie di piccoli fori, che lasciavano entrare un po' di luce, e anche la parte superiore delle pareti tra i pennacchi era perforata da finestre.\nNei palazzi sasanidi non c'erano passaggi o corridoi. Le stanze, per la maggior parte, si aprivano l'una nell'altra. In caso contrario, davano su un comune luogo di riunione, che era o un cortile aperto, o una grande sala a volta. Le aperture erano in genere portali di dimensioni moderate, ma talvolta archi dell'intera larghezza della stanza o dell'appartamento subordinato. In un palazzo sono state trovate fino a diciassette o diciotto stanze.\nOrnamento.\nL'ornamento esterno sasanide andava dal suolo al cornicione, mentre tra questi pannelli c'erano una serie di archi alti e stretti a doppia rientranza. Molto meno soddisfacente era il disegno molto pi\u00f9 elaborato adottato a Ctesifonte, dove si sovrapponevano sei serie di archi ciechi di diverso genere l'uno sull'altro, con marcapiani tra loro, e con lesene, poste singolarmente o in coppia, che separavano gli archi in gruppi, e non regolarmente sovrapposti, come dovrebbero essere pilastri, reali o apparenti. L'ornamento interno era probabilmente, in gran parte, costituito da stucchi, pitture e forse dorature. Tutto questo, per\u00f2, se esisteva, \u00e8 scomparso e gli interni presentano ora un aspetto spoglio e nudo, che \u00e8 solo leggermente alleviato dall'occorrenza occasionale di finestre, di portali ornamentali e di nicchie, che ricordano caratteristiche ben note a Persepoli. In alcuni casi la disposizione degli ambienti pi\u00f9 grandi veniva migliorata mediante brevi pilastri, posti a una certa distanza dalle pareti, e sorreggenti una sorta di costolatura trasversale, che rompeva l'uniformit\u00e0 del tetto. I pilastri erano collegati alle pareti laterali da archi ribassati.\nTali erano le principali distinzioni dell'architettura del palazzo sasanide. L'effetto generale delle grandi sale era grandioso, sebbene poco piacevole alla vista e, nei migliori esemplari, l'intero palazzo aveva un'aria di semplice e dignitosa severit\u00e0. Le disposizioni interne non sembrano essere state molto razionali. Troppo era sacrificato alla regolarit\u00e0, e l'apertura di ogni stanza sulla vicina doveva essere stata, si potrebbe pensare, insoddisfacente. Tuttavia, gli edifici sono considerati \"indicatori di notevole originalit\u00e0 e potere\", sebbene \"indichino uno stato della societ\u00e0 in cui l'attenzione alla sicurezza difficilmente consentiva all'architetto il libero esercizio degli ornamenti pi\u00f9 delicati della sua arte\".\nUnicit\u00e0.\nLa caratteristica unica dell'architettura sasanide era il suo uso distintivo dello spazio. L'architetto sasanide concepiva il suo edificio in termini di masse e superfici; da qui l'uso di massicci muri di mattoni decorati con stucchi sagomati o intagliati. Decorazioni murali in stucco appaiono a Bishapur, ma esempi migliori sono conservati a Chal Tarkhan vicino a Rayy (periodo tardo sasanide o primo islamico), e a Ctesifonte e Kish in Mesopotamia. I pannelli mostrano figure di animali incastonati in tondi, busti umani e motivi geometrici e floreali.\nInfluenza sasanide.\nL'arte sasanide fece rivivere forme e tradizioni originarie della Persia e nel periodo islamico queste raggiunsero le sponde del Mar Mediterraneo. L'influenza dell'architettura sasanide giunse ben oltre i suoi confini, ed ebbe un'influenza distintiva sull'architettura bizantina e su quella islamica. L'architettura islamica, infatti, prese in prestito pesantemente dall'architettura persiana.\nBaghdad, ad esempio, si basava su precedenti persiani come Firuzabad in Persia. In effetti, ora \u00e8 noto che i due architetti che vennero assunti da al-Mansur per pianificare il disegno della citt\u00e0 erano Naubakht, un ex zoroastriano persiano, e Mashallah, un ex ebreo del Khorasan, in Iran.\nLa Grande Moschea di Samarra \u00e8 un altro esempio, dove l'edificio a spirale era basato sull'architettura persiana, come la torre a spirale nel mezzo di Firuzabad, un'antica capitale sasanide.\nIn Afghanistan a Bamian ci sono rovine che mostrano il grande impatto dell'arte e dell'architettura iraniana (specialmente dell'era sasanide) dal IV all'VIII secolo. Affreschi e colossali Buddha adornano i monasteri di Bamian, rivelando una fusione di elementi sasanidi-iraniani e greco-buddisti. \nInfluenze straniere.\nL'architettura bizantina influenz\u00f2 alcune architetture sasanidi, uno dei buoni esempi \u00e8 a Bishapur, dove alcuni dei pavimenti erano decorati con mosaici che mostrano scene di allegria come a un banchetto; l'influenza romana qui \u00e8 chiara e i mosaici potrebbero essere stati posati da prigionieri romani. Gli edifici erano anche decorati con pitture murali; esemplari particolarmente belli sono stati trovati sul monte Khajeh nel Sistan."}
{"id": "9122152", "revid": "1924342", "url": "https://it.wikipedia.org/wiki?curid=9122152", "title": "Krvna osveta", "text": "La Krvna osveta (, Vendetta di sangue) \u00e8 una legge consuetudinaria di vendetta tra i popoli slavi del Sud, in Montenegro ed Erzegovina, praticata da montenegrini, serbi e croati (prevalentemente dall'Erzegovina) nel corso della storia, registrata per la prima volta fin dal Medioevo. Essa \u00e8 un giuramento di ritorsione di vendetta, che descrive la vendetta di una persona contro chi ha ucciso il suo parente, uccidendo l'assassino o uno dei parenti stretti dell'assassino. In Montenegro l'usanza \u00e8 esistita come un fenomeno di massa fino alla met\u00e0 del XIX secolo. \u00c8 esistita anche in Dalmazia, Serbia meridionale e Macedonia.\nDescrizione.\nLa pratica inizi\u00f2 nei Balcani nel XV secolo, sotto il dominio ottomano e diminu\u00ec nel XIX secolo, quando i Paesi balcanici ottennero lentamente la loro indipendenza dall'Impero ottomano. Nei principati serbi pre-ottomani, la cosiddetta \"vra\u017eda\" era una forma di pagamento per placare la vendetta, della quale una met\u00e0 veniva pagata alla Chiesa ortodossa serba, mentre l'altra alla famiglia della vittima. Dopo la conquista ottomana della Serbia, i clan autonomi litigavano spesso tra loro. Le famiglie in Serbia abbandonarono la tradizione poich\u00e9 le maggiori minacce all'integrit\u00e0 familiare erano poste da albanesi e turchi piuttosto che dal proprio gruppo etnico.\nQuando un membro della famiglia era ucciso, la famiglia dell'autore (fratellanza/clan \"bratstvo\") aveva un \"debito di sangue\" (\"krvni dug\") che poteva essere rimosso solo quando la famiglia della vittima (un membro designato, \"osvetnik\") aveva la sua vendetta uccidendo l'aggressore o qualsiasi membro della famiglia dell'assassino (spesso un parente stretto di sesso maschile, preferibilmente il fratello, sebbene l'uccisione di bambini non fosse incoraggiata). Solo allora la famiglia della vittima riceveva la pace (tuttavia, la faida continuava se un parente decideva di vendicarsi, indipendentemente da chi avesse iniziato). In ogni caso, uccidere in casa propria era l'azione peggiore, rappresentando l'immoralit\u00e0, ed era considerata una grande vergogna nella cultura montenegrina. Se un criminale veniva assassinato, spesso non si risolveva in una faida poich\u00e9 la criminalit\u00e0 era negativa agli occhi della societ\u00e0, ma in alcuni casi la famiglia del criminale continuava a uccidere i serdar e altre persone di alto rango.\nLa vendetta non era limitata ai maschi; le donne i cui mariti o parenti venivano uccisi potevano assumere il \"debito di sangue.\" Un esempio \u00e8 registrato dal clan Bjelopavli\u0107i, dove una vedova si era vendicata per l'omicidio del marito.\nLe faide di sangue potevano essere evitate con il pagamento in contanti o sposando un membro di un particolare clan.\nLe faide avvenivano anche a causa del furto di una capra o di una mucca, ma il motivo pi\u00f9 comune era la disgrazia di un membro della famiglia.\nLo storico Milakovi\u0107 descrive l'epoca del vescovo montenegrino Pietro I:\nPietro I menzionava spesso questi conflitti di \"br\u0111ani\", \"montenegrini\", \"erzegovini\" nelle sue epistole e lettere. La tregua era chiamata \"fede\", \"prendere fede\" con qualcuno per un certo periodo.\nAbolizione.\nIl 18 ottobre 1798, l'Assemblea nazionale tenuta nel monastero di Stanjevi\u0107i adott\u00f2 il Codice generale montenegrino e montano per le trib\u00f9 montenegrine e montane. Questo codice \u00e8 anche conosciuto come il \"Codice di Pietro I\". L'obiettivo principale di tale codice era sopprimere l'antica usanza della vendetta di sangue. L'articolo 3 del codice prevedeva anche la confisca dei beni, a favore dello Stato e della famiglia del defunto, se l'imputato si nascondeva fuori dal Paese e non poteva essere catturato. L'articolo 5 del Codice stabiliva che una persona che catturava un assassino aveva il diritto di ucciderlo e non sarebbe stato ritenuto responsabile dinanzi alla legge. Era prevista la pena di morte per le vendette di sangue. Nel 1815 il sacerdote N. Kaludjerovic prescrisse circa 1\u00a0500 condanne a morte. Lo storico Pavle Rovinski rifer\u00ec dell'esistenza di faide in Montenegro a cavallo tra il XIX e il XX secolo."}
{"id": "9122154", "revid": "110157", "url": "https://it.wikipedia.org/wiki?curid=9122154", "title": "Ostravar Ar\u00e9na", "text": "LOstravar Ar\u00e9na \u00e8 un palazzetto dello sport, principalmente utilizzato nelle gare di hockey su ghiaccio, nel distretto di V\u00edtkovice a Ostrava (Repubblica Ceca).\nStoria.\nNel 1979 la municipalit\u00e0 di Ostrava approvava la costruzione di un palazzetto dello sport da erigere al posto del quartiere residenziale di Rusk\u00e9 ulice. Il progetto veniva affidato all'architetto Vladim\u00edr Dede\u010dek, aderente alla corrente del brutalismo. L'inaugurazione del \"Pal\u00e1c kultury a sportu\" (Palazzo della cultura e dello sport) \u00e8 stata nel 1986, l'edificio \u00e8 entrato in piena attivit\u00e0 nel 1988. Nelle adiacenze \u00e8 stato costruito anche l'Atom Hotel (ora Clarion Hotel). Il costo complessivo \u00e8 stato di di corone ceche.\nTra il 2003 e il 2004 \u00e8 avvenuta la completa ricostruzione dell'impianto, per il costo di di corone. La nuova inaugurazione \u00e8 stata il 6 aprile 2004 con un concerto del tenore Jos\u00e9 Carreras. Il palazzetto cos\u00ec ricostruito \u00e8 stato rinominato \"\u010cEZ Ar\u00e9na\" a motivo della sponsorizzazione da parte della compagnia energetica \u010cesk\u00e9 Energetick\u00e9 Z\u00e1vody.\nNel 2012 sono stati fatti uleriori lavori di ammodernamento dell'impianto per l'hockey su ghiaccio e l'aggiunta di nuove tribune telescopiche d'angolo portando la capacit\u00e0 dell'arena a posti. \u00c8 stato anche installato un video wall LED a 4 facce.\nTerminata la sponsorizzazione, da luglio 2015 a inizio 2016 il palazzetto \u00e8 stato temporaneamente denominato \"Ostrava Arena\". Dall'inizio del 2016 l'impianto prende il nome \"Ostravar Ar\u00e9na\" dal nuovo sponsor, il birrificio Ostravar.\nManifestazioni.\nSportive.\nL'impianto, predisposto per l'hockey su ghiaccio e il pattinaggio di figura, \u00e8 anche utilizzato per le gare di pallavolo, pallacanestro, pallamano, floorball, calcio a cinque, tennis, tennistavolo.\nNel corso degli anni sono state organizzate varie gare di carattere internazionale: \nMusicali.\nNel corso degli anni l'Ostravar Ar\u00e9na ha ospitato concerti di star internazionali (Sting, Bryan Adams, Peter Gabriel, Bobby McFerrin, Jos\u00e9 Carreras, Jos\u00e9 Cura, Joe Cocker, Roxette, Rammstein, Kiss, Scorpions, Deep Purple, Manowar, Judas Priest, Slayer, Black Sabath, Aerosmith, Jethro Tull) e musical come \"Disney on Ice\" e \"Holiday on Ice\"."}
{"id": "9122161", "revid": "1310927", "url": "https://it.wikipedia.org/wiki?curid=9122161", "title": "Jos\u00e9 Embal\u00f3", "text": "Carriera.\nIl 1\u00ba luglio 2021 viene acquistato a titolo definitivo dalla squadra armena dell'.\nStatistiche.\nPresenze e reti nei club.\n\"Statistiche aggiornate al 14 settembre 2021.\""}
{"id": "9122186", "revid": "247222", "url": "https://it.wikipedia.org/wiki?curid=9122186", "title": "Miroslav Brklja\u010da", "text": " \nCarriera.\nDebutt\u00f2 con l' l'8 marzo 1953 nella gara interna di campionato persa 0-2 contro il . "}
{"id": "9122194", "revid": "713168", "url": "https://it.wikipedia.org/wiki?curid=9122194", "title": "Saldanha Marinho", "text": ""}
{"id": "9122198", "revid": "945903", "url": "https://it.wikipedia.org/wiki?curid=9122198", "title": "Afro Blue (Dee Dee Bridgewater)", "text": "Afro Blue \u00e8 il primo album solista della cantante jazz statunitense Dee Dee Bridgewater, pubblicato dall'etichetta discografica giapponese \"Trio Records\" nel 1974."}
{"id": "9122199", "revid": "44876", "url": "https://it.wikipedia.org/wiki?curid=9122199", "title": "Audace Football Club 1925-1926", "text": ""}
{"id": "9122202", "revid": "44876", "url": "https://it.wikipedia.org/wiki?curid=9122202", "title": "Audace Football Club 1921-1922", "text": ""}
{"id": "9122203", "revid": "96758", "url": "https://it.wikipedia.org/wiki?curid=9122203", "title": "Irfan Peljto", "text": "Carriera.\nIl 27 luglio 2013 fa il suo esordio in prima divisione bosniaca arbitrando l'incontro tra e . Nel 2015 viene promosso ad arbitro FIFA e l'8 giugno 2019 dirige l'incontro tra nazionali maggiori -."}
{"id": "9122205", "revid": "1924342", "url": "https://it.wikipedia.org/wiki?curid=9122205", "title": "Christoph von Benckendorff", "text": "Biografia.\nFiglio maggiore del governatore militare di Riga, Johann Michael von Benckendorff, Christoph Ivanovi\u010d (com'era noto secondo la grafia russa), nacque il 30 luglio 1749 ed era discendente da un'antica famiglia di origini tedesche.\nEntrato nell'esercito russo nel 1760, nel 1762 divenne ufficiale delle truppe del conte Chernyshev e prese parte alle battaglie finali della Guerra dei Sette anni.\nNel 1770 divenne aiutante del generale M.V. Berg, prendendo parte alla campagna in Crimea ed alla battaglia di Perekop; l'anno successivo venne trasferito nel corpo d'armata del generale Baur, nella guerra contro i turchi sul Danubio.\nIl 24 novembre 1771, per essersi distinto nella battaglia di Bucarest, Benckendorf venne promosso al grado di maggiore, venendo nominato quartiermastro nel marzo del 1772. Cinque anni dopo venne trasferito al reggimento di fanteria di Narva come tenente colonnello, e nel 1782 fu promosso colonnello.\nNel 1779 conobbe la sua futura moglie a Montbeliard. Il 26 novembre 1786 venne insignito dell'Ordine di San Giorgio di IV classe, ottenendo nel 1789 il grado di generale di brigata ed il 5 febbraio 1790 quello di maggiore generale.\nGodette sempre del favore della corte imperiale: suo padre era molto amico dell'allora granduca Paolo, mentre sua madre era stata legata da profonda amicizia con la granduchessa Maria sin dall'infanzia. Malgrado ci\u00f2 questo legame venne osteggiato dalla zarina Caterina II di Russia che voleva evitare che il figlio avesse dei favoriti. \nUna volta salito al potere, Paolo I, il 12 novembre 1796, promosse il giovane Benckendorff al grado di tenente generale e lo nomin\u00f2 governatore militare di Riga. In questa posizione, Benckendorff ottenne rispetto e apprezzamento per i propri compiti; il 5 aprile 1797 venne insignito dell'Ordine di Sant'Aleksandr Nevsky ed il 30 settembre 1798 ottenne il grado di generale di fanteria.\nBen presto per\u00f2, a causa della sua cattiva salute, venne costretto a lasciare il servizio militare attivo (13 settembre 1799) e trascorse il resto dei suoi giorni presso la tenuta del conte Stenbock a Kolga, non lontano da Riga, ove mor\u00ec il 10 giugno 1823.\nMatrimonio e figli.\nSpos\u00f2 la baronessa Anna Julianne Schelling von Kanstadt (1758 - 11 marzo 1797), con la quale ebbe i seguenti figli:"}
{"id": "9122210", "revid": "1442080", "url": "https://it.wikipedia.org/wiki?curid=9122210", "title": "Severo di Vienne", "text": "San Severo di Vienne (morto c. 455) era un sacerdote che evangelizzava a Vienne, in Francia. \u00c8 venerato come un santo cattolico. Si dice che Severus fosse indiano di nascita e di origini benestanti. Si stabil\u00ec a Vienna intorno al 430. Mor\u00ec in Italia, ma il suo corpo fu riportato a Vienne e sepolto nella chiesa di Santo Stefano, da lui stesso costruita. La sua voce nel Martirologio Romano recita:"}
{"id": "9122211", "revid": "1632387", "url": "https://it.wikipedia.org/wiki?curid=9122211", "title": "The Black Flame", "text": "The Black Flame \u00e8 il quarto album in studio del gruppo musicale svedese Wolf, pubblicato nel 2006 dalla Century Media Records."}
{"id": "9122236", "revid": "1372005", "url": "https://it.wikipedia.org/wiki?curid=9122236", "title": "Contea di Weimar-Orlam\u00fcnde", "text": "La contea di Weimar-Orlam\u00fcnde era un'entit\u00e0 politica indipendente sul territorio dell'attuale Turingia. Consisteva nei territori non collegati della contea di Weimar e della contea di Orlam\u00fcnde. I reggenti erano chiamati conti di Orlam\u00fcnde o conti di Weimar-Orlam\u00fcnde.\nStoria.\nStirpe dei Weimar-Orlam\u00fcnde.\nIl conte Ottone I della linea pi\u00f9 antica dei conti di Weimar entr\u00f2 in possesso della contea di Orlam\u00fcnde intorno al 1060. Quando il fratello maggiore di Ottone, il conte Guglielmo IV, che governava a Weimar, mor\u00ec senza figli nel 1062, Ottone ricevette anche la contea di Weimar. Da allora in poi, i due territori furono collegati come contea di Weimar-Orlam\u00fcnde. Con la morte del conte Ulrico II, la linea pi\u00f9 antica dei conti di Weimar-Orlam\u00fcnde si estinse nel 1112.\nStirpe ascanide.\nL'erede era il conte palatino Sigfrido di Ballenstedt, figlio della contessa palatina Adelaide di Weimar-Orlam\u00fcnde (\u2020 28 marzo 1100), una figlia del suddetto conte Ottone I. Poich\u00e9 era sposata con il conte Adalberto II di Ballenstedt (il nonno di Alberto l'Orso) della stirpe dei Ascanidi, la contea di Weimar Orlam\u00fcnde and\u00f2 al figlio di Adalberto, Sigfrido (\u2020 1113), dopo diverse dispute di eredit\u00e0 in cui fu coinvolto anche l'imperatore Enrico V. Dopo la sua morte, pass\u00f2 ad una linea collaterale degli Ascanidi e nel 1140 ad Alberto l'Orso.\nDurante le divisioni di eredit\u00e0 nel casato Ascanide dopo la morte di Alberto l'Orso nel 1170, una linea pi\u00f9 giovane dei conti di Weimar-Orlam\u00fcnde sorse dopo Ermanno I (1140\u20131176), un figlio minore di Alberto l'Orso.\nSotto suo nipote Ermanno II (1180-1247), che resse Weimar dal 1206, la contea fior\u00ec di nuovo. Ermanno II era il marito di Beatrice, erede di Andechs-Merania. Attraverso la sua eredit\u00e0, i possedimenti territoriali degli Orlam\u00fcnde si estendevano da Weimar e dal castello di Schauenforst sull'Orlagau intorno a Orlam\u00fcnde e Rudolstadt e ai domini, tenute e diritti in parte disgiunti nelle montagne della Turingia e nella Frankenwald fino alla zona di Kronach, Plassenburg e Nordhalben. I conti di Weimar-Orlam\u00fcnde cominciarono a stabilire la propria sovranit\u00e0, ma troppo tardi per affermarsi contro i langravi della Turingia della nascente dinastia Wettin. Dopo la morte di Ermanno, la contea fu divisa tra i suoi due figli, Ermanno III (\u2020 1283) ed Ottone III (\u2020 1285). La divisione indebol\u00ec ulteriormente i conti nella loro disputa con la dinastia Wettin, e dovettero anche affrontare pressanti problemi finanziari. Questi eventi fecero s\u00ec che la linea di Orlam\u00fcnde di Ermanno III dovette vendere Orlam\u00fcnde ai Wettin il 27 aprile 1344.\nLa linea di Weimar fondata da Ottone III dur\u00f2 fino al 1346, quando Federico I, nipote di Ottone III, fu sconfitto dai Wettin nella guerra dei conti di Turingia e dovette dare loro in feudo la contea di Weimar. Ci\u00f2 pose fine alla contea di Weimar come unit\u00e0 politica immediata imperiale, cio\u00e8 indipendente. I conti di Weimar rimasero vassalli della dinastia Wettin fino all'estinzione della linea principale. Dopo la morte dell'ultimo conte di Weimar, i Wettin confiscarono Weimar come feudo completo e non lo cedettero a nessuno, facendo si che Weimar diventasse parte diretto del patrimonio Wettin. Dalla spartizione di Lipsia nel 1485, fu nelle mani degli Ernestini, e dopo la capitolazione di Wittenberg nel 1547, divenne la loro sede e residenza del ducato di Sassonia-Weimar e successivamente del ducato o granducato di Sassonia-Weimar-Eisenach.\nI conti ascanidi di Weimar-Orlam\u00fcnde, ai quali apparteneva anche Ottone X, continuarono inizialmente ad esistere in linee collaterali, che per\u00f2 persero i loro ultimi territori a favore dei Wettin nel 1467 e infine si estinsero nel 1486.\nI loro possedimenti includevano Graefenthal fino al 1426, Lichtenberg, Magdala fino al 1427, il castello di Lauenstein fino al 1430 e Schauenforst fino al 1432.\nStemma.\nLo stemma della Saale-Holzland-Kreis, il circondario di Kronach e gli stemmi della citt\u00e0, i comuni e gli ex stemmi comunali ricordano la contea di Weimar-Orlam\u00fcnde direttamente o in alcuni elementi."}
{"id": "9122246", "revid": "125034712", "url": "https://it.wikipedia.org/wiki?curid=9122246", "title": "Oumar Solet", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , debutta in prima squadra il 4 agosto 2017 in occasione dell'incontro di Championnat National vinto 1-0 contro il ; nel gennaio seguente viene acquistato in prestito dall' che lo aggrega alla propria seconda squadra.\nAl termine della stagione viene riscattato ed il 16 gennaio 2019 esordisce in Ligue 1 nella trasferta pareggiata 2-2 sul campo del . Impiegato di rado con la prima squadra, nel 2020 viene ceduto a titolo definitivo al .\nStatistiche.\nPresenze e reti nei club.\n\"Statistiche aggiornate al 31 luglio 2021.\""}
{"id": "9122252", "revid": "1505830", "url": "https://it.wikipedia.org/wiki?curid=9122252", "title": "Edwina Currie", "text": " \u00c8 stata eletta deputata al Parlamento per il Partito Conservatore nel 1983. \u00c8 stata sottosegretario di Stato per la Sanit\u00e0 per due anni, prima di dimettersi nel 1988. Quando cess\u00f2 da parlamentare, nel 1997, aveva intrapreso la carriera di scrittrice e giornalista televisiva.\nBiografia.\n\u00c8 nata a sud di Liverpool da una famiglia ebrea ortodossa, che \"l'ha rinnegata per aver sposato un ragioniere non ebreo\". Non \u00e8 praticante \u00e8 ha dichiarato, in un'intervista del febbraio 2000, di trovare \"il giargianese (\"mumbo jumbo\") religioso difficile da digerire in qualsiasi confessione\". Ha frequentato la Liverpool Institute High School for Girls, dove \u00e8 stata \"deputy head girl\", alla Blackburne House, nel quartiere di Canning a Liverpool.\nHa studiato filosofia, politica ed economia al St Anne's College di Oxford. Ha poi conseguito il master in storia economica presso la London School of Economics. \nAttivit\u00e0 politica.\nDal 1975 al 1986 \u00e8 stata consigliera comunale di Birmingham per Northfield. Nel 1983, si candid\u00f2 al Parlamento come candidata del Partito Conservatore, e fu eletta come membro per il South Derbyshire. Spesso schietta, \u00e8 stata descritta come \"un appuntamento fisso sullo schermo televisivo della nazione che dice qualcosa di oltraggioso su qualsiasi cosa\" e \"la donna pi\u00f9 schietta e sessualmente interessata della sua generazione politica\". \nNel settembre 1986 divenne Sottosegretario di Stato per la Salute. Tra i suoi commenti nei due anni successivi c'erano \u2013 nonostante non fosse religiosa \u2013 che \"le brave persone cristiane\" non hanno l'AIDS, che gli anziani che non potevano permettersi le bollette del riscaldamento dovrebbero avvolgersi caldi in inverno e che i nordici muoiono di \"ignoranza e patatine\". \nNel 1988, un alto funzionario nomin\u00f2 il personaggio televisivo Jimmy Savile a capo di una task force per gestire l'ospedale psichiatrico di Broadmoor. Currie successivamente firm\u00f2 questa decisione. Savile ha ricevuto un potere straordinario e un set di chiavi con accesso completo a ogni parte dell'ospedale. Si \u00e8 mescolato ripetutamente con i circa 800 pazienti, molte ragazze adolescenti, alcune gravemente disturbate e medicate. La polizia in seguito rifer\u00ec che Savile era stato probabilmente uno dei pi\u00f9 prolifici criminali sessuali della Gran Bretagna. \nControversia sulla salmonella nelle uova.\nCurrie fu costretta a dimettersi da sottosegretario di Stato parlamentare per la salute nel dicembre 1988, dopo aver emesso un avvertimento sulla salmonella nelle uova britanniche. L'affermazione che \"la maggior parte della produzione di uova in questo paese, purtroppo, \u00e8 ora colpita da salmonella\", suscit\u00f2 indignazione tra gli agricoltori e i produttori di uova causando un rapido calo delle vendite di uova del 60%. La controversia le \u00e8 valsa il soprannome di \"Eggwina\".\nLa perdita di entrate ha portato alla macellazione di quattro milioni di galline. Ci fu una particolare rabbia nell'Irlanda del Nord, dove la produzione di uova era una parte significativa dell'economia. Alla festa di Natale dell'Industrial Development Board per l'Irlanda del Nord, quell'anno il piatto in primo piano era \"uova al curry\". Per fare ammenda, nel 1990, ha iniziato la National Egg Awareness Campaign.\nMolto tempo dopo la fine delle polemiche, nel 2001, un rapporto di Whitehall riservato e apparso mesi dopo le dimissioni di Currie, rilev\u00f2 che c'era stata una \"epidemia di salmonella di proporzioni considerevoli\". \nDopo il Parlamento.\nCurrie tent\u00f2 di essere selezionata come candidata dei conservatori per le elezioni del Parlamento europeo del 1999, ma senza successo. \nDopo quasi un quarto di secolo lontano dalla politica, nel febbraio 2021 Currie si \u00e8 candidata alle elezioni locali del Derbyshire County Council come esponente di Whaley Bridge, sfidando Ruth George del Partito Laburista. La sfida tra due ex parlamentari per un seggio in consiglio \u00e8 stata molto seguita. Il 7 maggio il tentativo di Currie \u00e8 fallito. \nVita privata.\nIl 1\u00ba luglio 1972 ha sposato Ray Currie, da cui ha avuto due figli e ha divorziato nel 1997. Il 24 maggio 2001 ha sposato in seconde nozze John Jones, funzionario di polizia in pensione, che ha conosciuto come ospite del suo programma radiofonico nel 1999. Vive a Whaley Bridge."}
{"id": "9122260", "revid": "539155", "url": "https://it.wikipedia.org/wiki?curid=9122260", "title": "Composizioni di Igor' F\u00ebdorovi\u010d Stravinskij", "text": "L'elenco delle composizioni di Igor' F\u00ebdorovi\u010d Stravinskij si riallaccia alla classificazione realizzata nel 1968 dal musicologo Harry Halbreich e dal catalogo elaborato nel 1966 dallo studioso e biografo di Stravinskij, Eric Walter White. che comprende un numero di 110 composizioni e di 14 arrangiamenti su opere di altri autori."}
{"id": "9122263", "revid": "287204", "url": "https://it.wikipedia.org/wiki?curid=9122263", "title": "Campionato europeo di baseball 2005", "text": "Il campionato europeo di baseball 2005 \u00e8 stato la ventinovesima edizione del campionato continentale. Si svolse a Blansko, Choce\u0148, Olomouc e Praga, in Repubblica Ceca, dal 7 al 17 luglio, e fu vinto dai , alla loro diciannovesima affermazione in ambito europeo."}
{"id": "9122264", "revid": "61051", "url": "https://it.wikipedia.org/wiki?curid=9122264", "title": "Toumeyella parvicornis", "text": "La Cocciniglia tartaruga (Toumeyella parvicornis ) \u00e8 una Cocciniglia cos\u00ec chiamata per l'aspetto degli esemplari adulti femminili. Conosciuta anche come \"Cocciniglia tartaruga del Pino\".\nBiologia della specie.\n\"Toumeyella parvicornis\" \u00e8 altamente adattabile e pu\u00f2 avere un numero di generazioni variabile in base alle condizioni climatiche; in Canada non si riscontra pi\u00f9 di una generazione l'anno, numero che aumenta sensibilmente nei paesi tropicali e del mediterraneo. \nDopo la schiusa delle uova, la neanide di prima et\u00e0 si muove sull\u2019ospite in cerca di un sito di alimentazione adatto. I maschi sono dotati di ali mentre le femmine possono essere trasportate dal vento o da animali. Il loro colore va dal rossastro al marrone scuro la loro dimensione massima non supera il mezzo centimetro. \nL'insetto \u00e8 un fitomizo, ossia si nutre della linfa di piante succhiandola. La grande quantit\u00e0 di melata prodotta dal parassita favorisce lo sviluppo di fumaggine. I rami e le foglie degli esemplari attaccati si presentano coperti da una fitta coltre scura. Tale stratificazione porta ad una riduzione della fotosintesi e quindi comporta il deperimento degli alberi.\nOrigine e diffusione.\n\"Toumeyella parvicornis\" \u00e8 una specie originaria del Nord America. Nel 2005 \u00e8 stata segnalata per la prima volta al di fuori del suo areale originale, nei Caraibi (Isole Turks e Caicos), rivelandosi un pericoloso infestante dei pini locali.\nNel 2015 \u00e8 stata rinvenuta per la prima volta in Campania, primo rilevamento avvenuto in Europa. Dopo aver arrecato ingenti danni al patrimonio arboreo partenopeo e regionale, nel 2018 \u00e8 stata avvistata anche a Roma, dove ha iniziato a diffondersi fino al centro storico della capitale.\nOspiti.\nIn Italia l'ospite privilegiato \u00e8 il comune Pino domestico che mal tollera la presenza di \"Toumeyella parvicornis\", che spesso ne causa la morte (per sopraggiunta di altri parassiti o per riduzione drastica della capacit\u00e0 fotosintetica). L'insetto sembra non attaccare altre specie di pino. La sua predilezione per il pino domestico ha portato l'insetto ad essere soggetto di particolari attenzioni giornalistiche e politiche, poich\u00e9 il suo contenimento si \u00e8 rilevato necessario per salvaguardare il patrimonio storico formato dai pini delle citt\u00e0 italiane."}
{"id": "9122265", "revid": "963244", "url": "https://it.wikipedia.org/wiki?curid=9122265", "title": "Religiose del Cuore di Ges\u00f9", "text": "Le Religiose del Cuore di Ges\u00f9 (in francese \"Religieuses du C\u0153ur de J\u00e9sus\"; sigla \"R.C.I.\") sono un istituto religioso femminile di diritto pontificio.\nStoria.\nLa congregazione, detta anche delle Vittime del Sacro Cuore di Ges\u00f9, fu fondata nel 1857 a Genas da Caroline Lioger.\nLa fondatrice intendeva istituire una comunit\u00e0 di vita contemplativa accanto alle tante dedite all'apostolato attivo sorte negli stessi anni, dopo la rivoluzione francese. Caroline Lioger ricevette un notevole aiuto dal sacerdote \u00c9mile Roux, professore di teologia a Saint-Sulpice e Viviers, e da Sylvain-Marie Giraud, superiore generale dei missionari di Nostra Signora di La Salette.\nL'istituto ricevette il pontificio decreto di lode il 6 agosto 1970 e l'approvazione definitiva il 3 febbraio 1908.\nAttivit\u00e0 e diffusione.\nLe suore si dedicano alla vita contemplativa (recita dell'ufficio divino secondo il breviario romano, adorazione quotidiana del Santissimo Sacramento) e ad alcune attivit\u00e0 apostoliche compatibili con la clausura (ritiri, catechismi).\nLa sede generalizia \u00e8 a Mormaison.\nAlla fine del 2015 l'istituto contava 7 religiose e una sola casa."}
{"id": "9122285", "revid": "963244", "url": "https://it.wikipedia.org/wiki?curid=9122285", "title": "Religiose riparatrici del Sacro Cuore di Ges\u00f9", "text": "Le Religiose Riparatrici del Sacro Cuore di Ges\u00f9 (in spagnolo \"Religiosas Reparadoras del Sagrado Coraz\u00f3n de Jes\u00fas\"; sigla \"R.S.C.\") sono un istituto religioso femminile di diritto pontificio.\nStoria.\nLa congregazione, detta in origine delle \"Dames de la r\u00e9union au Sacr\u00e9-C\u0153ur de J\u00e9sus\", fu fondata il 24 ottobre 1799 a Bordeaux da Marie-Eulalie Fatin e dal sacerdote lazzarista Pierre-Vincent Wlechmans.\nNel 1889 fu fondata una casa a Puente la Reina, in Navarra, e dopo l'approvazione delle leggi anticongregazioniste francesi le attivit\u00e0 dell'istituto furono trasferite in Spagna.\nL'istituto ricevette il decreto di lode il 31 luglio 1829 e un'ultriore approvazione pontificia il 23 aprile 1824; l'approvzione definitiva giunse il 10 giugno 1957.\nAttivit\u00e0 e diffusione.\nLe suore si dedicano al culto di adorazione e riparazione del Sacro Cuore di Ges\u00f9 e al ministero dell'educazione cristiana.\nLa sede generalizia \u00e8 a Madrid.\nAlla fine del 2015 l'istituto contava 49 religiose in 9 case."}
{"id": "9122287", "revid": "2039387", "url": "https://it.wikipedia.org/wiki?curid=9122287", "title": "Collegio elettorale di Rimini - Riccione (Camera dei deputati)", "text": "Il collegio di Rimini - Riccione fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Emilia-Romagna e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Rimini - Riccione era uno dei 32 collegi uninominali in cui era suddivisa l'Emilia-Romagna e, come previsto dal D.Lgs. del 20 dicembre 1993 n. 536, era interamente compreso nella provincia di Rimini e comprendeva i seguenti comuni: Cattolica, Coriano, Gemmano, Misano Adriatico, Mondaino, Monte Colombo, Montefiore Conca, Montegridolfo, Montescudo, Morciano di Romagna, Riccione, parte del comune di Rimini, Saludecio, San Clemente e San Giovanni in Marignano."}
{"id": "9122288", "revid": "963244", "url": "https://it.wikipedia.org/wiki?curid=9122288", "title": "Religiose Riparatrici del Sacro Cuore di Ges\u00f9", "text": ""}
{"id": "9122289", "revid": "110157", "url": "https://it.wikipedia.org/wiki?curid=9122289", "title": "Stazione di Rosario Nord", "text": "La stazione di Rosario Nord (\"Estaci\u00f3n Rosario Norte\" in spagnolo) \u00e8 una delle due principali stazioni ferroviarie della citt\u00e0 di Rosario, principale centro della provincia di Santa Fe. Dai suoi binari partono treni a lunga percorrenza per Buenos Aires, C\u00f3rdoba e Tucum\u00e1n.\n\u00c8 situata all'interno del \"barrio\" di Alberto Olmedo, posto a nord-ovest del centro della citt\u00e0 argentina.\nStoria.\nLa stazione fu aperta al traffico dalla compagnia ferroviaria \"Ferrocarril Buenos Aires a Rosario\" come terminale della linea per Buenos Aires.\nNel 1977 i treni locali a media e breve distanza che partivano da Rosario Nord vennero cancellati. Nel 1991, nell'ambito delle politiche di privatizzazione portate avanti dal governo di Carlos Menem, lo stato argentino cancell\u00f2 quasi tutti i treni passeggeri a lunga distanza, mentre quelli merci vennero ceduti a compagnie private. L'anno seguente venne infine cancellato il servizio tra Rosario Nord e la stazione di Retiro di Buenos Aires.\nLa stazione riapr\u00ec al traffico ferroviario quando rientr\u00f2 in funzione il treno tra Rosario e Tucum\u00e1n. Allo stesso tempo l'amministrazione comunale recuper\u00f2 parte degli ambienti interni destinandola ad un uffici e spazi pubblici.\nNel 2014 il servizio passeggeri della stazione di Rosario Nord torn\u00f2 nelle mani dello stato argentino attraverso la neocostituita compagnia Operadora Ferroviaria. Nel giugno 2016 lo scalo torn\u00f2 ad essere collegato con dei convogli passeggeri per la stazione Retiro di Buenos Aires."}
{"id": "9122294", "revid": "1799663", "url": "https://it.wikipedia.org/wiki?curid=9122294", "title": "Lingua khattica", "text": ""}
{"id": "9122295", "revid": "1799663", "url": "https://it.wikipedia.org/wiki?curid=9122295", "title": "Lingua khatti", "text": ""}
{"id": "9122296", "revid": "1799663", "url": "https://it.wikipedia.org/wiki?curid=9122296", "title": "Lingua hatti", "text": ""}
{"id": "9122297", "revid": "547034", "url": "https://it.wikipedia.org/wiki?curid=9122297", "title": "Religiose riparatrici del Sacro Cuore", "text": "Le Religiose Riparatrici del Sacro Cuore (in spagnolo \"Religiosas Reparadoras del Sagrado Coraz\u00f3n\"; sigla \"R.R.S.C.\") sono un istituto religioso femminile di diritto pontificio.\nStoria.\nLa congregazione fu fondata da Rosa Mercedes de Casta\u00f1eda y Coello. Ricevuta in udienza da papa Leone XIII il 17 marzo 1895, gli espose il suo progetto di iniziare un nuovo istituto consacrato alla riparazione e ottenne l'incoraggiamento del pontefice: rientrata a Parigi si dedic\u00f2 alla stesura delle costituzioni e, tornata in patria a Lima, il 17 marzo 1896 emise i voti e si stabil\u00ec con alcune compagne in Alameda de los Descalzos.\nLa vestizione delle prime novizie ebbe luogo il 14 maggio 1896 e nel 1897 le suore ebbero una sede definitiva in San Pedro Nolasco: la prima casa all'estero fu aperta nel 1904 in Spagna e nel 1909 fu fondata una filiale a Roma.\nL'istituto, aggregato all'ordine agostiniano dal 24 agosto 1931, ricevette il pontificio decreto di lode il 4 febbraio 1910 e le sue costituzioni furono approvate definitivamente il 25 ottobre 1943.\nAttivit\u00e0 e diffusione.\nLe suore si dedicano all'assistenza agli anziani, all'opera dei ritiri, all'insegnamento, alle missioni. Presso ogni casa \u00e8 stabilita l'associazione esterna delle anime riparatrici, che si impegnano all'adorazione del Santissimo Sacramento solennemente esposto quotidianamente nelle cappelle dell'istituto.\nOltre che in Per\u00f9, sono presenti in Italia e Spagna; la sede generalizia \u00e8 a Roma.\nAlla fine del 2015 l'istituto contava 68 religiose in 9 case."}
{"id": "9122298", "revid": "963244", "url": "https://it.wikipedia.org/wiki?curid=9122298", "title": "Religiose Riparatrici del Sacro Cuore", "text": ""}
{"id": "9122299", "revid": "963244", "url": "https://it.wikipedia.org/wiki?curid=9122299", "title": "Religiose francescane dell'Immacolata Concezione", "text": ""}
{"id": "9122301", "revid": "2039387", "url": "https://it.wikipedia.org/wiki?curid=9122301", "title": "Collegio elettorale di Forl\u00ec (Camera dei deputati)", "text": "Il collegio di Forl\u00ec fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Emilia-Romagna e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Forl\u00ec era uno dei 32 collegi uninominali in cui era suddivisa l'Emilia-Romagna e, come previsto dal D.Lgs. del 20 dicembre 1993 n. 536, era interamente compreso nella provincia di Forl\u00ec-Cesena e comprendeva i seguenti comuni: Forl\u00ec e Forlimpopoli."}
{"id": "9122302", "revid": "706090", "url": "https://it.wikipedia.org/wiki?curid=9122302", "title": "Otto e mezzo (ventunesima edizione)", "text": "La ventunesima edizione del programma televisivo Otto e mezzo viene trasmessa sul canale televisivo LA7 dal 13 settembre 2021.\nL'edizione \u00e8 condotta da Lilli Gruber e diretta da Luciano Fontana. Ogni puntata include \"Il Punto\" di Paolo Pagliaro."}
{"id": "9122307", "revid": "963244", "url": "https://it.wikipedia.org/wiki?curid=9122307", "title": "Religiose francescane dell'Immacolata Concezione (Lima)", "text": "Le Religiose Francescane dell'Immacolata Concezione (in spagnolo \"Religiosas Franciscanas de la Inmaculada Concepci\u00f3n\"; sigla \"F.I.C.\") sono un istituto religioso femminile di diritto pontificio.\nStoria.\nLa congregazione fu fondata il 6 dicembre 1883 a Lima dal francescano Alfonso Mar\u00eda de la Cruz Sardinas con l'aiuto di Clara Alvares Salas.\nSorte per rispondere alla necessit\u00e0 delle famiglie di educare i figli, la loro prima scuola fu aperta nel marzo 1884 in un antico beaterio ceduto dal governo.\nL'istituto, aggregato all'ordine dei frati minori dal 22 aprile 1914, ricevette il pontificio decreto di lode il 12 dicembre 1962.\nAttivit\u00e0 e diffusione.\nLe suore si dedicano principalmente all'educazione della giovent\u00f9, ma anche ad attivit\u00e0 ospedaliere e missionarie.\nLa sede generalizia \u00e8 a Lima.\nAlla fine del 2015 l'istituto contava 189 religiose in 37 case."}
{"id": "9122308", "revid": "963244", "url": "https://it.wikipedia.org/wiki?curid=9122308", "title": "Suore domenicane di Nostra Signora del Rosario di F\u00e1tima", "text": "Le Suore Domenicane di Nostra Signora del Rosario di F\u00e1tima (in spagnolo \"Hermanas Dominicas de Nuestra Se\u00f1ora de F\u00e1tima\") sono un istituto religioso femminile di diritto pontificio.\nStoria.\nLa congregazione fu fondata il 3 novembre 1949 a Yauco, Porto Rico, da Dominga Guzm\u00e1n. Il missionario domenicano olandese Alvaro de Boer diede un notevole contributo allo sviluppo dell'istituto.\nLa comunit\u00e0, affiliata all'ordine dei frati predicatori dal 24 giugno 1954, fu eretta in congregazione religiosa il 6 settembre 1965.\nAttivit\u00e0 e diffusione.\nLe suore si dedicano all'assistenza religiosa e sociale, all'istruzione religiosa, all'educazione della giovent\u00f9.\nOltre che a Porto Rico, sono presenti ad Haiti nella Repubblica Dominicana, negli Stati Uniti d'America e in Venezuela; la sede generalizia \u00e8 a Ponce, Porto Rico.\nAlla fine del 2015 l'istituto contava 113 religiose in 25 case."}
{"id": "9122309", "revid": "963244", "url": "https://it.wikipedia.org/wiki?curid=9122309", "title": "Suore Domenicane di Nostra Signora del Rosario di F\u00e1tima", "text": ""}
{"id": "9122323", "revid": "599013", "url": "https://it.wikipedia.org/wiki?curid=9122323", "title": "Heinz Bertschi", "text": " "}
{"id": "9122324", "revid": "729019", "url": "https://it.wikipedia.org/wiki?curid=9122324", "title": "Stazione di Rosario Sud", "text": "La stazione di Rosario Sud (\"Estaci\u00f3n Rosario Sur\" in spagnolo) \u00e8 una delle due principali stazioni ferroviarie della citt\u00e0 di Rosario, principale centro della provincia di Santa Fe. Dai suoi binari partono treni a lunga percorrenza per Buenos Aires, C\u00f3rdoba e Tucum\u00e1n.\nStoria.\nFu aperta al traffico come semplice fermata ferroviaria il 14 dicembre 1981 e ribattezzata Juan Carlos Groenewold.\nNel febbraio 2014 la stazione fu scelta come capolinea della ferrovia proveniente da Buenos Aires. Nell'agosto successivo furono intrapresi dallo stato una serie di lavori che trasformarono completamente la struttura. Il 1\u00ba aprile dell'anno successivo giunse nella rinnovata stazione di Rosario Sud il primo treno proveniente dalla capitale argentina alla presenza del sindaco della citt\u00e0 M\u00f3nica Fein e del ministro dei trasporti Florencio Randazzo. Nonostante la messa in servizio i lavori continuarono sino al 21 luglio successivo quando lo scalo rosarino fu ufficialmente inaugurato.\nDal novembre 2018 fermano nella stazione anche i treni diretti a C\u00f3rdoba e Tucum\u00e1n."}
{"id": "9122326", "revid": "8660", "url": "https://it.wikipedia.org/wiki?curid=9122326", "title": "Sarajevo Spartans 2015", "text": "Questa voce raccoglie le informazioni riguardanti i Sarajevo Spartans nelle competizioni ufficiali della stagione 2015."}
{"id": "9122328", "revid": "125765681", "url": "https://it.wikipedia.org/wiki?curid=9122328", "title": "Apple A15", "text": "Apple A15 Bionic \u00e8 un system on a chip (SoC) a 64-bit progettato da Apple Inc. in architettura RISC su base ARM e prodotto esclusivamente da TSMC con processo produttivo a 5\u00a0nm.\n\u00c8 stato presentato durante l'evento Apple del 14 settembre 2021 ed \u00e8 destinato all'uso negli iPhone 13, iPhone 13 mini, iPhone 13 Pro, iPhone 13 Pro Max e iPad mini (6\u00aa generazione).\nLa CPU contiene 6 core (2 ad alte prestazioni e 4 ad alta efficienza) e la GPU ne contiene 4 (negli iPhone 13 e 13 mini) o 5 (negli altri dispositivi), per un totale 15 miliardi di transistor.\nIl Neural Engine a 16 core presente nell'A15 Bionic \u00e8 in grado di eseguire 15.800 miliardi di operazioni al secondo quindi circa 4.800 miliardi in pi\u00f9 rispetto all'Apple A14 Bionic."}
{"id": "9122330", "revid": "1543377", "url": "https://it.wikipedia.org/wiki?curid=9122330", "title": "Peter J. Landin", "text": "\u00c8 stato uno dei primi a realizzare che il calcolo lambda poteva essere utilizzato per modellare un linguaggio di programmazione, un'intuizione essenziale per lo sviluppo sia della programmazione funzionale che della semantica denotazionale.\nAccademico.\nLandin \u00e8 nato a Sheffield, dove ha frequentato la King Edward VII School; si \u00e8 laureato al Clare College, Universit\u00e0 di Cambridge. Dal 1960 al 1964 \u00e8 stato assistente di Christopher Strachey quando quest'ultimo era un consulente informatico indipendente a Londra. La maggior parte del suo lavoro \u00e8 stato pubblicato durante questo periodo e il breve periodo in cui ha lavorato per Univac e presso il Massachusetts Institute of Technology negli Stati Uniti, prima di prendere una posizione alla Queen Mary University di Londra. Durante gli anni '70 e '80, i suoi sforzi si sono concentrati nella costruzione del dipartimento di informatica presso il Queen Mary College, nello sviluppo di corsi e nell'insegnamento agli studenti, come indicato nella prefazione al libro di testo Programmazione dai primi principi. Al suo ritiro, \u00e8 stato nominato Professore Emerito di Calcolo Teorico presso la Queen Mary University di Londra, dove nel 2012 l'edificio di informatica \u00e8 stato ribattezzato Peter Landin Building in suo onore.\nIn un workshop al Science Museum di Londra, nel 2001, sulla storia della semantica di programmazione ha parlato di come la sua carriera accademica in informatica sia iniziata alla fine degli anni '50 e di come sia stato molto influenzato da uno studio sul linguaggio Lisp di John McCarthy quando il linguaggio pi\u00f9 comunemente usatp era il Fortran.\n\u00c8 stato attivo nella definizione del linguaggio di programmazione ALGOL. \u00c8 elencato tra coloro che hanno partecipato alla conferenza del novembre 1959 a Parigi, e alla conferenza del 1962, e citato da Tony Hoare come una delle persone che gli hanno insegnato ALGOL 60 e quindi hanno facilitato la sua espressione di potente algoritmi ricorsivi:\n\"Intorno alla Pasqua del 1961, fu offerto un corso su ALGOL 60 a Brighton, in Inghilterra, con Peter Naur, Edsger W. Dijkstra e Peter Landin come tutor. ... Fu l\u00ec che appresi per la prima volta le procedure ricorsive e vidi come programmare il metodo di smistamento che in precedenza avevo trovato tanta difficolt\u00e0 a spiegare. Fu l\u00ec che scrissi la procedura, chiamata immodestamente QUICKSORT, su cui si fonda la mia carriera di informatico. Il dovuto merito va al genio dei progettisti di ALGOL 60 che hanno incluso la ricorsione nel loro linguaggio e mi hanno permesso di descrivere la mia invenzione in modo cos\u00ec elegante al mondo. L'ho considerato come l'obiettivo pi\u00f9 alto della progettazione del linguaggio di programmazione per consentire l'espressione elegante delle buone idee.\"\nLandin \u00e8 stato coinvolto con gli standard internazionali nella programmazione e nell'informatica, come membro dell'IFIP Working Group 2.1 on Algorithmic Languages and Calculi della Federazione internazionale per l'elaborazione delle informazioni (IFIP), che specifica, mantiene e supporta i linguaggi di programmazione ALGOL 60 e ALGOL 68.\nLandin \u00e8 responsabile dell'invenzione della macchina dello stack, dell'ambiente, del controllo, del dump SECD, la prima macchina astratta per un linguaggio di programmazione funzionale, e del linguaggio di programmazione ISWIM, definendo la regola del fuorigioco di Landin e coniando il termine zucchero sintattico. La regola del fuorigioco consente la dichiarazione dell'ambito di delimitazione mediante l'uso di spazi bianchi come si vede in linguaggi come Miranda, Haskell, Python e F# (usando la sintassi leggera).\nPolitica.\nLandin, che era bisessuale, fu coinvolto nel Gay Liberation Front (GLF) durante i primi anni '70. Una volta fu arrestato nell'ambito di una manifestazione antinucleare. Era un ciclista appassionato e si spostava per Londra in bicicletta fino a quando non gli era diventato fisicamente impossibile farlo."}
{"id": "9122334", "revid": "439868", "url": "https://it.wikipedia.org/wiki?curid=9122334", "title": "Fleitas", "text": ""}
{"id": "9122336", "revid": "125288322", "url": "https://it.wikipedia.org/wiki?curid=9122336", "title": "Religioni in Austria", "text": "Il cristianesimo \u00e8 la religione pi\u00f9 diffusa in Austria. Dal 2001 i censimenti della popolazione non rilevano pi\u00f9 l'affiliazione religiosa, per cui non sono pi\u00f9 disponibili dati precisi. Secondo un'indagine statistica del 2018, i cristiani rappresentano il 69% della popolazione e sono in maggioranza cattolici (il 57% della popolazione); l'8% della popolazione segue l'islam e la restante parte della popolazione (circa il 23%) comprende coloro che seguono altre religioni, non seguono alcuna religione o non specificano la propria affiliazione religiosa. \u00c8 interessante notare che nel censimento del 2001 i cristiani erano l'81,5% della popolazione e coloro che non seguivano alcuna religione erano il 12% della popolazione. Stime dell\"Association of Religion Data Archives\" (ARDA) riferite al 2015 danno i cristiani al 67,5% circa della popolazione, i musulmani al 7% circa della popolazione e coloro che non seguono alcuna religione al 18% circa, mentre la restante parte della popolazione seguirebbe altre religioni.\nLa costituzione riconosce la libert\u00e0 religiosa e proibisce le discriminazioni religiose. La legge proibisce l'incitamento all\u2019odio religioso e gli atti ostili contro altri gruppi religiosi. Le organizzazioni religiose devono registrarsi e a tale fine sono previste tre categorie: societ\u00e0 religiose, comunit\u00e0 religiose confessionali e associazioni. Le organizzazioni registrate possono praticare pubblicamente il culto, organizzare attivit\u00e0 sociali, ottenere contributi e agevolazioni fiscali ed esercitare assistenza religiosa in carceri e ospedali. Le organizzazioni non registrate possono praticare il culto privatamente a condizione di non violare le leggi e il pubblico decoro. La registrazione deve essere effettuata con l'Ufficio per gli affari religiosi presso la Cancelleria Federale. Nelle scuole pubbliche e private \u00e8 previsto l'insegnamento della religione, che deve comprendere anche l'educazione alla tolleranza religiosa. I corsi sono condotti da insegnanti delle organizzazioni religiose riconosciute, ma \u00e8 previsto un minimo di tre studenti per attivare una classe; per gli studenti che non seguono corsi di religione sono previsti corsi di etica.\nReligioni presenti.\nCristianesimo.\nLa maggioranza dei cristiani austriaci sono cattolici (il 57% della popolazione); gli ortodossi rappresentano l'8,7% della popolazione e i protestanti il 3,3% della popolazione.\nLa Chiesa cattolica \u00e8 presente in Austria con 2 sedi metropolitane, 7 diocesi suffraganee e 1 ordinariato militare. \nLa Chiesa ortodossa \u00e8 presente in Austria con la Chiesa greco-ortodossa, la Chiesa ortodossa russa, la Chiesa ortodossa serba, la Chiesa ortodossa rumena e la Chiesa ortodossa bulgara.\nFra i protestanti austriaci il gruppo pi\u00f9 numeroso \u00e8 costituito dai luterani, che rappresentano circa il 3% della popolazione, mentre il secondo gruppo \u00e8 costituito dai calvinisti. Sono inoltre presenti metodisti, battisti, anglicani, mennoniti, pentecostali e avventisti del settimo giorno. \nFra i cristiani di altre denominazioni, sono presenti i Testimoni di Geova, la Chiesa di Ges\u00f9 Cristo dei Santi degli Ultimi Giorni (i Mormoni), la Chiesa vetero-cattolica d'Austria e la Chiesa neo-apostolica. \nIslam.\nLa religione islamica \u00e8 arrivata in Austria attraverso gli immigrati provenienti principalmente dalla Penisola balcanica e dalla Turchia. I musulmani presenti nel Paese sono quasi tutti sunniti. \nAltre religioni.\nIn Austria sono presenti gruppi di ebrei, buddhisti, induisti, bahai e piccoli gruppi che seguono la religione popolare cinese e i nuovi movimenti religiosi. "}
{"id": "9122337", "revid": "963244", "url": "https://it.wikipedia.org/wiki?curid=9122337", "title": "Suore domenicane di Maria", "text": "Le Suore Domenicane di Maria (in spagnolo \"Hermanas Dominicas de Mar\u00eda\") sono un istituto religioso femminile di diritto pontificio.\nStoria.\nLa congregazione fu fondata nel 1949 presso il santuario di Atotonilco da Mar\u00eda Almaguer Soto: la fondatrice aveva abbracciato la vita religiosa tra le suore domenicane di San Miguel de Allende e, su richiesta del sacerdote Jos\u00e9 Mercadillo, terziario domenicano, fu scelta per iniziare alla vita religiosa una comunit\u00e0 femminile che si era riunita per prestare assistenza nella casa di esercizi annessa al santuario di Atotonilco.\nMar\u00eda Almaguer Soto, terminata la sua missione, rimase nella nuova comunit\u00e0 e le religiose presero il nome di \"Suore della Santa scuola di Maria\".\nLa congregazione fu affiliata all'ordine dei frati predicatori il 3 maggio 1972.\nAttivit\u00e0 e diffusione.\nLe suore si dedicano al lavoro domestico nei seminari.\nLa sede generalizia \u00e8 a San Miguel de Allende.\nAlla fine del 2015 l'istituto contava 118 religiose in 20 case."}
{"id": "9122338", "revid": "963244", "url": "https://it.wikipedia.org/wiki?curid=9122338", "title": "Suore Domenicane di Maria", "text": ""}
{"id": "9122339", "revid": "18323", "url": "https://it.wikipedia.org/wiki?curid=9122339", "title": "Apple Watch Series 7", "text": "LApple Watch Series 7 (pubblicizzato come: WATCH Series 7) \u00e8 uno smartwatch dell'omonima azienda californiana, successore diretto del Apple Watch Series 6. \u00c8 stato annunciato il 14 settembre 2021 durante un evento speciale Apple.\nI preordini sono iniziati l'8 ottobre 2021, mentre la vendita al pubblico inizia il 15 ottobre seguente."}
{"id": "9122341", "revid": "439868", "url": "https://it.wikipedia.org/wiki?curid=9122341", "title": "Etcheverry", "text": ""}
{"id": "9122342", "revid": "483325", "url": "https://it.wikipedia.org/wiki?curid=9122342", "title": "IPhone 13", "text": " \nL'iPhone 13 e l'iPhone 13 Mini sono due smartphone con una nuova telecamera con 4K progettati e prodotti da Apple Inc. Sono stati presentati il 14 settembre 2021 dall'AD di Apple Tim Cook, insieme agli iPhone 13 Pro e Pro Max."}
{"id": "9122343", "revid": "125614127", "url": "https://it.wikipedia.org/wiki?curid=9122343", "title": "IPhone 13 Pro", "text": "L'iPhone 13 Pro e l'iPhone 13 Pro Max sono due smartphone progettati e prodotti da Apple Inc. Sono stati presentati il 14 settembre 2021 dall'AD Tim Cook, insieme agli iPhone 13 e iPhone 13 mini."}
{"id": "9122344", "revid": "963244", "url": "https://it.wikipedia.org/wiki?curid=9122344", "title": "Suore domenicane di San Tommaso d'Aquino", "text": "Le Suore Domenicane di San Tommaso d'Aquino (in spagnolo \"Congregaci\u00f3n de Dominicas de Santo Tom\u00e1s de Aquino\"; sigla \"D.S.T.A.\") sono un istituto religioso femminile di diritto pontificio.\nStoria.\nLa congregazione fu fondata da Mar\u00eda Rosa de la Torre: costretta a lasciare il monastero delle domenicane di Santa Catalina a Citt\u00e0 del Messico a causa della sua malferma salute, il 23 febbraio 1913 apr\u00ec un collegio per bambini poveri, dando origine alla nuova comunit\u00e0.\nL'istituto, aggregato all'ordine dei frati predicatori dall'8 maggio 1953, ricevette il pontificio decreto di lode nel 1973.\nAttivit\u00e0 e diffusione.\nLe suore si dedicano all'istruzione primaria e secondaria in scuole e collegi, al lavoro nei dispensari e alle missioni.\nOltre che in messico, sono presenti negli Stati Uniti d'America; la sede generalizia \u00e8 a Citt\u00e0 del Messico.\nAlla fine del 2015 l'istituto contava 181 religiose in 30 case."}
{"id": "9122345", "revid": "963244", "url": "https://it.wikipedia.org/wiki?curid=9122345", "title": "Suore Domenicane di San Tommaso d'Aquino", "text": ""}
{"id": "9122346", "revid": "663330", "url": "https://it.wikipedia.org/wiki?curid=9122346", "title": "Every Breath You Take (film)", "text": ""}
{"id": "9122348", "revid": "963244", "url": "https://it.wikipedia.org/wiki?curid=9122348", "title": "Suore domenicane della dottrina cristiana", "text": "Le Suore Domenicane della Dottrina Cristiana (in spagnolo \"Dominicas de la Doctrina Cristiana\"; sigla \"H.D.D.C.\") sono un istituto religioso femminile di diritto pontificio.\nStoria.\nLa congregazione fu fondata da Leonor Baqueriza: rimasta vedova nel 1945, si convert\u00ec al cattolicesimo e inizi\u00f2 a dedicarsi all'insegnamento del catechismo e all'aiuto ai poveri in collaborazione con i frati domenicani. Colpita dall'ignoranza, dalla miseria materiale e dalla disorganizzazione familiare della popolazione, l'8 agosto 1948, a Citt\u00e0 del Messico, diede inizio a una comunit\u00e0 di catechiste terziarie domenicane.\nLa comunit\u00e0fu eretta in congregazione religiosa di diritto diocesano da Miguel Dar\u00edo Miranda y G\u00f3mez, arcivescovo di Citt\u00e0 del Messico, il 2 febbraio 1963; il pontificio decreto di lode giunse l'8 agosto 1974.\nAttivit\u00e0 e diffusione.\nLe suore si dedicano alla catechesi, alle missioni e al lavoro sociale.\nOltre che in Messico, sono presenti in Colombia, Guinea Equatoriale, Per\u00f9 e Stati Uniti d'America; la sede generalizia \u00e8 a Citt\u00e0 del Messico.\nAlla fine del 2015 l'istituto contava 201 religiose in 37 case."}
{"id": "9122349", "revid": "61051", "url": "https://it.wikipedia.org/wiki?curid=9122349", "title": "Rhein-Energie-Stadion", "text": ""}
{"id": "9122350", "revid": "963244", "url": "https://it.wikipedia.org/wiki?curid=9122350", "title": "Suore Domenicane della Dottrina Cristiana", "text": ""}
{"id": "9122354", "revid": "125527766", "url": "https://it.wikipedia.org/wiki?curid=9122354", "title": "Volo United Airlines 629", "text": "Il volo United Airlines 629, codice di registrazione N37559, era un Douglas DC-6B, noto anche come \"Mainliner Denver\", che fu fatto esplodere con una bomba alla dinamite posta in un bagaglio registrato il 1\u00ba novembre 1955. L'esplosione avvenne sopra Longmont, nel Colorado, verso le 19:03 ora locale, mentre l'aereo era in rotta da Denver a Portland, Oregon, e Seattle, stato di Washington. Tutti i 39 passeggeri e i 5 membri dell'equipaggio a bordo morirono nell'incidente.\nGli investigatori hanno stabilito che John \"Jack\" Gilbert Graham era responsabile della distruzione dell'aereo per uccidere sua madre come vendetta per la sua infanzia e per ottenere un grosso risarcimento dall'assicurazione sulla vita. \nEntro quindici mesi dall'esplosione Graham, che aveva gi\u00e0 una fedina penale piuttosto estesa, fu processato, condannato e giustiziato per il crimine.\nIl volo e l'incidente.\nIl volo United Airlines 629 era partito dall'Aeroporto LaGuardia di New York City il 1\u00ba novembre 1955 diretto a Seattle, con scalo a Chicago prima di continuare per Denver atterrando alle 18:11, con undici minuti di ritardo. A Denver l'aereo venne rifornito con 3.400 galloni americani (13.000 L) di carburante e un nuovo equipaggio prese il posto del primo. Il nuovo comandante, Lee Hall, veterano della seconda guerra mondiale, assunse il comando del volo per i segmenti verso Portland e Seattle.\nIl volo part\u00ec alle 18:52 e alle 18:56 comp\u00ec la sua ultima trasmissione, affermando che stava passando il radiofaro di Denver. Sette minuti dopo, i controllori del traffico aereo di Stapleton videro improvvisamente due luci brillanti nel cielo a nord-nord-ovest dell'aeroporto. Entrambe le luci sono state osservate per 30-45 secondi ed entrambe sono cadute a terra all'incirca alla stessa velocit\u00e0. I controllori videro poi un lampo molto luminoso originatosi al suolo o vicino ad esso, abbastanza intenso da illuminare la base delle nuvole a 10.000 piedi (3.000 m) sopra la sorgente del lampo. Dopo aver osservato le luci misteriose, i controllori determinarono in fretta che non c'erano aerei in pericolo e contattarono tutti gli aerei che volavano nell'area; tutti i voli vennero rintracciati ad eccezione del volo 629.\nPresto iniziarono ad arrivare numerose telefonate da agricoltori e altri residenti vicino a Longmont che riferivano di forti esplosioni e detriti infuocati che cadevano dal cielo notturno: i resti del volo 629. Gli investigatori che raggiunsero il luogo dell'incidente determinarono che tutte le 44 persone a bordo del DC-6B erano morte sul colpo. I detriti dall'incidente si sparsero in tutte le 6 miglia quadrate (16 km2) della contea di Weld.\nSi era verificata un'ampia rottura in aria dell'intero velivolo e le parti principali delle ali, dei motori e delle sezioni centrali sono state trovate in due crateri a 150 piedi (46 m) di distanza. Il grande carico di carburante esplose all'impatto. Gli incendi erano cos\u00ec intensi che, nonostante gli sforzi per estinguerli, continuarono a bruciare per tre giorni di fila.\nSi \u00e8 ipotizzato che la causa fosse qualcosa di diverso da un problema meccanico o da un errore del pilota, data l'entit\u00e0 dell'esplosione in aria. L'edizione del 2 novembre del \"New York Times\" riportava un testimone della tragedia che descrisse ci\u00f2 che aveva sentito: \"Conrad Hopp, un agricoltore che vive vicino alla scena dell'incidente, ha detto che lui e i membri della sua famiglia \"hanno sentito una grande esplosione - \u00e8 sembrava che fosse esplosa una grossa bomba e sono corso fuori e ho visto un grande incendio proprio sopra il recinto del bestiame. Ho urlato a mia moglie che avrebbe fatto meglio a chiamare i vigili del fuoco e l'ambulanza perch\u00e9 un aereo stava per schiantarsi. Poi mi sono girato e quello \u00e8 esploso in aria.'\"\nVittime.\nTutte le 44 persone a bordo dell'aereo sono state uccise. L'et\u00e0 delle vittime variava da 13 mesi a 81 anni.\nL'indagine.\nL'indagine, da parte della Civil Aeronautics Board, stabil\u00ec che il velivolo aveva cominciato a disintegrarsi in prossimit\u00e0 dell'impennaggio, o coda, e che la fusoliera di poppa era stata distrutta da una forza sufficientemente forte da provocare un'estrema frammentazione di quella parte del velivolo. L'esplosione era stata cos\u00ec intensa che gli investigatori pensavano che fosse improbabile che la causa risiedesse in qualsiasi sistema o componente dell'aereo. C'era anche un forte odore di esplosivo sugli oggetti della stiva bagagli numero 4 (posto sul retro).\nI sospetti che fosse stata collocata una bomba nel bagaglio dell'aereo vennero alimentati dalla scoperta di quattro pezzi di lamiera di un insolito grado, ciascuno ricoperto da una fuliggine grigia. Ulteriori test della lista di carico mostrarono che ogni pezzo era contaminato con sostanze chimiche note come sottoprodotti di un'esplosione di dinamite, la cui origine si credeva fosse nel bagaglio di un passeggero.\nIl Federal Bureau of Investigation, certo che l'aereo fosse stato abbattuto da una bomba, effettu\u00f2 dei controlli sui passeggeri a bordo.\nNelle prime fasi dell'indagine gli investigatori scoprirono che al momento dell'incidente la direzione della United Airlines era bloccata in una disputa con un sindacato delle compagnie aeree locali, portando alla teoria che l'attentato al volo 629 fosse un tentativo di danneggiare la reputazione della United Airlines; questa teoria \u00e8 stata successivamente esclusa dall'indagine.\nDopo i controlli iniziali, concentrarono i loro sforzi sugli abitanti di Denver citando che potrebbero avere avuto dei nemici Alcuni passeggeri avevano acquistato un'assicurazione sulla vita in aeroporto poco prima dell'imbarco. Uno di questi assicurati, oltre che abitante, era Daisie Eldora King, 53 anni, una donna d'affari di Denver che era in viaggio per l'Alaska per visitare sua figlia. Quando gli agenti identificarono la sua borsa, trovarono una serie di ritagli di giornale contenenti informazioni sul figlio di King, John Gilbert Graham, che era stato arrestato con l'accusa di contraffazione a Denver nel 1951. Graham, che nutriva rancore verso sua madre per averlo messo in un orfanotrofio da bambino, era il beneficiario sia delle sue polizze assicurative sulla vita che del suo testamento. Gli agenti scoprirono pure che uno dei ristoranti della signora King, il Crown-A Drive-In a Denver, era stato gravemente danneggiato da un'esplosione; Graham aveva assicurato il ristorante e poi riscosso l'assicurazione sulla propriet\u00e0 dopo la misteriosa esplosione.\nSuccessivamente gli agenti perquisirono la casa e l'automobile di Graham. Nel garage trovarono fili e altre parti per la fabbricazione di bombe, identiche a quelle trovate nel relitto. Scoprirono altri 37.500 $ (oggi equivarrebbero a 362.300 $) in polizze assicurative sulla vita; tuttavia la signora King non aveva firmato n\u00e9 queste polizze n\u00e9 quelle acquistate in aeroporto, rendendole prive di valore Graham disse agli agenti dell'FBI che sua madre aveva preparato la sua valigia. Tuttavia, sua moglie, Gloria, rivel\u00f2 che Graham aveva avvolto un \"regalo\" per sua madre la mattina del giorno dello sfortunato volo.\nDi fronte alle crescenti prove e discrepanze nella sua storia, il 13 novembre 1955, Graham finalmente confess\u00f2 di aver messo la bomba nella valigia di sua madre, dicendo alla polizia:\nIl processo.\nLe autorit\u00e0 rimasero scioccate nello scoprire che all'epoca (1955) non esisteva uno statuto federale che rendesse un crimine far esplodere un aereo. Pertanto, il giorno dopo la confessione di Graham, il procuratore distrettuale si mosse rapidamente per perseguire Graham attraverso la via pi\u00f9 semplice possibile: omicidio premeditato commesso contro una sola vittima, Daisie King, sua madre. Pertanto, nonostante il numero di vittime uccise sul volo 629 insieme alla signora King, Graham fu accusato di un solo omicidio di primo grado. \u00c8 stato il primo processo in Colorado ad essere trasmesso in televisione ed \u00e8 stato coperto da KLZ e KBTV.\nUna mozione della difesa tent\u00f2 di far respingere la confessione di Graham sulla base del fatto che Graham non era stato informato dei suoi diritti prima di firmarla, ma la mozione \u00e8 stata respinta. Al suo processo del 1956, la sua difesa non fu in grado di contrastare le massicce prove fisiche e i testimoni presentati dall'accusa. Fu condannato per l'omicidio di sua madre e, dopo alcuni brevi ritardi, fu giustiziato nella camera a gas del penitenziario statale del Colorado l'11 gennaio 1957.\nConseguenze.\nA seguito dell'esplosione dell'aereo, e poich\u00e9 non esisteva una legge contro l'abbattimento di un aereo con una bomba, il 14 luglio 1956 fu presentato e firmato dal presidente Dwight D. Eisenhower un disegno di legge che rendeva illegale il bombardamento intenzionale di una compagnia aerea commerciale.\nSecondo quanto riferito, Graham fu ispirato a commettere il crimine sentendo di un incidente simile, l'affare Albert Guay in Quebec nel 1949. Il modus operandi di Graham era quasi esattamente quello di Guay.\nLa United utilizza ancora oggi il numero di volo 629 sulla rotta Washington (National) \u2013 Chicago (O'Hare).\nL'abbattimento del volo United 629 \u00e8 raffigurato nel segmento di apertura del film del 1959 \"The FBI Story\", con James Stewart e Vera Miles. L'attore Nick Adams interpreta Jack Graham.\nL'attentato \u00e8 anche oggetto di \"Time Bomb\", il quarto episodio della prima stagione della serie \"A Crime to Remember\" del canale Investigation Discovery, andato in onda per la prima volta il 3 dicembre 2013.\nIncidenti simili.\nIl volo United Airlines 629 \u00e8 stato il secondo caso noto di un aereo di linea distrutto da una bomba sul territorio degli Stati Uniti. Il primo caso comprovato di sabotaggio da parte di una bomba nella storia dell'aviazione commerciale si verific\u00f2 il 10 ottobre 1933, nei pressi di Chesterton, Indiana, quando \u00e8 stato fatto saltare l'impennaggio di un Boeing 247 della United Air Lines da una bomba alla nitroglicerina innescata da un dispositivo a tempo. Nello schianto morirono i tre membri dell'equipaggio e i quattro passeggeri. Nessun sospetto \u00e8 mai stato processato."}
{"id": "9122379", "revid": "2121638", "url": "https://it.wikipedia.org/wiki?curid=9122379", "title": "Maryana Iskander", "text": "Biografia.\nMaryana Iskander \u00e8 nata al Cairo, in Egitto, dove ha vissuto prima che la sua famiglia emigrasse negli Stati Uniti, quando lei aveva quattro anni; la sua famiglia si era stabilita a Round Rock, in Texas. Ha ottenuto una laurea Magna cum laude alla Rice University in sociologia, prima di conseguire il Master of Science presso l'Universit\u00e0 di Oxford come Rhodes Scholar, dove ha fondato la Rhodes Association of Women. Nel 2003 si \u00e8 laureata alla Yale Law School.\nCarriera.\nDopo la laurea ad Oxford, Iskander ha iniziato la sua carriera come associato presso McKinsey and Co. Dopo essersi laureata alla Yale Law School, Iskander ha lavorato per Diane P. Wood presso la Corte d'Appello del Settimo Circuito a Chicago, Illinois e poi lavorato come consigliere del presidente della Rice University, David Leebron. Dopo due anni, Iskander ha lasciato il suo lavoro alla Rice per assumere il ruolo di direttore operativo per la Planned Parenthood Federation of America a New York. \u00c8 stata anche consulente strategica per WL Gore Associates e impiegata legale presso Cravath, Swaine Moore a New York e Vinson Elkins a Houston.\nDopo il suo periodo passato a Planned Parenthood, nel 2012 ha occupato la posizione di direttore operativo di Harambee Youth Employment Accelerator in Sudafrica - ente che, per ridurre la disoccupazione giovanile e aumentare il mantenimento del posto di lavoro, funziona da primo collegamento tra i datori di lavoro e i lavoratori - prima di diventarne l'amministratore delegato (CEO) nel 2013. La visione di Iskander \u00e8 quella che i datori di lavoro considerino l'assunzione dei lavoratori come un investimento nel talento, costruendo un ampio pool di lavoratori impiegati attraverso la funziona di acceleratore (risolvere la disoccupazione giovanile attraverso i partenariati), in grado di aumentare i sforzi e l'efficacia. Durante il suo periodo come CEO, ha portato Harambee a diventare una delle principali organizzazioni non profit del Sudafrica e ha dato un contributo significativo all'occupazione dei giovani sudafricani, avendo collegato 100.000 giovani lavoratori con opportunit\u00e0 di lavoro in collaborazione con 500 aziende a partire da giugno 2019.\nIl 14 settembre 2021, Iskander \u00e8 stato nominata CEO della Wikimedia Foundation, con inizio del mandato il 5 gennaio 2022.\nRiconoscimenti.\nIskander ha ricevuto lo Skoll Award for Social Entrepreneurship e il Yale Law School Distinguished Alumnae Award. Nel 2002, le \u00e8 stata assegnata la Paul and Daisy Soros Fellowship for New Americans, che viene assegnata agli immigrati o ai figli di immigrati \"che sono pronti a dare un contributo significativo alla societ\u00e0, alla cultura o al loro campo accademico degli Stati Uniti\". Ha ricevuto una borsa di studio Rhodes e una borsa di studio Harry S. Truman. Ha fatto parte della classe 2006 di Henry Crown Fellows presso l'Aspen Institute e del loro Aspen Global Leadership Network. L'organizzazione e la sua leadership sono state riconosciute con premi e finanziamenti da parte di organizzazioni come la Skoll Foundation e USAID."}
{"id": "9122381", "revid": "101175", "url": "https://it.wikipedia.org/wiki?curid=9122381", "title": "Campionato Europeo Velocit\u00e0 2012", "text": "Il campionato Europeo Velocit\u00e0 2012 \u00e8 stato la trentaduesima edizione della competizione motociclistica Europea.\nLe classi.\nClasse 125/Moto3.\nFonte:\nSupersport.\nFonte:\nSuperstock 1000.\nFonte:"}
{"id": "9122385", "revid": "1519687", "url": "https://it.wikipedia.org/wiki?curid=9122385", "title": "Marcelino Massana", "text": " \nBiografia.\nMarcelino Massana nacque a Berga nel 1918 \u00e8 stato un guerrigliero anarchico tra i pi\u00f9 famosi \"maquis\" della Catalogna. Fu membro della Confederaci\u00f3n Nacional del Trabajo e ufficiale repubblicano durante la guerra civile spagnola. Imprigionato tra il 1939 e il 1942, fugg\u00ec in Francia, ma torn\u00f2 in Catalogna come guerrigliero anarchico \"maquis\" nel 1944 e divenne noto con il nomignolo di \"Pancho\". Con Caracremada comp\u00ec rapimenti, aggressioni ed espropri a Bergued\u00e0 e Solson\u00e8s. Abbandon\u00f2 la carriera di \"maquis\" nel 1951 e torn\u00f2 in Francia. Mor\u00ec nella regione di Foix nel 1981."}
{"id": "9122387", "revid": "124534802", "url": "https://it.wikipedia.org/wiki?curid=9122387", "title": "Nikolaus Simrock", "text": " Come musicista, oper\u00f2 perlopi\u00f9 presso la corte dell'Elettore di Colonia. Fu amico di Ludwig van Beethoven e fondatore della casa editrice musicale N. Simrock. Altamente stimato come uomo e come musicista, rimase in contatto con Beethoven negli anni '90 del 1700 ed \u00e8 considerato un testimone affidabile degli anni passati da Beethoven a Bonn.\nBiografia.\nSimrock nacque a Magonza. Era figlio di un caporale e, gi\u00e0 prima dei 16 anni, suonava il corno in una cappella militare francese. Si candid\u00f2 in seguito per un posto di lavoro nella cappella di corte di Bonn presso l'elettore di Colonia Maximilian Friedrich. Inizi\u00f2 a lavorare l\u00ec nel 1775 come trombettiere per un salario annuale di 300 fiorini. In seguito anche il giovane Beethoven suon\u00f2 nella stessa orchestra.\nSimrock fu uno dei pi\u00f9 importanti filosofi dell'Illuminismo nella residenza dell'elettore. Come i suoi colleghi Franz Anton Ries e Christian Gottlob Neefe, fu membro della Minervalkirche Stagira, associazione facente capo all'Ordine degli Illuminati. Dopo il suo scioglimento divenne un membro fondatore della \"Lesegesellschaft\" (Societ\u00e0 della Lettura) di Bonn. Fu inoltre membro della loggia massonica \"Les Fr\u00e8res courageux\", fondata a Bonn nel 1805.\nNel 1793 Nikolaus Simrock fond\u00f2 la casa editrice musicale N. Simrock a Bonn. Due delle sue prime pubblicazioni furono le variazioni \"Das rote K\u00e4ppchen\" (WoO 66) di Beethoven nel 1793 e le variazioni su un tema di Waldstein (WoO 67) nel 1794. Una delle ragioni del successo della sua azienda fu - oltre al senso per gli affari di Simrock - il suo atteggiamento a favore dei francesi, che venne ripagato dopo la fine dell'Elettorato nel 1794 in seguito alla prima occupazione di Bonn e della Renania da parte delle truppe rivoluzionarie francesi.\nSimrock divenne nei primi anni del XIX secolo uno dei pi\u00f9 importanti editori musicali europei. Sotto la sua guida, la casa editrice pubblic\u00f2 le prime edizioni delle opere di Joseph Haydn, che incontr\u00f2 anche di persona, e di Ludwig Van Beethoven (tredici prime edizioni).\nTra i pi\u00f9 noti compositori editi dalla casa editrice dopo la morte del fondatore si ricordano Robert Schumann, che fece pubblicare anche la sua terza sinfonia e Felix Mendelssohn, di cui vennero pubblicati anche gli oratori Elia e Paulus. Fritz Simrock, suo nipote, spost\u00f2 la sede della casa editrice da Bonn a Berlino nel 1870. Si ricorda soprattutto per aver pubblicato le opere di Johannes Brahms.\nVita privata.\nSimrock spos\u00f2 Franziska Ottilie Blaschek di Magonza da cui ebbe tredici figli. I membri della famiglia hanno influenzato quasi duecento anni di storia culturale della Renania. Uno dei suoi figli, Peter Joseph Simrock, port\u00f2 avanti l'attivit\u00e0 editoriale, un altro figlio fu per molti anni direttore dell'Hotel \"Trierer Hof\" nella piazza del mercato, nel quale venne ospitato anche Alexandre Dumas. Il figlio pi\u00f9 giovane, Karl, fu editore di opere della letteratura antica e medio tedesca e di letteratura tedesca del XIX secolo."}
{"id": "9122390", "revid": "1972453", "url": "https://it.wikipedia.org/wiki?curid=9122390", "title": "Giro della Toscana 2021", "text": "Il Giro della Toscana - Memorial Alfredo Martini 2021, novantatreesima edizione della corsa e valevole come evento dell'UCI Europe Tour 2021 e decimo della Ciclismo Cup 2021 categoria 1.1, si svolse il 15 settembre 2021 su un percorso di 191,6\u00a0km, con partenza e arrivo a Pontedera, in Italia. La vittoria fu appannaggio del danese Michael Valgren, che ha concluso la gara in 4h33'37\", alla media di 42,015\u00a0km/h, precedendo gli italiani Alessandro De Marchi e Diego Ulissi.\nSul traguardo di Pontedera 61 ciclisti, su 126 partiti dalla medesima localit\u00e0, portarono a termine la competizione."}
{"id": "9122401", "revid": "767487", "url": "https://it.wikipedia.org/wiki?curid=9122401", "title": "Keechaka Vadham", "text": "Keechaka Vadham (nella scrittura tamil: \u0b95\u0bc0\u0b9a\u0b95 \u0bb5\u0ba4\u0bae\u0bcd; reso graficamente anche come Keechak Vadham, Keechakavadha e noto altres\u00ec con i titoli alternativi Keechak Vatham e Keechakavatham; ) \u00e8 un film muto in bianco e nero diretto, prodotto, montato e fotografato da R. Nataraja Mudaliar, alla sua prima esperienza cinematografica.\nFu il primo lungometraggio realizzato nell'India meridionale e, poich\u00e9 il cast era composto da attori del popolo tamil, \u00e8 considerato anche il primo film Tamil della storia. Venne girato in cinque settimane presso la casa di produzione del regista, l'India Film Company.\nLa sceneggiatura, scritta da C. Rangavadivelu, si basa su un episodio del libro \"Vira\u1e6d\u0101 parvan\" dell'epopea ind\u00f9 di Vy\u0101sa \"Mah\u0101bh\u0101rata\", incentrato sui tentativi di Keechaka di corteggiare Draupadi. I due personaggi vennero interpretati rispettivamente da Raju Mudaliar e Jeevarathnam.\nDistribuito alla fine degli anni dieci del Novecento, \"Keechaka Vadham\" ebbe un certo successo commerciale e fu accolto positivamente dalla critica, tanto che Nataraja Mudaliar decise di inaugurare una serie di film mitologici realizzati sulla sua falsariga; essi gettarono le basi per l'industria del cinema dell'India meridionale e portarono il loro autore a essere riconosciuto come \u00abil padre del cinema tamil\u00bb e come una fonte d'ispirazione per numerosi altri registi, tra cui Raghupathi Surya Prakasa e J. C. Daniel. L'opera \u00e8 considerata perduta, in quanto non si conosce alcuna sua copia in pellicola sopravvissuta.\nTrama.\nEssendo perduta la pellicola, non esiste una descrizione precisa della sceneggiatura di \"Keechaka Vadham\". \u00c8 per\u00f2 accertato che Nataraja Mudaliar si ispir\u00f2 fedelmente all'episodio raccontato nel secondo libro del \"Vira\u1e6d\u0101 parvan\", il quarto canto del \"Mah\u0101bh\u0101rata\" attribuito a Vy\u0101sa, ben noto al pubblico indiano. Intitolato in sanscrito \u0915\u0940\u091a\u0915\u0935\u0927\u092a\u0930\u094d\u0935\u093e (\"K\u012bcakavadha parva\"), letteralmente in italiano \"Il libro dell'omicidio di Kichaka\", racconta la seguente storia:\nNel loro tredicesimo anno di esilio, Draupadi e i suoi cinque mariti, i Pandava, si nascondono nel regno di Virata. Ella si traveste da domestica al servizio della regina Sudeshna, con il nome di Sairandhri, mentre gli altri ottengono vari incarichi alla corte del re. Kichaka, comandante dell'esercito e fratellastro della sovrana, la nota negli appartamenti regali e cerca di sedurla, ma lei lo respinge sostenendo di essere gi\u00e0 sposata.\nKichaka chiede quindi aiuto a Sudeshna, la quale quello stesso giorno ordina a Sairandhri di recarsi da lui con il pretesto di offrirgli dell'idromele. Durante il viaggio, la fanciulla \u00e8 in lacrime e invoca la protezione divina. L'uomo la insegue con assiduit\u00e0, vince le sue resistenze e la prende per mano. Lei si libera ma, mentre fugge nella camera del consiglio, egli la raggiunge, la getta a terra e la colpisce con un piede davanti ai suoi mariti Yudhishthira e Bhima; questi non possono far altro che guardare inermi, poich\u00e9 intervenendo rischierebbero di essere scoperti.\nUna volta calata la sera, Draupadi va da Bhima per supplicarlo di vendicare il suo onore disprezzato. Il marito le consiglia allora di convincere Kichaka a raggiungerla la notte seguente nel padiglione della danza, a quell'ora sempre deserto. La donna riesce nell'intento e quando il comandante in capo, agghindato e rapito dal desiderio, giunge nel salone, si imbatte in Bhima, in preda alla rabbia. I due ingaggiano un combattimento all'ultimo sangue, in cui il Pandava ha la meglio, smembrando l'avversario e trasformandolo in una palla di carne informe. Alla vista del cadavere, i 105 fratelli di Kichaka, gli Upakichaka, accusano Draupadi e decidono di bruciarla viva sulla pira funeraria assieme a lui. Le richieste di aiuto della sfortunata donna allertano Bhima che si precipita e li uccide tutti prontamente.\nProduzione.\nSviluppo.\nAll'inizio degli anni dieci, R. Nataraja Mudaliar, proprietario di una concessionaria d'auto a Madras (che nel 1966 assunse l'odierno nome di Chennai), svilupp\u00f2 un certo interesse nel \u00abmiracolo delle immagini in movimento\u00bb e nel cinema mitologico dopo aver visto il film mitologico del 1913 di Dadasaheb Phalke \"Raja Harishchandra\" al Gaiety. Il saggista Stephen Hughes crede che questo evento, seppur probabile, non possa aver avuto luogo in quella citt\u00e0, perch\u00e9 la prima proiezione nel sud dell'India del lungometraggio risalirebbe al 1919, durante un tour promozionale del regista Dhundiraj Govind Phalke. Sta di fatto per\u00f2 che dopo quell'esperienza Nataraja Mudaliar decise di apprendere i rudimenti di regia e tecnica fotografica da Stewart Smith, un direttore della fotografia inglese residente a Poona che aveva lavorato in alcuni documentari che raccontavano il governatorato del vicer\u00e9 dell'India Lord Curzon, in carica dal 1899 al 1905. Egli acquist\u00f2 una fotocamera Williamson 35\u00a0mm e una stampante ottica per (nel 1917 13 \u20b9 equivalevano ad 1 $) da Marudappa Moopanar, un facoltoso proprietario terriero di Thanjavur che era anche fotografo e aveva filmato le cerimonie di incoronazione di Giorgio V nel 1911, e nel 1915 fond\u00f2 l'India Film Company (convertendo, secondo lo storico Pradeep Madhavan, i locali della sua societ\u00e0 di distribuzione automobilistica), una delle prime case cinematografiche indiane, aprendo, con l'aiuto di soci in affari ed investitori, uno studio a Miller's Road nel quartiere residenziale e commerciale di Purasawalkam, in un edificio in precedenza noto come Tower House.\nA Nataraja Mudaliar venne suggerito dall'amico drammaturgo e attore teatrale Pammal Sambandha Mudaliar di trasporre la vicenda di Draupadi e Keechaka narrata nel segmento \"Vira\u1e6d\u0101 parvan\" del poema epico ind\u00f9 \"Mahabharata\". Alcuni dei suoi parenti si opposero, ritenendo che fosse inappropriata per il suo debutto nel mondo del cinema, ma Sambandha Mudaliar lo convinse a procedere con la realizzazione del film, poich\u00e9 il pubblico conosceva la storia. L'avvocato C. Rangavadivelu, un altro amico intimo del regista, lo aiut\u00f2 scrivendo la sceneggiatura, dato che egli non era uno scrittore di professione e in pi\u00f9 un attore dilettante, gravitante attorno al teatro amatoriale di Madras, elitario e sofisticato (laddove quello professionistico era popolare e ritenuto volgare). I dipinti di Raja Ravi Varma furono la principale fonte d'ispirazione per la messa in scena. Come interpreti principali vennero ingaggiati Raju Mudaliar e Jeevarathnam, che vestirono rispettivamente i panni di Keechaka e Draupadi.\nRiprese.\n\"Keechaka Vadham\" ebbe un budget di (corrispondenti a circa del 1917), abbastanza elevato per quei tempi, considerato che di norma per una produzione cinematografica venivano stanziati non pi\u00f9 di . Sono incerti sia il periodo dell'inizio della lavorazione si quello delle riprese: Nataraja Mudaliar afferm\u00f2 di aver cominciato a girare circa nel 1916, ma lo storico S. Muthiah riporta che la produzione part\u00ec nel 1917 e furono necessari 35 giorni per completare le scene, mentre Pradeep Madhavan dell\"'Hindu Tamil Thisai\" stim\u00f2 che il film venne girato nel corso di 37 giorni.\nMudaliar import\u00f2 uno stock di pellicole da Londra con l'aiuto di un inglese chiamato Carpenter, impiegato presso la divisione di Bombay dell'azienda di tecnologia fotografica Kodak. Lo storico cinematografico Randor Guy riport\u00f2 nel suo saggio del 1997 \"Starlight Starbright: The Early Tamil Cinema\" che un sottile pezzo di stoffa bianca venne usato come soffitto per le riprese, in grado di filtrare la luce del sole e di proiettarla sul pavimento. Rangavadivelu era abituato a interpretare personaggi femminili per il Suguna Vilasa Sabha e utilizz\u00f2 questa sua esperienza per allenare gli attori sul set. Nataraja Mudaliar stesso si occup\u00f2 anche della produzione, della fotografia e del montaggio, assistito solo da Jagannatha Achari, un amico attore che si era formato a Pune con Francis Stewart.\nIl film venne girato con una velocit\u00e0 di 16 fotogrammi al secondo, standard per un film muto, presso l'India Film Company, con didascalie in inglese, tamil e hindi. Le prime vennero scritte dal regista, con l'assistenza dello zio M. R. Gurusamy Mudaliar, e dal professore del Pachaiyappa's College Thiruvenkataswamy Mudaliar, mentre le ultime due rispettivamente da Sambandha Mudaliar e Devdas Gandhi, ultimo figlio del Mahatma Gandhi.\nSecondo Guy, Nataraja Mudaliar stabil\u00ec un laboratorio a Bangalore per processare i negativi, poich\u00e9 non v'era possibilit\u00e0 a Madras: egli infatti reputava che il clima pi\u00f9 fresco della citt\u00e0 \u00absarebbe stato gentile con la sua pellicola esposta\u00bb; ogni fine settimana quindi si recava in quel locale, dato in gestione all'assistente Narayanaswami Achari, per montare il girato, per poi fare ritorno il luned\u00ec mattina sul set e continuare le riprese. La lunghezza finale della bobina di era di : andando a 16 fotogrammi al secondo, la durata approssimativa di \"Keechaka Vadham\" sarebbe stata di circa 100 minuti.\nDistribuzione, accoglienza ed influenza culturale.\n\"Keechaka Vadham\" debutt\u00f2 nei cinema presumibilmente subito dopo la fine della lavorazione, all'inizio del 1917. Pi\u00f9 proiezioni avvennero all'Elphinstone Theatre di Madras nel 1918; un anno dopo il film venne visto al Majestic di Bombay nel 1919, grazie a Ardeshir Irani, e venne distribuito in altri territori dell'Impero anglo-indiano, come Bengala (da Jamshedji Framji Madan), Burma, Ceylon, gli Stati malesi federati, Singapore e citt\u00e0 lontane come Karachi e Rangoon. L'incasso complessivo fu di (equivalenti a del 1917), con un guadagno di (), considerato un \u00abbuon profitto in quei tempi\u00bb. Nel 1936 il \"The Mail\" ricord\u00f2 che \u00abil film non fu un completo successo\u00bb; l'autore Firoze Rangoonwalla nel 2003 not\u00f2 per\u00f2 che un recensore di quel periodico lo accolse positivamente: \u00ab\u00c8 stato preparato con grande cura e sta attirando il tutto esaurito\u00bb. Guy sottoline\u00f2 che con il successo di critica e commerciale, Nataraja Mudaliar \u00abha fatto la storia\u00bb. Poich\u00e9 tuttavia pare che nessuna copia della pellicola sia sopravvissuta, il film risulta perduto; nel 2007 Randor Guy ipotizz\u00f2 che una replica poteva essere conservata negli archivi della fondazione Eastman Kodak a Rochester.\n\"Keechaka Vadham\" fu il primo lungometraggio in India e il primo del cinema Tamil; il suo successo spinse Nataraja Mudaliar a realizzare una serie di pellicole simili: la prima, \"Draupadi Vastrapaharanam\" (1918), fu girata negli stessi set e sempre con Raju Mudaliar come protagonista maschile, laddove per la controparte femminile venne ingaggiata Violet Barry, un'attrice inglese. Ad esso seguirono altri quattro film mitologici, \"Lava Kusa\" (1919), \"Shiva Leela\" (1919), \"Rukmini Satyabhama\" (1922) e \"Mahi Ravana\" (1923), che, oltre a fondare l'industria cinematografia dell'India meridionale, fecero s\u00ec che il suo autore venisse considerato \u00abil padre del cinema Tamil\u00bb. Mudaliar si ritir\u00f2 dal cinema nel 1923 dopo che un incendio uccise suo figlio e distrusse la sua casa di produzione. Il suo lavoro ispir\u00f2 registi come Raghupathi Surya Prakasa, figlio di Raghupathi Venkaiah Naidu e J. C. Daniel."}
{"id": "9122410", "revid": "93556", "url": "https://it.wikipedia.org/wiki?curid=9122410", "title": "Nicola Contieri", "text": "Biografia.\nNacque il 13 giugno 1827 a Bari. Entr\u00f2 da giovanissimo nell'Ordine basiliano.\nFu ordinato presbitero il 21 settembre 1850 a soli 23 anni.\nNel 1865 fu eletto priore dell'abbazia di Grottaferrata; nel 1868 fu confermato nella carica per un altro triennio. Il 20 dicembre 1869 Pio IX pose fine al regime commendatario dell'abbazia e lo cre\u00f2 abate. \nNel corso del suo mandato, Contieri ag\u00ec come superiore generale del piccolo Ordine basiliano italiano, compiendo anche una visita canonica tra il 3 marzo e il 2 maggio del 1870. Nello stesso anno un regio decreto intim\u00f2 la soppressione del monastero, che i monaci riuscirono a raggirare facendolo dichiarare monumento nazionale e proponendosi come custodi.\nCome gran parte dei monaci, il Contieri era contrario alla restaurazione del rito greco puro, essendo in vigore ormai da secoli un rito misto greco-latino. Di diverso avviso era il Papa, che desiderava rendere l'abbazia di Grottaferrata un punto di riferimento per tutti i cattolici d'oriente. Nel 1875 rimosse dunque Contieri dall'incarico, nominando al suo posto il pi\u00f9 favorevole alla riforma Giuseppe Cozza-Luzi.\nIl 3 aprile dell'anno successivo fu nominato arcivescovo di Gaeta, incarico che mantenne fino alla sua rinuncia, accettata il 14 dicembre 1891.\nRitiratosi a vivere presso il monastero di Grottaferrata, vi mor\u00ec il 26 aprile 1899 a 71 anni.\nGenealogia episcopale.\nLa genealogia episcopale \u00e8:"}
{"id": "9122414", "revid": "1656773", "url": "https://it.wikipedia.org/wiki?curid=9122414", "title": "Guido Orsini", "text": "Biografia.\nEra figlio secondogenito di Romano Orsini (?-1327), conte di Sovana e signore di Pitigliano, e di Anastasia di Montfort.\nAvuta dal padre nel 1336 la contea di Sovana, divenne il capostipite dei conti di Sovana, che assunsero il titolo di conti di Pitigliano a seguito dell'abbandono di Sovana a causa della non salubrit\u00e0 della zona. \nScese in armi contro il signore di Orvieto Ermanno Monaldeschi della Cervara (1260 ca.-1337) e in seguito contro i suoi figli, chiamato in soccorso dagli abitanti del luogo. Nel 1342 divenne capitano generale di Perugia. Nel frattempo Matteo Orsini divenne signore di Orvieto ma venne ucciso nel 1345, sopraffatto da Benedetto Monaldeschi della Vipera. Orvieto chiam\u00f2 nel 1347 Guido ad Orvieto come signore e difensore della citt\u00e0, adoperandosi a fare cessare le liti. Nel 1348 Ug\u00f2 lasci\u00f2 la citt\u00e0 a causa della peste e da allora la famiglia Orsini dovette combattere per conservare la propria indipendenza dalle mire della Repubblica di Siena. \nMor\u00ec nel 1348.\nDiscendenza.\nGuido spos\u00f2 Agostina della Gherardesca, dalla quale ebbe sei figli:"}
{"id": "9122415", "revid": "715366", "url": "https://it.wikipedia.org/wiki?curid=9122415", "title": "Quartetto n. 2", "text": ""}
{"id": "9122416", "revid": "1513836", "url": "https://it.wikipedia.org/wiki?curid=9122416", "title": "Canada's Drag Race (seconda edizione)", "text": "La seconda edizione di \"Canada's Drag Race\" andr\u00e0 in onda in Canada dal 14 ottobre al 16 dicembre 2021 sulla piattaforma streaming Crave, e sull'emittente OutTV.\nIl 14 settembre 2021 vengono annunciate le dodici concorrenti, provenienti da tutto il Canada, che hanno l'obiettivo di essere incoronate come la prossima \"Canada's Next Drag Superstar\".\nIcesis Couture, vincitrice dell'edizione, ricevette come premio 100 000 dollari canadesi, una fornitura di cosmetici per un anno della Shoppers Drug Mart, una corona e uno scettro di Amped Accessories.\nConcorrenti.\nLe dodici concorrenti che prendono parte al reality show sono:\nRiassunto episodi.\nEpisodio 1 - \"Lost and Fierce\".\nIl primo episodio della seconda edizione canadese si apre con le concorrenti che entrano nell'atelier. La prima a entrare \u00e8 Gia Metric, l'ultima \u00e8 Synthia Kiss. Brooke Lynn Hytes, Brad Goreski e Amanda Brugel fanno il loro ingresso annunciando l'inizio di una nuova edizione e dando il benvenuto alle concorrenti.\nGiudice ospite della puntata \u00e8 Caitlin Cronenberg. Brooke Lynn Hytes dichiara Pythia, Kendall, Adriana, Oc\u00e9ane, Kimora e Synthia salve, e lascia le altre concorrenti sul palco per le critiche. Beth e Gia Metric sono le peggiori mentre Icesis Couture \u00e8 la migliore della puntata.\nEpisodio 2 - \"Under the Big Top\".\nIl secondo episodio si apre con le concorrenti che rientrano nell'atelier dopo l'eliminazione di Beth, con le concorrenti che si complimentano con Gia per la sua esibizione al playback. Il giorno successivo nell'atelier, le concorrenti discutono sulla reazione eccessiva di Eve durante i giudizi.\nGiudice ospite della puntata \u00e8 Hollywood Jade. Il tema della sfilata \u00e8 \"Circus Bezerkus\", dove le concorrenti devono sfoggiare un abito ispirato al circo. Brooke Lynn Hytes dichiara Synthia, Kimora, Adriana e Stephanie salve, e lascia le altre concorrenti sul palco per le critiche. Icesis Couture e Oc\u00e9ane Aqua-Black sono le peggiori mentre Pythia \u00e8 la migliore della puntata.\nEpisodio 3 - \"Screech\".\nIl terzo episodio si apre con le concorrenti che rientrano nell'atelier dopo l'eliminazione di Oc\u00e9ane, con Icesis dispiaciuta per aver eliminato una sua cara amica, ma afferma che comunque si tratta di una competizione. Intanto Eve \u00e8 triste di essere nuovamente tra le peggiori, poich\u00e9 vuole dimostrare ai giudici tutte le sue qualit\u00e0.\nGiudice ospite della puntata \u00e8 Fefe Dobson. Il tema della sfilata \u00e8 \"Good Girl Gone Bad\", dove le concorrenti devono sfoggiare un abito provocatorio. Brooke Lynn Hytes dichiara Icesis, Kimora, Pythia e Suki salve, e lascia le altre concorrenti sul palco per le critiche. Stephanie Prince e Synthia Kiss sono le peggiori mentre Adriana \u00e8 la migliore della puntata.\nEpisodio 4 - \"Snatch Game\".\nIl quarto episodio si apre con le concorrenti che rientrano nell'atelier dopo l'eliminazione di Stephanie, con Synthia grata per aver ricevuto una seconda possibilit\u00e0 per mostrare ai giudici tutte le sue qualit\u00e0. Successivamente le concorrenti si congratulano con Adriana per la sua vittoria e per il suo outfit della sfilata.\nGiudice ospite della puntata \u00e8 Connor Jessup. Il tema della sfilata \u00e8 \"Made in Canada\", dove le concorrenti devono sfoggiare un abito ispirato ad una celebrit\u00e0 canadese. Brooke Lynn Hytes dichiara Gia, Kendall e Icesis salve, e lascia le altre concorrenti sul palco per le critiche. Suki Doll e Eve 6000 sono le peggiori mentre Synthia Kiss \u00e8 la migliore della puntata.\nEpisodio 5 - \"Bye Flop\".\nIl quinto episodio si apre con le concorrenti che rientrano nell'atelier dopo l'eliminazione di Suki, con Synthia al settimo cielo per aver vinto lo \"Snatch Game\", soprattutto dopo che ha rischiato l'eliminazione durante la puntata precedente. Il giorno successivo nell'atelier, Eve afferma che far\u00e0 di tutto per dimostrare ai giudici tutte le sue qualit\u00e0.\nGiudice ospite della puntata \u00e8 Bif Naked. Il tema della sfilata \u00e8 \"Monochromatica: Drag Pop Princess\", dove le concorrenti devono sfoggiare un abito monocromatico. Dopo la sfilata e le critiche dei giudici, Brooke Lynn Hytes dichiara Synthia Kiss e Eve 6000 le peggiori, mentre Gia Metric \u00e8 la migliore della puntata.\nEpisodio 6 - \"The Sinner's Ball\".\nIl sesto episodio si apre con le concorrenti che rientrano nell'atelier dopo l'eliminazione di Eve, con Gia al settimo cielo per aver vinto la sua prima sfida. Intanto Adriana chiede spiegazioni da parte di Synthia e Gia sul perch\u00e9 \u00e8 stata scelta per ultima durante la formazione delle squadre.\nGiudice ospite della puntata \u00e8 Gigi Gorgeous. Dopo la sfilata e le critiche dei giudici, Brooke Lynn Hytes dichiara Kendall Gender e Synthia Kiss le peggiori, mentre Icesis Couture \u00e8 la migliore della puntata.\nEpisodio 7 - \"The Roast of Brooke Lynn Hytes\".\nIl settimo episodio si apre con le concorrenti che rientrano nell'atelier dopo l'eliminazione di Synthia, con Kendall terribilmente dispiaciuta di aver mandato a casa una sua carissima amica. Il giorno successivo nell'atelier, le concorrenti si congratulano con Icesis per aver ottenuto la sua seconda vittoria della stagione, mentre a Pythia non va gi\u00f9 di non aver vinto una sfida di designa per la seconda volta di fila.\nGiudice ospite della puntata \u00e8 Emma Hunter. Il tema della sfilata \u00e8 \"Dungeons and Drag Queens\", dove le concorrenti devono sfoggiare un abito ispirato ai personaggi di \"Dungeons &amp; Dragons\". Dopo la sfilata e le critiche dei giudici, Brooke Lynn Hytes dichiara Gia Metric e Kimora Amour le peggiori, mentre Kendall Gender \u00e8 la migliore della puntata.\nEpisodio 8 - \"Prom\".\nL'ottavo episodio si apre con le concorrenti che rientrano nell'atelier dopo l'eliminazione di Kimora, ancora sconvolte dalla sua uscita poich\u00e9 trasmetteva sempre positiva. Intanto Kendall \u00e8 al settimo cielo per aver vinto la sua prima sfida. Il giorno successivo nell'atelier, ogni concorrente riceve un video-messaggio da parte di un parente a loro caro.\nGiudice ospite della puntata \u00e8 Mitsou. Il tema della sfilata \"Cool Mom and Prom Queen\", dove le concorrenti e le loro \"figlie drag\" devono sfoggiare due abiti a tema madre-figlia al ballo di fine anno. Dopo la sfilata e le critiche dei giudici, Brooke Lynn Hytes dichiara Adriana e Icesis Couture le peggiori, mentre Pythia \u00e8 la migliore della puntata.\nEpisodio 9 - \"The Reunion\".\nIl nono episodio si apre con le concorrenti che rientrano nell'atelier dopo l'eliminazione di Adriana, tutte al settimo cielo per essere le ultime quattro rimaste. Mentre discutono, le concorrenti ricevono un video-messaggio da RuPaul, annunciando che il giorno seguente si sarebbe svolta la \"Reunion\", dove si riuniranno tutte le concorrenti per discutere sulla loro esperienza nello show: discutendo di quali sono stati i loro momenti migliori, delle sfide pi\u00f9 difficili e delle scelte di stile effettuate durante lo show. Inoltre viene eletta la \"Miss Congeniality\" dello show che, come accade nella versione statunitense, \u00e8 stata scelta dalle concorrenti stesse. A vincere il titolo \u00e8 stata Suki Doll.\nIl primo duello \u00e8 tra Kendall Gender e Gia Metric che vengono chiamate ad esibirsi con la canzone \"Main Event\" di RuPaul. Kendall Gender viene dichiarata vincitrice del playback ed accede alla finale, mentre Gia Metric dovr\u00e0 andare al duello finale.\nIl secondo duello \u00e8 tra Icesis Couture e Pythia che vengono chiamate ad esibirsi con la canzone \"Born Naked\" di RuPaul. Icesis Couture viene dichiarata vincitrice del playback ed accede alla finale, mentre Pythia dovr\u00e0 sfidare Gia al duello finale.\nIl terzo ed ultimo duello \u00e8 tra Gia Metric e Pythia che vengono chiamate ad esibirsi con la canzone \"Call Me Mother\" di RuPaul. Alla fine dell'esibizione Pythia viene dichiarata vincitrice del playback ed accede alla finale, mentre Gia Metric viene eliminata dalla competizione.\nEpisodio 10 - \"Queen of the North\".\nIl decimo ed ultimo episodio di quest'edizione si apre con le finaliste che ritornano nell'atelier dopo l'eliminazione di Gia, dove si discute su chi riuscir\u00e0 a vincere quest'edizione ed il titolo di prossima \"Drag Superstar\" canadese.\nPer l'ultima prova, prima di incoronare la vincitrice di quest'edizione, le concorrenti dovranno comporre un pezzo, cantare ed esibirsi sulla canzone di Brooke Lynn Hytes, \"Queen of the North\" e poi dovranno prendere parte ad un'intervista con Priyanka, vincitrice della prima edizione.\nUna volta scritto il pezzo, ogni concorrente va nella sala registrazione, dove Brooke Lynn d\u00e0 loro consigli e aiuto per la registrazione del pezzo. Nel frattempo a uno a uno le concorrenti prendono parte all'intervista dove Priyanka pone domande sulla loro esperienza in questa edizione di \"Canada's Drag Race\". Per la realizzazione della coreografia in studio le concorrenti incontrano Hollywood Jade che insegna loro la coreografia.\nI giudici della puntata sono: Brooke Lynn Hytes, Brad Goreski, Amanda Brugel e Travi Melchor. Il tema della sfilata \u00e8 \"Coronation Eleganza\", dove le concorrenti devono sfilare con il loro vestito migliore.\nDopo le critiche, le finaliste tornano nell'atelier dove ad aspettarle ci sono tutte le concorrenti dell'edizione, dove discutono dell'esperienza vissuta nello show. Prima di comunicare il giudizio, tutte le concorrenti sfilano sulla passerella con il loro \"Best Drag\" per un'ultima volta. Dopo l'ultima sfilata, Brooke Lynn Hytes comunica che tutte le finaliste hanno rubato la scena e che si affronteranno insieme per la sfida finale. Kendall Gender, Icesis Couture e Pythia si esibiscono in playback sulla canzone \"It's All Coming Back to Me Now\" di C\u00e9line Dion. Dopo l'esibizione, Brooke Lynn Hytes dichiara Icesis Couture vincitrice della seconda edizione di \"Canada's Drag Race\"."}
{"id": "9122418", "revid": "123033205", "url": "https://it.wikipedia.org/wiki?curid=9122418", "title": "Malaguti Madison", "text": "Il Malaguti Madison \u00e8 uno scooter di dimensioni medio-grandi prodotto dalla casa motociclistica Malaguti in quattro generazioni: le prime tre dal 1999 al 2011 presso lo storico stabilimento Malaguti di Castel San Pietro e la quarta dal 2019 viene prodotta in Cina.\nPrima generazione (1999-2002).\nPresentato nel novembre del 1998 al Motor Show di Bologna il Madison fu il primo modello della casa Malaguti del segmento dei maxiscooter dopo una produzione composta prevalentemente da cinquantini sportivi. Alla presentazione venne mostrato il modello 250 che adottava un motore Yamaha quattro tempi, monocilindrico orizzontale con raffreddamento a liquido che permetteva di raggiungere i 125 km/h.\nEsteticamente aveva un design sportivo e filante e venne.\nIl nome Madison deriva dall'omonima arteria americana, ma anche da una trib\u00f9 di indiani del Nord America. Poco dopo il debutto venne annunciata anche le versioni con cilindrata ridotte: il 125 e il 150.\nLa produzione e le vendite partono dalla primavera del 1999 con la gamma composta dai motori 125, 150 e 250.\nNel settembre del 2001 la gamma si arricchisce di due nuove propulsori che affiancano i tre in gamma: i nuovi 180 e il top di gamma Madison K400 con motore 400.\nIl 180 monta un motore Piaggio ed eredita dettagli e rifiniture dal 250 compreso il sistema ICE che segnala presenza di ghiaccio in caso di temperatura sotto i 4 gradi centigradi. Il 400 adotta un nuovo motore Franco Morini quattro tempo da 383 cc e 31 CV.\nSeconda generazione (2002-2006).\nNel maggio del 2002 debutta un restyling estetico che aggiorna la fanaleria e lo scudo anteriore e la gamma cambia nomenclatura introducendo una lettera distintiva dinanzi alla cubatura del motore: R125, T150, R180, l\u2019inedita S200 destinata a sostituire la vecchia 250 e il top di gamma K400 (denominazione che gi\u00e0 era stata adottata al debutto di tale modello). Il motore 200 \u00e8 di origine Piaggio. Le altre motorizzazioni vengono aggiornate alla normativa Euro 2.\nNel 2003 escono di scena il motore 150 e il 180. \nNella primavera del 2004 debutta il Madison 250 RS, una versione aggiornata del precedente 250 che riceve un leggero restyling estetico con nuove plastiche di maggior qualit\u00e0 e nuovo motore Piaggio Quasar che eroga 22 cavalli a 8250 giri/min ed una coppia massima di 20.2 Nm a 6500 giri/min. Tale motore sostituisce il vecchio Yamaha 250.\nLa produzione della seconda serie termina all\u2019inizio del 2006. Dal debutto nel 1999 al 2006 ne sono stati venduti oltre 75 mila esemplari.\nTerza generazione: Madison 3 (2006-2011).\nProgettato dalla Engines Engineering con lo stile elaborato presso il centro stile Malaguti la terza serie del Madison \u00e8 un modello totalmente nuovo e presenta un nuovo design con un muso pi\u00f9 appuntito e filante e nuovi proiettori multireflector con le frecce posizionate nello scudo frontale e gli specchietti retrovisori montati ora sul manubrio. \nIl nuovo telaio \u00e8 pi\u00f9 rigido e compatto con interasse ridotto di 80 mm a 1410 mm totali, il comparto sospensivo \u00e8 della Paioli e presenta un avantreno con forcella da 36 mm, mentre al retrotreno adotta una coppia di ammortizzatori regolabili nel precarico molla.\nL\u2019impianto frenante presenta coppie di dischi da 240 mm: l'anteriore a disco da 240 mm con pinza idraulica a 2 pistoncini, e il posteriore a disco da 240 mm con pinza idraulica. Gli pneumatici sono pi\u00f9 grandi di tipo tubeless da 14\", da 120/70 all'anteriore e da 140/60 al posteriore. La sella possiede una altezza da terra pari a 795 mm, 40 mm in meno rispetto la vecchia serie.\nLa terza generazione viene ribattezzata dalla casa Madison 3 e il primo modello a debuttare \u00e8 il 250 con motore \"Piaggio Quasar\" quattro tempi, che grazie al nuovo telaio e al baricentro pi\u00f9 basso possiede un peso ridotto di 5 kg per un totale di 158 kg.\nA luglio 2006 viene presentato anche il modello 125 equipaggiato con un propulsore Piaggio quattro tempi omologato Euro 3. Il peso del 125 \u00e8 di 153 kg.\nI Madison 3 possedevano il 95% dei componenti di produzione italiana.\nIl modello 400 non venne pi\u00f9 proposto con la terza generazione in quanto venne sostituito dal maxiscooter Malaguti SpiderMax 500. \nLa produzione dei Madison termina nell\u2019aprile del 2011 in seguito alle difficolt\u00e0 finanziarie della casa madre che costringono alla chiusura dello stabilimento di Castel San Pietro.\nRieju Cityline, la versione spagnola.\nNel 2012 la spagnola Rieju acquista le catene di montaggio e la licenza dei modelli Phantom e Madison in seguito alla chiusura dello stabilimento Malaguti di Castel San Pietro. I due modelli saranno presentati all\u2019EICMA 2013 e verranno riproposti sul mercato dal marzo 2014 in una versione aggiornata, assemblati nello stabilimento catalano di Rieju e rimarchiati rispettivamente Rieju RS 50 e Rieju Cityline.\nIl Cityline presentava lievi aggiornamenti estetici, i motori erano di origine Piaggio e venne aggiornato l\u2019impianto frenante con un nuovo disco anteriore da 260 mm.\nUsc\u00ec di produzione nel 2017.\nQuarta generazione (dal 2019).\nNel 2018 la famiglia Malaguti concede al gruppo austriaco KSR la licenza di utilizzo del marchio al fine di lanciare nuovi modelli. Nel 2018 la KSR presenta all\u2019EICMA una nuova gamma di veicoli marchiati Malaguti di origine Piaggio; tra questi figura il nuovo Madison che altro non \u00e8 che il vecchio Gilera Nexus di cui la KSR aveva acquisito i diritti di produzione una volta uscito di scena.\nIl nuovo Madison \u00e8 quindi frutto di una operazione di rebadge ovvero differisce dall\u2019originale Nexus solo per il logo frontale e per la strumentazione completamente digitale nonch\u00e9 per il motore 300, di origine Piaggio e omologato Euro 4. Sia il motore che l\u2019intero scooter sono prodotti in Cina dalla joint venture Zongsheng-Piaggio."}
{"id": "9122428", "revid": "2109471", "url": "https://it.wikipedia.org/wiki?curid=9122428", "title": "Jadier Valladares", "text": "Carriera.\nLa carriera agonistica di Valladares ha avuto nel biennio 2007-2008 il periodo di maggiore successo.\nHa vinto, infatti, la medaglia d'argento ai Giochi Panamericani di Rio de Janeiro 2007 con 363 kg. nel totale, stesso risultato ottenuto dal colombiano Jos\u00e9 Oliver-Ruiz, con la medaglia d'oro attribuita a quest'ultimo grazie al suo peso corporeo leggermente inferiore.\nNel 2008, Valladares ha vinto nel mese di marzo la medaglia d'argento ai Campionati panamericani di Callao con 349 kg. nel totale, terminando dietro al venezuelano Herbys M\u00e1rquez (354 kg.).\nQualche mese dopo ha partecipato alle Olimpiadi di Pechino 2008, terminando la competizione al 5\u00ba posto con 372 kg. nel totale. Successivamente, per\u00f2, a seguito di ulteriori indagini ed analisi, \u00e8 stata riscontrata la positivit\u00e0 al doping del bielorusso Andr\u0117j Rybako\u016d e del kazako Vladimir Sedov, rispettivamente 2\u00b0 e 4\u00b0 classificati, con conseguente squalifica per entrambi e con avanzamento alla medaglia di bronzo di Valladares."}
{"id": "9122430", "revid": "933835", "url": "https://it.wikipedia.org/wiki?curid=9122430", "title": "Sven Schulze", "text": ""}
{"id": "9122431", "revid": "963244", "url": "https://it.wikipedia.org/wiki?curid=9122431", "title": "Suore della Purificazione di Maria Santissima", "text": "Le Suore della Purificazione di Maria Santissima sono un istituto religioso femminile di diritto pontificio.\nStoria.\nLe origini dell'istituto risalgono al 18 dicembre 1665 quando quattro donne (Maria Anna e Paola Caterina Ascerto, Paola Maria Agnesi e Angela Maria Merana) si riunirono \"per condurre vita ritirata e pia\" sotto la direzione dei gesuiti dedicandosi all'educazione della giovent\u00f9 femminile: il 2 febbraio 1666, festa della Purificazione di Maria, presero un abito di tipo religioso dando inizio alla congregazione.\nStefano Spinola, vescovo di Savona, si oppose alla nascita di questa comunit\u00e0 di \"gesuitesse\", gi\u00e0 dissolte da papa Urbano VIII, per cui le donne si posero sotto la protezione del Senato di Genova. Il 3 maggio 1666 entr\u00f2 tra le \"figlie secolari\" della Presentazione Angela Maria Sordi, che impresse un'impronta tale all'organizzazione e alla spiritualit\u00e0 della comunit\u00e0 da esserne ritenuta fondatrice.\nI membri della comunit\u00e0, pur non emettendo voti religiosi, erano tenute alla povert\u00e0, all'obbedienza, alla castit\u00e0 e a una vita di preghiera e mortificazione; non portavano un vero abito religioso, ma un'uniforme nera e di poco prezzo; potevano lasciare liberamente l'istituto. Entrando in comunit\u00e0 non erano tenute a versare una dote e le donne si mantenevano con le elemosine e grazie alle rette versate dalle educande che ospitavano.\nNel 1773, con la soppressione della Compagnia di Ges\u00f9, per la comunit\u00e0 inizi\u00f2 un periodo di crisi. Nel 1889 le suore iniziarono a emettere voti e le loro regole, riviste e aggiornate, furono approvate da Giuseppe Scatti, vescovo di Savona, il 3 maggio 1900.\nLe religiose iniziarono ad aprire case succursali ed estesero la loro attivit\u00e0 a Genova, Asti e Cagliari. Lo sforzo economico per sostenere l'opera fu sostenuta grazie al patrimonio di suor Maria Teresa Gazzolo, figlia del console argentino a Savona.\nL'istituto ricevette il pontificio decreto di lode il 14 luglio 1957.\nAttivit\u00e0 e diffusione.\nLe suore si dedicano ad attivit\u00e0 educative e all'apostolato in terra di missione.\nOltre che in Italia, sono presenti in Brasile; la sede generalizia \u00e8 a Savona.\nAlla fine del 2015 l'istituto contava 48 religiose in 7 case."}
{"id": "9122442", "revid": "963244", "url": "https://it.wikipedia.org/wiki?curid=9122442", "title": "Suore domenicane ancelle del Signore", "text": "Le Suore Domenicane Ancelle del Signore sono un istituto religioso femminile di diritto pontificio.\nStoria.\nLe origini della congregazione risalgono al monastero dei Santi Domenico e Francesco, fondato nel 1531 a Popiglio; nel 1659 Francesco Rinuccini, vescovo di Pistoia, un\u00ec la comunit\u00e0 a quella di un attiguo monastero francescano e nel 1785, per volere del granduca Pietro Leopoldo, l'istituto fu trasformato in conservatorio.\nLa comunit\u00e0 fu trasformata in congregazione religiosa nel 1954 e ricevette il pontificio decreto di lode il 29 giugno 1959.\nAttivit\u00e0 e diffusione.\nLe suore si dedicano all'istruzione e all'educazione della giovent\u00f9, alla collaborazione all'apostolato parrocchiale e alle opere di carit\u00e0.\nLa sede generalizia \u00e8 a Roma.\nAlla fine del 2015 l'istituto contava 46 religiose in 9 case."}
{"id": "9122453", "revid": "963244", "url": "https://it.wikipedia.org/wiki?curid=9122453", "title": "Suore Domenicane Ancelle del Signore", "text": ""}
{"id": "9122464", "revid": "963244", "url": "https://it.wikipedia.org/wiki?curid=9122464", "title": "Suore domenicane di Santa Rosa da Lima (Roma)", "text": "Le Suore Domenicane di Santa Rosa da Lima sono un istituto religioso femminile di diritto pontificio.\nStoria.\nLe origini della congregazione risalgono al conservatorio-monastero di Santa Rosa da Lima, fondato a il 29 settembre 1673 a Finalborgo per desiderio dei magistrati del marchesato di Finale.\nStefano Spinola, vescovo di Savona, eresse canonicamente l'istituto il 25 marzo 1677, consentendo alle prime tre religiose, guidate da Caterina Boldona, si costituirono in comunit\u00e0 del terz'ordine domenicano.\nIl monastero fu trasformano in congregazione dal vescovo Alessandro Riccardi nel 1848.\nLa congregazione fu affiliata all'ordine domenicano il 14 ottobre 1875 e nel 1972 venne riconosciuta come istituzione di diritto pontificio.\nAttivit\u00e0 e diffusione.\nLe suore si dedicano all'educazione della giovent\u00f9.\nLa sede generalizia \u00e8 a Roma.\nAlla fine del 2015 l'istituto contava 60 religiose in 9 case."}
{"id": "9122467", "revid": "933835", "url": "https://it.wikipedia.org/wiki?curid=9122467", "title": "Sven Schulze (politico 1971)", "text": ""}
{"id": "9122472", "revid": "1100311", "url": "https://it.wikipedia.org/wiki?curid=9122472", "title": "Diego Dabove", "text": "Carriera.\nCalciatore.\nHa fatto i giovanili a Lan\u00fas da 11 a 21 anni, dove \u00e8 stato membro della squadra professionistica fino al 1995. Dopo, ha giocato nell'Argentino de Quilmes (B Metropolitana), Ca\u00f1uelas (Primera C), Ferro de General Pico - La Pampa (Federale A) e Sporting Club de Laboulaye (Torneo argentino B), dove ha avuto un infortunio alla spalla. Nel luglio 2000 \u00e8 entrato a far parte del Deportivo Riestra dove gioca solo poche partite e a causa di un infortunio alla spalla si \u00e8 ritirato dal calcio all'et\u00e0 di 27 anni. \nAllenatore.\nSubito dopo il ritiro, Dabove si \u00e8 unito allo staff di Miguel \u00c1ngel Russo come preparatore dei portieri a Los Andes. Si \u00e8 trasferito nell'ex club del Lan\u00fas nel 2001, con lo stesso ruolo, ed \u00e8 stato anche allenatore ad interim della squadra principale per una partita nel 2003.\nDopo aver lasciato Lan\u00fas nel 2004, Dabove ha lavorato come preparatore dei portieri al Boca Juniors nel 2004 prima di tornare al Lan\u00fas nel 2005. Dopo un breve periodo alla Hurac\u00e1n, ha lavorato sotto N\u00e9stor Gorosito al Rosario Central, Argentinos Juniors (due volte), River Plate, Xerez, Independiente e Tigre.\nL'8 luglio 2013, Dabove \u00e8 stato nominato manager del Racing de Olavarr\u00eda, ma si \u00e8 dimesso il 15 ottobre. Torn\u00f2 al suo precedente ruolo di allenatore dei portieri l'anno successivo al Racing Club, prima di essere nominato con lo stesso ruolo nella squadra nazionale del Bahrein.\nDopo aver lasciato il Bahrein nel giugno 2016, Dabove \u00e8 stato nominato allenatore dei portieri del Sarmiento de Jun\u00edn prima di assumere lo stesso ruolo nell'Arsenal de Sarand\u00ed alla fine dell'anno. Nel 2017 \u00e8 stato nominato allenatore delle categorie giovanili di Godoy Cruz.\nIl 13 dicembre 2017, Dabove \u00e8 stato nominato allenatore della squadra principale di Godoy Cruz, in sostituzione di Mauricio Larriera. L'8 dicembre dell'anno successivo, dopo aver qualificato il club alla Copa Libertadores 2019, lasci\u00f2 il club alla scadenza del suo contratto e cinque giorni dopo subentr\u00f2 all'Argentinos Juniors.\nDabove si \u00e8 dimesso dall'Argentinos il 12 gennaio 2021 ed \u00e8 stato nominato allenatore del San Lorenzo sette giorni dopo. Il 10 maggio, dopo l'eliminazione di quest'ultimo dalla Copa de la Liga Profesional 2021, chiese di andarsene.\nIl 18 agosto 2021, Dabove \u00e8 stato nominato allenatore della squadra brasiliana Bahia, essendo l'ottavo allenatore straniero del club (quarto argentino) e il primo straniero dal 1979. Dopo sei partite ed uno scarso rendimento, \u00e8 stato licenziato dalla squadra tricolore. "}
{"id": "9122476", "revid": "729019", "url": "https://it.wikipedia.org/wiki?curid=9122476", "title": "Battaglia di Bologna", "text": "La battaglia di Bologna fu combattuta a Bologna, in Italia, dal 9 al 21 aprile 1945 durante la seconda guerra mondiale, come parte dell'offensiva della primavera 1945 sul fronte italiano. Le forze alleate furono vittoriose, con il II Corpo polacco e le unit\u00e0 alleate di supporto che catturarono la citt\u00e0 il 21 aprile.\nContesto bellico.\nNel marzo 1945 gli Alleati stavano preparando una nuova offensiva, Operazione Buckland, nell'Italia settentrionale. La presa di Bologna, importante snodo di comunicazione regionale, rientrava nell'ambito di tale offensiva. Le forze alleate incaricate di ci\u00f2 erano composte dalla 5\u00aa Armata statunitense (II Corpo, 6\u00aa Divisione corazzata sudafricana) e dalla 8\u00aa Armata britannica (che per quella parte del teatro, era composta dal V Corpo e dal II Corpo polacco). Le unit\u00e0 tedesche che difendevano l'area erano composte dalla 26\u00aa Divisione Panzer del XIV Corpo d'armata, dalla 1\u00aa Divisione paracadutisti e dalla 4\u00aa Divisione paracadutisti del I Corpo paracadutisti. Le difese tedesche in quella regione facevano parte del Gruppo d'armate C, difendeva la Linea Paula.\nIl morale delle forze polacche fu indebolito dall'esito della Conferenza di Jalta, conclusasi l'11 febbraio, in cui i britannici e gli statunitensi, senza consultarsi con i polacchi, avevano deciso di dare una parte importante dei territori polacchi del 1921-1939 all'Unione Sovietica. Una delle tre divisioni polacche, la 5\u00aa divisione di fanteria Kresowa, aveva preso il nome dalla regione di Kresy, che ora era stata assegnata ai sovietici nella sua interezza. Quando il comandante polacco del II Corpo, il generale W\u0142adys\u0142aw Anders, chiese il ritiro della sua unit\u00e0 dalla linea del fronte, Winston Churchill gli disse che \"voi [i polacchi] non siete pi\u00f9 necessari\", ma i comandanti statunitensi e britannici di prima linea, i generali Richard McCreery, Mark Wayne Clark e il feldmaresciallo Harold Alexander, chiesero ad Anders che le unit\u00e0 polacche rimanessero nelle loro posizioni, poich\u00e9 non avevano truppe per sostituirle. Anders alla fine decise di mantenere impegnate le unit\u00e0 polacche.\nOrdine di battaglia.\nAlleati.\nMaggior generale Zygmunt Bohusz-Szyszko (comandante ad interim)\nBattaglia.\nL'offensiva su Bologna inizi\u00f2 il 9 aprile alle 4:00 ora locale, con un importante bombardamento aereo e di artiglieria di 400 cannoni che sparavano sulle posizioni tedesche, seguito da un'avanzata delle forze di terra la sera stessa. Il fuoco amico caus\u00f2 vittime: i bombardieri statunitensi quel giorno uccisero 38 soldati polacchi che avanzavano. Le unit\u00e0 statunitensi e britanniche ingaggiarono i fianchi tedeschi, mentre le unit\u00e0 polacche irruppero in citt\u00e0. Il 10 aprile le forze polacche respinsero i tedeschi dal fiume Senio. Dal 12 al 14 aprile le forze polacche combatterono contro i tedeschi sul fiume Santerno e conquistarono Imola. Dal 15 al 16 aprile i polacchi combatterono al fiume Sillaro e al canale di Medicina. Il 17 aprile il comandante dell'VIII Armata ordin\u00f2 alle forze polacche di proseguire la loro spinta verso Bologna da est. La citt\u00e0 doveva essere inizialmente presa dalle truppe statunitensi della V Armata che avanzavano da sud.\nIl 21 aprile la 3\u00aa Brigata Fucilieri dei Carpazi della 3\u00aa Divisione di Fanteria dei Carpazi polacca entr\u00f2 in citt\u00e0, dove combattevano ancora solo unit\u00e0 tedesche isolate. Un'altra fonte attribuisce l'ingresso alla 5\u00aa Divisione Kresowa polacca. Alle 6:15 i polacchi avevano messo in sicurezza la citt\u00e0, esponendo le bandiere polacche a Palazzo d'Accursio e alla torre degli Asinelli, la torre pi\u00f9 alta della citt\u00e0. La popolazione italiana locale accolse i polacchi come i loro liberatori. Alle 8:00 arrivarono in citt\u00e0 i carri armati statunitensi (sudafricani) seguiti dai partigiani italiani della Brigata Maiella e dal Gruppo di Combattimento \"Friuli\" dell'Esercito Cobelligerante Italiano.\nConseguenze.\nLa battaglia di Bologna fu l'ultima battaglia del II Corpo d'armata polacco, che fu portato fuori dal fronte il 22 aprile. Le truppe statunitensi e britanniche completarono l'accerchiamento delle forze tedesche a nord del fiume Reno, l'8\u00aa Divisione indiana attravers\u00f2 il Po e le forze tedesche in Italia capitolarono il 29 aprile. Il II Corpo polacco, comandato dal generale Zygmunt Bohusz-Szyszko, sub\u00ec 234 morti e feriti su membri del personale di prima linea.\nLe divisioni tedesche furono lasciate allo sbando e, con l'avvicinarsi della fine della guerra, molte si divisero in piccoli gruppi per ritirarsi attraverso il Po e cercare di raggiungere i valichi in Germania. La 65\u00aa Divisione di fanteria perse il suo comandante, il maggior generale Hellmuth Pfeifer, negli ultimi giorni di guerra mentre cercava di dirigersi a nord con i resti del quartier generale della divisione."}
{"id": "9122477", "revid": "963244", "url": "https://it.wikipedia.org/wiki?curid=9122477", "title": "Suore domenicane del Sacro Cuore di Ges\u00f9", "text": "Le Suore Domenicane del Sacro Cuore di Ges\u00f9 (sigla \"D.S.C.G.\") sono un istituto religioso femminile di diritto pontificio.\nStoria.\nLa congregazione fu fondata il 23 luglio 1883 nell'ex convento domenicano del Rosario di Scicli, in diocesi di Noto, dal frate predicatore Timoteo Longo insieme con madre Concezione Jannitto.\nGiuseppe Vizzini, vescovo di Noto, collabor\u00f2 alla rielaborazione delle costituzioni dell'istituto e volle che le suore avessero una solida formazione scolastica e universitaria per dedicarsi all'insegnamento; sotto il lungo generalato di Giuseppina Balsamo, che guid\u00f2 la congregazione da 1921 al 1969, le suore aprirono numerosi collegi ed educandati (Acireale, Catania, Messina, Palermo, Roma, Trapani).\nL'istituto, affiliato all'ordine dei frati predicatori dal 22 giugno 1906, ricevette il pontificio decreto di lode il 14 aprile 1937 e fu approvato definitivamente il 28 gennaio 1946.\nAttivit\u00e0 e diffusione.\nLe suore si dedicano all'insegnamento e all'educazione della giovent\u00f9.\nOltre che in Italia, sono presenti in Messico; la sede generalizia \u00e8 a Catania.\nAlla fine del 2015 l'istituto contava 74 religiose in 15 case."}
{"id": "9122479", "revid": "963244", "url": "https://it.wikipedia.org/wiki?curid=9122479", "title": "Suore Domenicane del Sacro Cuore di Ges\u00f9", "text": ""}
{"id": "9122487", "revid": "104458", "url": "https://it.wikipedia.org/wiki?curid=9122487", "title": "Campionati sloveni di sci alpino 1997", "text": "I Campionati sloveni di sci alpino 1997 si svolsero a Krvavec a Maribor e a Sori\u0161ka Planina tra il 18 febbraio e il 1\u00ba aprile. Il programma incluse gare di supergigante, slalom gigante e slalom speciale, sia maschili sia femminili.\nTrattandosi di competizioni valide anche ai fini del punteggio FIS, vi parteciparono anche sciatori di altre federazioni, senza che questo consentisse loro di concorrere al titolo nazionale sloveno.\nRisultati.\nUomini.\nSupergigante.\nData: 18 febbraio\nLocalit\u00e0: Maribor\nSlalom gigante.\nData: 1\u00ba aprile\nLocalit\u00e0: Krvavec\nSlalom speciale.\nData: 25 marzo\nLocalit\u00e0: Sori\u0161ka Planina\nDonne.\nSupergigante.\nData: 18 febbraio\nLocalit\u00e0: Maribor\nSlalom gigante.\nData: 31 marzo\nLocalit\u00e0: Krvavec\nSlalom speciale.\nData: 25 marzo\nLocalit\u00e0: Sori\u0161ka Planina"}
{"id": "9122490", "revid": "367445", "url": "https://it.wikipedia.org/wiki?curid=9122490", "title": "Lorenzo Colombo (pilota)", "text": ""}
{"id": "9122491", "revid": "963244", "url": "https://it.wikipedia.org/wiki?curid=9122491", "title": "Suore domenicane del Santissimo Sacramento", "text": "Le Suore Domenicane del Santissimo Sacramento sono un istituto religioso femminile di diritto pontificio.\nStoria.\nLe origini della congregazione risalgono al monastero del Santissimo Sacramento, con un annesso collegio per fanciulle nobili, fondato nel 1822 a Fognano da Giuseppe Maria Emiliani e Rosa Angelica Brenti.\nLe religiose iniziarono a dedicarsi ad altre attivit\u00e0 (scuole esterne, asili, laboratori, ricreatori, corsi di esercizi spirituali) e aprirono filiali a Reda di Faenza e Bologna. La comunit\u00e0 fu aggregata all'ordine dei frati predicatori nel 1934 e ottenne la trasformazione in congregazione religiosa nel 1968.\nAttivit\u00e0 e diffusione.\nLe suore si dedicano all'istruzione e all'educazione della giovent\u00f9 e all'apostolato parrocchiale.\nLa sede generalizia \u00e8 in via di Salva Candida a Roma.\nAlla fine del 2015 l'istituto contava 70 religiose in 16 case."}
{"id": "9122492", "revid": "963244", "url": "https://it.wikipedia.org/wiki?curid=9122492", "title": "Suore Domenicane del Santissimo Sacramento", "text": ""}
{"id": "9122516", "revid": "963244", "url": "https://it.wikipedia.org/wiki?curid=9122516", "title": "Suore del rifugio del Cuore di Ges\u00f9", "text": "Le Suore del Rifugio del Cuore di Ges\u00f9 sono un istituto religioso femminile di diritto pontificio.\nStoria.\nLa congregazione fu fondata nel 1929 a Cremona dal gesuita Giovanni Cenere insieme con Rosa Gozzoli per la rieducazione delle traviate e la preservazione delle pericolanti.\nGiovanni Cazzani, vescovo di Cremona, eresse la comunit\u00e0 in congregazione religiosa di diritto diocesano il 18 dicembre 1934 e nel 1962 l'istituto ricevette il pontificio pro-decreto di lode.\nAttivit\u00e0 e diffusione.\nLe suore si dedicano principalmente all'assistenza di ex carcerate, giovani pericolanti, madri nubili e tossicodipendenti, ma anche alla cura dell'infanzia e all'insegnamento del catechismo.\nLa sede generalizia \u00e8 a Cremona.\nAlla fine del 2015 l'istituto contava 12 religiose in 7 case."}
{"id": "9122519", "revid": "963244", "url": "https://it.wikipedia.org/wiki?curid=9122519", "title": "Suore del Rifugio del Cuore di Ges\u00f9", "text": ""}
{"id": "9122520", "revid": "300067", "url": "https://it.wikipedia.org/wiki?curid=9122520", "title": "Alain Attallah", "text": ""}
{"id": "9122522", "revid": "300067", "url": "https://it.wikipedia.org/wiki?curid=9122522", "title": "Amir Abdel Meguid", "text": ""}
{"id": "9122525", "revid": "963244", "url": "https://it.wikipedia.org/wiki?curid=9122525", "title": "Suore domenicane del Santo Nome di Ges\u00f9", "text": "Le Suore Domenicane del Santo Nome di Ges\u00f9 (in spagnolo \"Hermanas Dominicas del Sant\u00edsimo Nombre de Jes\u00fas\"; sigla \"H.D.S.N.J.\") sono un istituto religioso femminile di diritto pontificio.\nStoria.\nLa congregazione fu fondata a San Miguel de Tucum\u00e1n dal domenicano \u00c1ngel Mar\u00eda Boisdron insieme con Elmina Paz de Gallo.\nDopo un'epidemia di colera che colp\u00ec la provincia argentina di Tucum\u00e1n nel 1886, per raccogliere ed educare i numerosi orfani, padre Boisdron cerc\u00f2 inizialmete l'aiuto delle suore gianelline, poi si rivolse alla vedova Paz de Gallo che mise la sua casa a disposizione degli orfani e riun\u00ec una comunit\u00e0 di giovani donne: la vita comune inizi\u00f2 il 17 giugno 1887.\nL'istituto e le sue costituzioni ricevettero l'approvazione pontificia il 7 settembre 1910.\nAttivit\u00e0 e diffusione.\nLe suore si dedicano all'educazione della giovent\u00f9 in asili, orfanotrofi, scuole e opere sociali.\nOltre che in Argentina, sono presenti in Brasile e Per\u00f9; la sede generalizia \u00e8 a San Miguel de Tucum\u00e1n.\nAlla fine del 2015 l'istituto contava 35 religiose in 6 case."}
{"id": "9122526", "revid": "963244", "url": "https://it.wikipedia.org/wiki?curid=9122526", "title": "Suore Domenicane del Santo Nome di Ges\u00f9", "text": ""}
{"id": "9122529", "revid": "300067", "url": "https://it.wikipedia.org/wiki?curid=9122529", "title": "Medhat Mohsen Wardah", "text": ""}
{"id": "9122530", "revid": "300067", "url": "https://it.wikipedia.org/wiki?curid=9122530", "title": "Mohsen Medhat Wardah", "text": ""}
{"id": "9122535", "revid": "228587", "url": "https://it.wikipedia.org/wiki?curid=9122535", "title": "Francesco Barra", "text": "Biografia.\nSindacalista della Uilm in Campania. \u00c8 esponente del Partito Socialista Italiano, che lascia nel 1993 per dare vita a Rinascita Socialista, formazione che partecipa alla coalizione dei Progressisti in vista delle elezioni politiche del 1994. Nell'occasione Barra \u00e8 candidato al Senato in Campania, venendo eletto nel collegio uninominale di Pomigliano d'Arco. Risulta uno degli unici due esponenti di RS (l'altro \u00e8 il deputato Vincenzo Mattina) in Parlamento. Nell'autunno 1994, con tutta RS, aderisce alla Federazione Laburista. \nAlle elezioni politiche del 1996 \u00e8 candidato per L'Ulivo alla Camera dei Deputati nel collegio uninominale di Nola, non risultando eletto. \nNel 1998, come il resto della Federazione Laburista, partecipa alla nascita dei Democratici di Sinistra. Nel febbraio 2002 viene nominato membro del Cda della societ\u00e0 NapoliServizi, che gestisce la pulizia dei servizi interni comunali partenopei.\nDal novembre 2019 \u00e8 il coordinatore regionale campano del movimento Socialismo del XXI Secolo."}
{"id": "9122536", "revid": "963244", "url": "https://it.wikipedia.org/wiki?curid=9122536", "title": "Suore figlie di San Francesco d'Assisi", "text": "Le Suore Figlie di San Francesco d'Assisi sono un istituto religioso femminile di diritto pontificio.\nStoria.\nLa congregazione sorse a opera di due terziarie francescane, Caterina Nicolai e Angela Guasperini: su consiglio di Basilio da Casabianca, padre guardiano del locale convento dei minori riformati, il 14 ottobre 1611 iniziarono a condurre vita comune a Borgo a Mozzano. La comunit\u00e0 non super\u00f2 mai i quattro membri e nel 1621 iniziarono ad ammettere educande.\nIl 14 agosto 1802 Filippo Sardi, vescovo di Lucca, riconobbe la comunit\u00e0 come congregazione di diritto diocesano. Disperse dalle autorit\u00e0 napoleoniche nel 1811, le suore ripresero la vita comune il 14 maggio 1822 sotto la guida Caterina Guaspari.\nL'istituto, aggregato all'ordine dei frati minori da Bernardino da Portogruaro nel 1884, ricevette il pontificio decreto di lode il 2 febbraio 1950.\nAttivit\u00e0 e diffusione.\nLe suore si dedicano all'educazione della giovent\u00f9.\nOltre che in Italia, sono presenti nelle Filippine, in India, Indonesia e a Timor Est; la sede generalizia \u00e8 a Pisa.\nAlla fine del 2015 l'istituto contava 57 religiose in 10 case."}
{"id": "9122537", "revid": "963244", "url": "https://it.wikipedia.org/wiki?curid=9122537", "title": "Suore Figlie di San Francesco d'Assisi", "text": ""}
{"id": "9122538", "revid": "104458", "url": "https://it.wikipedia.org/wiki?curid=9122538", "title": "Campionati statunitensi di sci alpino 1997", "text": "I Campionati statunitensi di sci alpino 1997 si svolsero a Sugarloaf dal 20 al 24 marzo. Il programma incluse gare di discesa libera, supergigante, slalom gigante, slalom speciale e combinata, sia maschili sia femminili.\nTrattandosi di competizioni valide anche ai fini del punteggio FIS, vi parteciparono anche sciatori di altre federazioni, senza che questo consentisse loro di concorrere al titolo nazionale statunitense.\nRisultati.\nUomini.\nDiscesa libera.\nData: 20 marzo\nSupergigante.\nData: 21 marzo\nSlalom gigante.\nData: 22 marzo\nSlalom speciale.\nData: 24 marzo\nDonne.\nDiscesa libera.\nData: 20 marzo\nSupergigante.\nData: 21 marzo\nSlalom gigante.\nData: 23 marzo\nSlalom speciale.\nData: 24 marzo"}
{"id": "9122557", "revid": "156341", "url": "https://it.wikipedia.org/wiki?curid=9122557", "title": "A1 Ethniki Katigoria Kalathosfairisis Gynaikon", "text": ""}
{"id": "9122558", "revid": "4175", "url": "https://it.wikipedia.org/wiki?curid=9122558", "title": "Tour della Nazionale di rugby a 15 dell'Italia 1980", "text": ""}
{"id": "9122559", "revid": "73843", "url": "https://it.wikipedia.org/wiki?curid=9122559", "title": "Spermophilus lateralis", "text": ""}
{"id": "9122560", "revid": "1531308", "url": "https://it.wikipedia.org/wiki?curid=9122560", "title": "MTV Live HD", "text": ""}
{"id": "9122561", "revid": "533647", "url": "https://it.wikipedia.org/wiki?curid=9122561", "title": "Filippo Cammarota", "text": "Biografia.\nNato il 21 novembre 1809 a Traetto, in diocesi di Gaeta, fu ordinato sacerdote il 22 febbraio 1834.\nIl 28 settembre 1849 il Papa lo nomin\u00f2 vescovo ausiliare di Gaeta. Pio IX, riconoscente verso Gaeta ove si era rifugiato per nove mesi in seguito ai moti che porteranno alla proclamazione della Repubblica Romana, voleva elevare il rango della diocesi gaetana promuovendola ad arcidiocesi e assegnandole un ausiliare.\nLa consacrazione avvenne nella cattedrale di Gaeta ad opera dell'arcivescovo Luigi Maria Parisio, co-consacranti Ferdinando Girardi, vescovo di Sessa Aurunca e Benedetto Terenzio, vescovo di Trivento. Gli venne assegnata la sede titolare di Cafarnao.\nIl 26 gennaio Parisio mor\u00ec e il successivo 7 giugno Cammarota fu scelto per succedergli. La nomina fu confermata il 23 giugno.\nMor\u00ec il 23 febbraio 1876 a 64 anni.\nGenealogia episcopale.\nLa genealogia episcopale \u00e8:"}
{"id": "9122562", "revid": "1310927", "url": "https://it.wikipedia.org/wiki?curid=9122562", "title": "1. deild karla 2016", "text": "La 1. deild karla 2016 \u00e8 stata la sessantaduesima edizione della seconda serie del campionato islandese di calcio. La stagione \u00e8 iniziata il 6 maggio e si \u00e8 conclusa il 24 settembre 2016. Il ha conquistato il trofeo per la seconda volta nella sua storia.\nClassifica finale.\nLegenda:\nRegolamento:"}
{"id": "9122583", "revid": "458786", "url": "https://it.wikipedia.org/wiki?curid=9122583", "title": "Jakob T\u00e5nnander", "text": "Carriera.\nCresciuto nel settore giovanile del , debutta in prima squadra il 17 ottobre 2015 in occasione dell'incontro di Division 1 perso 2-1 contro l'; nel 2016 viene acquistato dal che negli anni seguenti lo cede in prestito nelle serie inferiori del calcio svedese e, dal 2018 al 2019, nuovamente al Lunds.\nNel gennaio 2020 si trasferisce in Finlandia firmando a titolo definitivo con l'; impiegato inizialmente con la squadra riserve del , ad agosto viene prestato all' dove rimane fino al termine dell'anno giocando 11 incontri in Veikkausliiga. Rientrato dal prestito, si alterna fra i pali con il connazionale Hugo Keto e nell'estate seguente viene confermato titolare negli incontri di qualificazione per la Champions League e l'Europa League.\nStatistiche.\nPresenze e reti nei club.\n\"Statistiche aggiornate al 31 luglio 2021.\""}
{"id": "9122597", "revid": "1934238", "url": "https://it.wikipedia.org/wiki?curid=9122597", "title": "Giovanni Serges", "text": "Biografia.\nNato nel 1951 a Catania, ha frequentato la locale Universit\u00e0, presso la quale si \u00e8 laureato nel 1974 in giurisprudenza, con una tesi assegnata da Vincenzo Zangara e discussa con Antonio D'Atena. Dopo la laurea si \u00e8 perfezionato all\u2019Universit\u00e0 \"La Sapienza\" di Roma sotto la guida di Franco Modugno, poi diventato suo maestro.\nDopo aver intrapreso la carriera di professore universitario e avvocato cassazionista, si \u00e8 affermato come costituzionalista.\nNel 2018 \u00e8 stato eletto segretario dell'Associazione italiana dei costituzionalisti.\nCarriera accademica.\nHa insegnato diritto pubblico, diritto costituzionale, diritto amministrativo e diritto regionale nelle Universit\u00e0 di Roma (La Sapienza), Perugia, Catania e \"Roma Tre\". Nel 1981 \u00e8 diventato ricercatore universitario, nel 1996 professore associato e nel 2005 professore ordinario. \u00c8 attualmente professore ordinario di diritto costituzionale del dipartimento di giurisprudenza dell\u2019Universit\u00e0 degli Studi \"Roma Tre\", dove insegna diritto costituzionale e ordinamento giudiziario.\nNel 2016 \u00e8 stato eletto preside della dipartimento di giurisprudenza dell\u2019Universit\u00e0 degli Studi \"Roma Tre\" (carica tuttora ricoperta), succedendo a Paolo Benvenuti.\n\u00c8, inoltre, direttore dell\u2019Alta Scuola per l\u2019Amministrazione istituita presso la sua Universit\u00e0, dove peraltro siede nel Senato accademico e coordina la Commissione Bilancio e regolamenti.\nDal 2018 al 2021 \u00e8 stato commissario per l\u2019abilitazione scientifica nazionale dei professori universitari di diritto costituzionale.\nSul piano della produzione scientifica, i suoi contributi maggiori sono stati soprattutto in tema di garanzie giurisdizionali, diritto regionale, giustizia costituzionale e sistema delle fonti.\nCarriera professionale.\n\u00c8 attualmente giudice della corte d'appello sportiva nazionale della FIGC.\nCome avvocato ha fatto parte, assieme ad Alessandro Pace e all\u2019ex membro del CSM Mario Serio, del \"pool\" difensivo costituitosi dinanzi alla Corte costituzionale nel conflitto di attribuzione promosso dall\u2019allora Presidente della Repubblica Giorgio Napolitano nell\u2019ambito del processo sulla cosiddetta trattativa Stato-mafia.\nIn campo editoriale ha fondato e dirige la collana editoriale \"L\u2019Unit\u00e0 del Diritto\".\n\u00c8 stato presidente del collegio arbitrale in materia di appalti pubblici di rilevanza nazionale, nonch\u00e9, dal 1997 al 2009, del collegio arbitrale di disciplina della professione forense istituito presso il Ministero dell\u2019economia ai sensi del decreto legislativo n. 29 del 1993.\nDal 1997 al 2001 \u00e8 stato, inoltre, componente del consiglio di amministrazione dell\u2019Agenzia autonoma per la gestione dell\u2019Albo dei Segretari comunali per la Regione Umbria.\nOpere.\nHa scritto e curato numerosi saggi. Tra i libri si ricordano:"}
{"id": "9122599", "revid": "123014391", "url": "https://it.wikipedia.org/wiki?curid=9122599", "title": "Grand Prix de Wallonie 2021", "text": "Il Grand Prix de Wallonie 2021, sessantunesima edizione della corsa e valevole come trentatreesima prova dell'UCI ProSeries 2021 categoria 1.Pro, si svolse il 15 settembre 2021 su un percorso di 208,1\u00a0km, con partenza da Aywaille e arrivo alla Cittadella di Namur, in Belgio. La vittoria fu appannaggio del francese Christophe Laporte, il quale complet\u00f2 la gara in 5h05'51\", alla media di 41,627\u00a0km/h, precedendo il connazionale Warren Barguil e il belga Tosh Van Der Sande.\nSul traguardo della Cittadella di Namur 91 ciclisti, su 135 partiti da Aywaille, hanno portato a termine la competizione.\nCollegamenti esterni.\nSito Ufficiale"}
{"id": "9122606", "revid": "123032117", "url": "https://it.wikipedia.org/wiki?curid=9122606", "title": "Ford Fiesta IV", "text": "La Ford Fiesta IV oppure Fiesta MkIV (codice progetto BE91) \u00e8 un'autovettura di segmento B prodotta dalla filiale europea della casa automobilistica statunitense Ford dal 1995 al 2002, anno in cui \u00e8 stata rimpiazzata dalla generazione successiva.\nSi tratta della quarta generazione dell'utilitaria Ford.\nStoria.\nAl salone di Francoforte nel settembre 1995 esord\u00ec la quarta serie della Fiesta, che debutt\u00f2 nel 1996.\nLa nuova generazione, che consisteva in un massiccio restyling della precedente generazione, fu profondamente rivista, con un design curvilineo e aerodinamico completamente differente pur mantenendo il giro porte della serie precedente (soprattutto la 5 porte: la 3 porte aveva un taglio del finestrino posteriore pi\u00f9 arrotondato rispetto alla 3 porte precedente) e una profonda rivisitazione degli interni. Il modello nacque da una sinergia con la Mazda e venne commercializzato sotto tale marchio anche per il mercato italiano, con il nome di Mazda 121.\nLa Fiesta IV and\u00f2 confrontarsi con utilitarie quali: Citro\u00ebn Saxo, Fiat Punto, Lancia Y, Nissan Micra e le nuove generazioni di Opel Corsa, SEAT Ibiza e Volkswagen Polo. La quinta generazione della Fiesta era dotata di doppio airbag di serie su tutte le versioni e dell'ABS disponibile come optional su tutta la gamma. Vennero adottati i nuovi motori benzina Zetec-SE con testata a 16 valvole e distribuzione bialbero in lega d'alluminio da 1.2 litri con 75 CV e 1.4 litri con 90 CV sviluppati in collaborazione con Yamaha ed eletti \"Engine of the year\". Rimase il diesel Endura 1.8 da 60 CV, anche se rivisto e, dopo un anno dal lancio, venne riproposto anche il 1.3 benzina 8 valvole ad aste e bilancieri da 60 CV della Fiesta precedente e contemporaneamente adottato anche dalla KA. Infatti, il ritorno del 1.3 Endura da 60 CV coincise proprio con il lancio sul mercato della Ford Ka nell'autunno del 1996. La quarta generazione venne dotata di un assetto piuttosto basso e di un rinnovato apparato sospensivo. Nel sistema sospensivo anteriore venne utilizzato un telaio ausiliario per irrigidire la struttura ed isolare il motore, mentre in quello posteriore venne realizzato un doppio assale torcente, con bracci pi\u00f9 rigidi e molle pi\u00f9 elastiche per aumentare il comfort e l'handling. Le versioni al lancio furono 3: \"Studio\", \"Techno\" e \"Ghia\". La \"Studio\" corrispondeva alla versione base, la \"Techno\" era la versione pi\u00f9 sportiva, la Ghia pi\u00f9 rifinita. Rispetto alla serie precedente, l'abitacolo venne maggiormente insonorizzato soprattutto con le motorizzazioni benzina. A questo si aggiunse il contributo del design curvilineo, che permise di ridurre i fruscii aerodinamici dovuti all'attrito dell'aria sulla carrozzeria.\nEvoluzione.\nInizialmente le versioni \"Studio\" e la \"Techno\" erano proposte con lo stesso prezzo e motorizzazioni ma nel 1997 la \"Techno\" venne posizionata un gradino pi\u00f9 in alto e adott\u00f2 i paraurti in tinta alla carrozzeria anzich\u00e9 in plastica grezza, come accadeva gi\u00e0 per la \"Ghia\". La Studio adott\u00f2 solo il motore 1.3 Endura-E al posto dello Zetec 1.2 16V (riservato solo alla \"Techno\" e \"Ghia\" che potevano adottare anche il 1.4 litri a partire gi\u00e0 dal maggio del 1996). A partire dal 1998 venne introdotto un piccolo aggiornamento estetico, con l'adozione du due piccole nervature sul cofano per tutti gli allestimenti. Fu rimosso il nome dell'allestimento (Studio, Techno o Ghia) sui parafanghi anteriori e fu spostato sul portellone posteriore, sul lato sinistro, ove fino ad allora aveva trovato posto lo stemma \"16V\" (per i motori 1.2 e 1.4 Zetec). L'allestimento \"Ghia\" perse lo stemma a favore di una semplice scritta \"Ghia\" in corsivo. Per quanto riguarda le prestazioni, la versione motorizzata con il 1.8 litri diesel accelerava da 0 a 100\u00a0km/h in 16,6 secondi e aveva una velocit\u00e0 massima di 154\u00a0km/h, mentre quella motorizzata con il 1.4 litri benzina da 90 CV aveva una velocit\u00e0 di punta di 175\u00a0km/h e accelerava da 0 a 100\u00a0km/h in 11,55 secondi. Il 1.2 litri benzina arrivava a 168,3\u00a0km/m ed scattava da 0 a 100\u00a0km/h in 11,64 secondi grazie a dei rapporti del cambio accorciati. Infatti, quest'ultima \u00e8 stata la motorizzazione pi\u00f9 diffusa in Italia. Le Fiesta 1.4 litri benzina e le 1.8 litri Diesel erano anche dotate di freni a disco autoventilati sull'asse anteriore, al contrario delle altre, dotate di dischi pieni. Con l'avanzare degli anni, la gestione elettronica dei motori venne fortemente semplificata e i rapporti del cambio allungati.\nNel 1997, la Ford realizz\u00f2 su questa generazione di Fiesta anche una piccola coup\u00e9 chiamata Puma.\nRestyling 1999.\nNell'autunno 1999 la Fiesta venne aggiornata, con l'introduzione del frontale in stile \"new edge\", simile a quello della Focus prima serie. Cambiarono semplicemente i gruppi ottici anteriori, la mascherina, i paraurti, i cerchi, il logo \"Fiesta\" sul posteriore e il terzo stop all'interno del lunotto. I cerchi in lega ottennero nuovi disegni, mentre il mangianastri venne sostituito da un lettore CD. Vennero apportate delle piccole migliorie soprattutto al sistema frenante, come i dischi autoventilati e i tamburi maggiorati per le versioni dotate di ABS e delle piccole prese d'aria sui parasassi per il raffreddamento dei freni, problema dei primi esemplari. \nNella primavera del 2000 comparve anche un nuovo motore a gasolio, un 1.8 litri turbodiesel da 75 CV senza intercooler. Segu\u00ec la sportiva \"Zetec-S\", con un 1600 da 103 CV, con cerchi in lega da 15 pollici e ruote da 195, ABS+TCS, paraurti maggiorati, tinte ed interni specifici. La versione restyling venne anche utilizzato come base per la Ford Ikon, una berlina tre volumi realizzata per i mercati emergenti e per la variante furgonata chiamata \"Fiesta Van\". Questo modello fu anche l'ultimo ad essere prodotto nell'impianto inglese di Dagenham, il quale pass\u00f2 successivamente alla produzione di motori."}
{"id": "9122607", "revid": "1442080", "url": "https://it.wikipedia.org/wiki?curid=9122607", "title": "Raffaello Piccoli", "text": "Biografia.\nFiglio del deputato socialista Domenico e nipote, per parte di madre, dello statista Pasquale Stanislao Mancini, si laure\u00f2 in Lettere all'Universit\u00e0 di Padova e prosegu\u00ec gli studi a Firenze, dove, entrato in contatto con Giuseppe Prezzolini, collabor\u00f2 alle riviste \"Leonardo\" e \"La Voce\". Trasferitosi nel 1912 in Inghilterra, divenne l'anno successivo professore di italiano all'Universit\u00e0 di Cambridge, dove intrattenne relazioni di studio e amicizia con i colleghi Piero Sraffa e Ludwig Wittgenstein. Fu traduttore e commentatore di Oscar Wilde, Percy Bysshe Shelley, William Shakespeare, John Keats, per editori quali Sansoni e Vallecchi. Per la collana degli \"Scrittori stranieri\" di Laterza tradusse nel 1914 i \"Drammi elisabettiani\". Interventista democratico, partecip\u00f2 alla Prima guerra mondiale, dopo la quale si oppose al fascismo, entrando in relazione con Giovanni e Giorgio Amendola, con i Fratelli Rosselli e con Benedetto Croce, della cui filosofia fu originale divulgatore in Inghilterra e negli Stati Uniti."}
{"id": "9122608", "revid": "59785", "url": "https://it.wikipedia.org/wiki?curid=9122608", "title": "Itinerarium Gaditanum", "text": ""}
{"id": "9122622", "revid": "287204", "url": "https://it.wikipedia.org/wiki?curid=9122622", "title": "Ford Fiesta V", "text": "La Ford Fiesta V (oppure Fiesta MkV) \u00e8 un'autovettura di segmento B prodotta dalla filiale europea della casa automobilistica statunitense Ford dal 2002 al 2008, anno in cui \u00e8 stata rimpiazzata dalla generazione successiva.\nSi tratta della quinta generazione dell'utilitaria Ford.\nStoria.\nLa quinta generazione venne presentata al Salone di Francoforte del 2001, ma arriv\u00f2 sul mercato italiano a inizio aprile 2002 inizialmente solo nella versione a 5 porte. Lo stile era completamente nuovo, molto simile a quello della Focus prima serie, mentre le dimensioni aumentarono fino a sfiorare i 4 metri di lunghezza.\nGli interni erano meno vistosi della serie precedente avendo linee rette, superfici piatte e colorazioni grigie. Poco meno di un anno dopo arriv\u00f2 la versione 3 porte, che differiva nel padiglione posteriore essendo pi\u00f9 inclinato e sportivo. La dotazione di sicurezza venne migliorata grazie all'introduzione degli airbag laterali, anche se erano gi\u00e0 presenti nella versione speciale \"Four\" (Euro 4 e 4 airbag) del restyling della serie precedente.\nI motori a benzina erano gli stessi della serie precedente, aggiornati e rinominati Duratec. Tali motori erano il 1.2 litri da 60 CV e 75 CV, il 1.4 litri da 80 CV e il 1.6 litri da 103 CV.\nEvoluzione.\nIn seguito arrivarono motori turbodiesel common rail Duratorq realizzati in collaborazione con il gruppo PSA Peugeot Citro\u00ebn: inizialmente venne venduto il 1.4 da 68 CV, seguito nel 2004 dal 1.6 litri da 90 CV. Nel 2005 arriv\u00f2 la sportiva ST 150, con un 2.0 litri benzina aspirato da 150 CV, affiancando la versione meno potente \"S\", disponibile solamente con i 1.6 litri benzina e diesel. La quinta serie della Fiesta motorizzata con il 1.2 benzina da 60 CV aveva una velocit\u00e0 massima di 151\u00a0km/h e accelerava da 0 a 100\u00a0km/h in 18,8 secondi, mentre la versione ST aveva una velocit\u00e0 di punta di 208\u00a0km/h e accelerava da 0 a 100\u00a0km/h in 8,4 secondi. La Fiesta MkV fu in Italia la vettura straniera pi\u00f9 venduta e in Gran Bretagna la seconda vettura in assoluto. Da questa generazione della Fiesta deriv\u00f2 anche la piccola monovolume Fusion, che Ford defin\u00ec UAV (Urban Activity Vehicle), cos\u00ec come la Mazda 2, utilitaria della consorella giapponese.\nRestyling 2006.\nNel gennaio 2006 arriv\u00f2 un restyling con un affinamento estetico esterno e un miglioramento dell'interno. Quest'ultimo venne reso pi\u00f9 personale introducendo la doppia colorazione, nuove finiture e materiali e un cruscotto dotato di copertura morbida. Il frontale ricevette dei nuovi gruppi ottici, un differente disegno del paraurti anteriore e della mascherina, mentre al posteriore vennero cambiati i fanali e il paraurti.\nNel 2007 i gruppi ottici posteriori riportarono al loro interno due fanali tondi di colore chiaro per retromarcia ed indicatori di direzione, che rappresentarono un successivo restyling prima della sesta serie. La Fiesta Mk5 e la MK5.b, sin dal suo esordio venne prodotta negli stabilimenti \"Ford of Europe\" di Colonia e Valencia.\nIl trentennale.\nIn occasione del trentennale della vettura, la casa madre ha dichiarato di aver superato il traguardo dei 12 milioni di esemplari venduti, diffondendo anche i dati di produzione annuali per il mercato europeo."}
{"id": "9122624", "revid": "92723", "url": "https://it.wikipedia.org/wiki?curid=9122624", "title": "Johann Michael von Benckendorff", "text": "Biografia.\nNato nel 1720 nell'odierna citt\u00e0 di Tallinn, Johann Michael von Benckendorff proveniva da un'antica famiglia di ascendenze tedesche trasferitasi in Lituania nel XVI secolo; suo padre era stato burgravio di Riga. Fu padre del generale Christoph von Benckendorff e nonno dei generali Alexander e Konstantin von Benckendorff, nonch\u00e9 della nobildonna e salottiera Dorothea von Benckendorff.\nA cinque anni era gi\u00e0 paggio della corte imperiale russa, dopo di che entr\u00f2 nell'esercito come militare nel 1741 e gi\u00e0 dall'anno successivo prese parte ad una campagna militare contro la Svezia, prendendo parte alla presa di Verbyun e alla presa di Friedrichsham, all'attraversamento del fiume Kyumen e alla presa del borgo di Helsingfors. Al comando del feldmaresciallo Peter Lacy, prese parte a tutti gli scontri sino all'occupazione delle Isole Aland.\nNel 1752 prest\u00f2 servizio nel reggimento di Smolensk con il grado di maggiore e tre anni dopo venne promosso colonnello, venendo trasferito al reggimento di Murom.\nDurante la Guerra dei Sette anni, von Benckendorf prese parte a diversi scontri distinguendosi personalmente per il proprio valore, tra cui l'assedio di Memel, nei pressi di Gross-J\u00e4gersdorf, e a Zorndorf, localit\u00e0 quest'ultima dove venne gravemente ferito e ricevette il grado di generale di brigata per il valore dimostrato (1\u00ba gennaio 1759); prese poi parte alla battaglia di Kunersdorf e sino al termine della guerra fu impegnato in altre operazioni a Berlino, Schweidnitz e altrove.\nIl 2 aprile 1762, von Benckendorff ricevette il grado di maggiore generale e venne nominato comandante dell'allora reggimento di fanteria Kursk. Il 25 novembre 1770 ricevette la IV classe dell'Ordine di San Giorgio. Il 1\u00ba gennaio 1771 venne promosso tenente generale e poco dopo fu nominato comandante militate in capo della citt\u00e0 di Riga. Nel 1772 fu insignito della I classe dell'Ordine di Sant'Anna.\nJohann Michael von Benkendorf mor\u00ec il 18 novembre 1775.\nMatrimonio.\nVon Benckendorff era sposato con Sophia-Elizabeth Levenstern, la quale nel 1777 divenne la governante del granduca russo Aleksandr Pavlovi\u010d. Dal loro matrimonio nacquero cinque figli:"}
{"id": "9122635", "revid": "1799663", "url": "https://it.wikipedia.org/wiki?curid=9122635", "title": "Lingua brigia", "text": ""}
{"id": "9122636", "revid": "1993636", "url": "https://it.wikipedia.org/wiki?curid=9122636", "title": "Lab\u00ebria", "text": "La Lab\u00ebria \u00e8 una regione storica posta all'incirca nel sud-ovest dell'Albania. I suoi abitanti sono conosciuti come \"Lab\" (indicato , pl. \"Leb\u00ebr\",) e i suoi confini si estendono da Valona a Himara a sud, fino al confine greco vicino Saranda, incorporando la regione di Kurvelesh del distretto di Argirocastro e estendendosi ad est fino alla citt\u00e0 di Tepelen\u00eb.\nNome.\nIl toponimo \"Lab\u00ebria\" \u00e8 prodotto tramite la metatesi di \"Arb\u00ebria\", l'endonimo geografico medievale dell'Albania. Gli abitanti della regione si chiamano \"Leb\u00ebr\" (singolare: \"Lab\"). Il legame con la forma pi\u00f9 antica del toponimo fu preservato fino al tardo periodo ottomano come suggerito nei documenti della corte di Ali Pasha di Tepeleni e in altre pubblicazioni. In epoca ottomana, la regione divenne nota come \"Lapl\u0131k\" in turco\u00a0e \u039b\u03b9\u03b1\u03c0\u03bf\u03c5\u03c1\u03b9\u03ac, \"Liapouri\u00e1\" in greco.\nEstensione.\nNella sua definizione pi\u00f9 ampia, la Lab\u00ebria pu\u00f2 essere utilizzata per includere tutto, da Mallakastra e il fiume Vjosa fino a Saranda, e nella sua definizione pi\u00f9 specifica (un po' pi\u00f9 comune), pu\u00f2 riferirsi solo a Himara, Tepelena e Kurvelesh. Nella definizione pi\u00f9 ampia, oltre a queste tre regioni, altre regioni incluse sono Valona e dintorni a sud del fiume Vjosa, Lunxh\u00ebria, Mallakastra, Argirocastro e dintorni, Delvin\u00eb e dintorni, Pogon, Dropull, Saranda e talvolta (molto raramente) K\u00eblcyra e Zagori. Le regioni confinanti includono Pogon, Myzeqe, Cham\u00ebria, Dang\u00ebllia e Dishnica (oltre al confine con la Grecia).\nCultura.\nLa Lab\u00ebria \u00e8 culturalmente distinguibile dal resto dell'Albania nelle sue tradizioni e folklore. I Lab erano pastori bellicosi che vivevano principalmente nelle montagne di Kurvelesh, Progonat e Valona durante il periodo bizantino e l'invasione ottomana dell'Albania. Tuttavia, a causa delle migrazioni di massa verso le aree urbane successive alla seconda guerra mondiale, la popolazione \u00e8 ora concentrata nelle citt\u00e0 di Valona, Tepelen\u00eb, Argirocastro e Saranda.\nIl Pleq\u00ebrishte \u00e8 un genere di iso-polifonia albanese che si trova principalmente in Lab\u00ebria.\nLa musica dei Lab \u00e8 polifonica, pi\u00f9 morbida e lirica della ruvida musica a voce singola di Gheghi dedicata all'eroismo. Analogamente ad altre comunit\u00e0 montane albanesi basate su clan, i Labhanno sviluppato un codice di leggi consuetudinarie, il \"Kanun della Lab\u00ebria\" (, \"Kanuni i Papa Zhulit\" o \"Kanuni i Idriz Sulit\"). Questo insieme di leggi tradizionali non scritte sopravvisse ai periodi bizantino e ottomano nei territori isolati e inaccessibili dell'Albania sudoccidentale.\nDurante il regime di Enver Hoxha ai Lab, Gheghi e Toschi era vietato sottolineare la propria identit\u00e0.\nStoria.\nNel Medioevo i \"Lab\" erano seguaci della Chiesa ortodossa orientale, ma molti si convertirono all'Islam durante il dominio ottomano, con la maggior parte delle conversioni avvenute nel XVIII secolo. Le conversioni furono particolarmente intense durante gli anni di conflitto tra l'Impero russo e l'Impero ottomano, durante i quali venne esercitata una certa pressione sui cristiani ortodossi da parte dei governanti ottomani, inclusa la conversione forzata anche su piccola scala dei villaggi, contraddicendo la tolleranza ufficiale ottomana per i cristiani. Ulteriori ragioni per la conversione includevano la discriminazione e lo sfruttamento dei cristiani da parte dei governanti ottomani, i precedenti modelli di conversione tra le diverse sette cristiane e la diversa distribuzione pre-ottomana delle fedi cristiane nella regione (tra cui l'ortodossia, il cattolicesimo, il bogomilismo e persino l'arianesimo), la tassa fiscale che doveva essere pagata solo dai cristiani, la povert\u00e0 della chiesa, l'analfabetismo di massa dei sacerdoti e il fatto che la lingua di culto non fosse l'albanese volgare. La tradizione sostiene che una conversione di massa dei Lab sia avvenuta durante una carestia in cui i vescovi di Himara e Delvina si rifiutarono di lasciare che i Lab facessero una pausa e che bevessero latte.\nMolti Lab furono reclutati dal corpo dei giannizzeri ottomani a causa della loro natura bellicosa e della preferenza iniziale degli ottomani per il reclutamento di albanesi dopo la loro invasione dei Balcani. Dopo lo scioglimento del corpo dei giannizzeri da parte del sultano Mahmud II nel 1826, anche il ramo sufi dell'Ordine Bektashi, un'istituzione fondamentale dei giannizzeri, fu sciolto e i suoi seguaci giustiziati o esiliati nell'Albania meridionale. Di conseguenza, la maggior parte dei Lab appartiene oggi alla fede Bektashi con i cristiani ortodossi concentrati nella regione costiera di Himara e in alcune sacche nel distretto di Valona e nelle parti meridionali e orientali della regione, intorno a Argirocastro, Delvine e Saranda.\nAli Pasha di Tepeleni o di Yanina (Ioannina/Giannina), soprannominato Aslan, \"il Leone\", o il \"Leone di Yannina\" (1740\u20131822), nacque in questa regione. Govern\u00f2 la parte occidentale della Rumelia, il territorio europeo dell'Impero ottomano, chiamato anche Pascialato di Giannina. La sua corte era a Giannina. Ali ebbe tre figli: Ahmet Muhtar Pasha (che rest\u00f2 servizio nella guerra del 1809 contro i russi), Veli Pasha di Morea e Salih Pasha di Valona. Ali Pasha di Tepeleni mor\u00ec combattendo il 5 febbraio 1822, all'et\u00e0 di 82 anni.\nLingua.\nIl dialetto associato alla Lab\u00ebria \u00e8 il dialetto Lab, che \u00e8 peculiare della regione poich\u00e9 mescola caratteristiche innovative e arcaiche, ed \u00e8 strettamente correlato all'arb\u00ebresh, parlato dall'antica diaspora albanese in Italia, all'arvanitica degli arvaniti in Grecia e all'albanese Cham.\nIl dialetto greco himariota \u00e8 parlato anche nella regione di Himara, che \u00e8 spesso considerata parte della Laberia, e altri dialetti greci sono parlati negli estremi meridionali della regione cos\u00ec come nei villaggi di Nart\u00eb e Zvernec. Anche le minoranze di aromuni e rom presenti in alcuni luoghi possono parlare le loro lingue ancestrali.\nReligione.\nStoricamente i Lab erano seguaci della Chiesa Ortodossa Orientale. Le prove letterarie dello storico greco Aravatinos registrano che si convertirono all'Islam in un momento di grande carestia durante il periodo ottomano. Uno dei motivi era relativo ai vescovi cristiani che si rifiutavano di permettere la consumazione del latte durante i giorni di digiuno."}
{"id": "9122638", "revid": "287204", "url": "https://it.wikipedia.org/wiki?curid=9122638", "title": "San Domneone", "text": "San Domneone \u00e8 un dipinto di Enea Salmeggia conservato nella pinacoteca dell'Accademia Carrara firmato e datato 1613.\nStoria e descrizione.\nLa tela raffigura san Domneone come riporta la scritta ben visibile in alto a sinistra in lettere maiuscole di colore giallo: \u201cS.DOM-NEONIS/CLAVDII/EXPRESSA/EFFIGIES\u201d, e faceva parte di una commissione che comprendeva il dipinto raffigurante \"san Domno\" conservato in collezione privata, e l'altra tela raffigurante santa Eusebia, i tre santi sono legati nel culto e di loro si conservato le reliquie nella chiesa di Sant'Andrea a Bergamo in via Porta Dipinta. Del ciclo pittorico dei personaggi uniti nel culto, \u00e8 presente la serie riproposta almeno quattro volte e conservata in alcune chiese tra le quali il duomo di Bergamo, e in altre di Bergamo.\nL'opera proviene dalla collezione di Guglielmo Lochis. \nLa raffigurazione precede di qualche anno lo studio di padre Celestino Colleoni che nel suo \"Historia Quadripartita\" del 1617 e del 1621 lo studio \"Sacra Historia di Bergamo\" di Mario Muzio che hanno ben definito nello studio dei santi che segui la Controriforma il loro culto, ponendo l'opera, che pur non essendo considerata uno dei lavori migliori dell'artista nembrese, come un primo passo alla sua adesione \"alla precettistica della controriforma sull'arte sacra\", pur scrivendo \"dei momenti meno felici dell'attivit\u00e0 pittorica del Salmeggia\".\nLo studio dei tre santi che fu poi pubblicato nel 1621 dal Muzio come appartenenti alla famiglia nobile \u201cClaudia\u201d conformerebbe che l'artista segu\u00ec gli sviluppi delle ricerche come riporta la scritta posta sulla tela, sicuramente considerato fiduciario dal committente delle opere come molto interessato all'applicazione pittorica dei nuovi dettami della controriforma.\nIl quadro raffigura il santo in primo piano con lo sguardo rivolto al cielo, e con il palmo della mano destra aperta. Sullo sfondo, in lontananza, la scena del martirio di sant'Alessandro dove \u00e8 possibile riconoscere la cittadella viscontea, e una donna vestita di bianco identificabile in santa Grata che tiene avvolto in un lenzuolo il capo del santo. Di Domneone si racconta che fosse vicino a sant'Alessandro, patrono di Bergamo, e dopo la sua morte nascesse in lui la conversione, la tela infatti raffigura nella parte superiore raggi di luce che ne illuminano il volto, confermando l'illuminazione e la conversione divina. \nLa tela conservata in accademia presenta la classica stesura un poco opaca, liscia e molto curata pittorica dell'artista, contrariamente le altre copie conservate sia nel duomo alessandrino che nella chiesa di Santa Caterina, presentano caratteristiche pittoriche non consone al Salmeggia. Si pone il quesito se sia questo l'unico lavora raffigurante i santi, effettivamente dipinto dal nembrese.\nIl dipinto raffigurante san Domno presente a sinistra la scritta con le medesime caratteristiche: in oro a caratteri maiuscoli \u201cS- DOMNO/NIS MAR/BGOM/EFIGIES/E.S.F.\u201d e ha le medesime misure di san Domneone. Il santo era nipote di san Domneone, quindi molto giovane. Il dipinto raffigura a fianco del giovane la spada del suo martirio e reggente la palma del martirio. La parte superiore destra, che ha tutte le caratteristiche di quella di san Domnenone confermandone l'essere un ciclo pittorico, presenta una scena di decollazione, identificabile una donna che potrebbe essere santa Eusebia. Il martirio potrebbe essere quello di Domneone che segu\u00ec quello di sant'Alessandro e che fu motivo poi di vocazione del Domno. \nIl ciclo pittorico doveva essere non solo un racconto ma anche la rappresentazione di uno dei temi centrali della controriforma, il martirio come valore e mezzo liberatorio di salvezza non solo per chi lo subisce ma per essere il mezzo di evangelizzazione dei fedeli."}
{"id": "9122639", "revid": "297059", "url": "https://it.wikipedia.org/wiki?curid=9122639", "title": "La lezione di danza", "text": ""}
{"id": "9122641", "revid": "439868", "url": "https://it.wikipedia.org/wiki?curid=9122641", "title": "Joestar", "text": ""}
{"id": "9122642", "revid": "123906945", "url": "https://it.wikipedia.org/wiki?curid=9122642", "title": "Ford Fiesta VII", "text": "La Ford Fiesta VII (oppure Fiesta MkVII o Mk8 nel mercato anglosassone) \u00e8 un'autovettura di segmento B prodotta dalla filiale europea della casa automobilistica statunitense Ford dal 2017.\nSi tratta della settima generazione dell'utilitaria Ford.\nStoria.\nIl 29 novembre 2016 la settima serie \u00e8 stata annunciata in Germania con un evento dedicato alla stampa nell'impianto di Colonia dove viene prodotta. La gamma della Fiesta si articola in cinque distinte varianti: \"Plus\", \"Titanium\", \"Active\" (esteticamente simile a un crossover SUV, con rivestimenti in plastica lungo la parte bassa della carrozzeria, portapacchi sul tetto e un'altezza da terra di 4 cm in pi\u00f9 rispetto alle altre versioni), \"Vignale\" (versione di lusso dotata di cerchi in lega da 18 pollici e sedili trapuntati in pelle) e \"ST Line\" (versione sportiva, dotata di griglia nera lucida, sedili sportivi e sospensioni pi\u00f9 rigide).\nRispetto al modello precedente, il nuovo modello \u00e8 pi\u00f9 lungo di 7 centimetri, arrivando a 4040 mm (nella variante ST Line sono 4070) ed \u00e8 pi\u00f9 largo di 1,2 cm per un totale di 1734 mm; l'altezza \u00e8 stata ridotta di 20 mm per un totale di 1480 mm eccetto la ST-Line che \u00e8 10 mm pi\u00f9 bassa arrivando a 1470 mm; il passo \u00e8 stato incrementato di 20 mm. Il telaio \u00e8 il medesimo della vecchia generazione ma ha subito delle modifiche per irrigidimento della scocca.\nLo stile rimane simile alla precedente generazione, presentando tra le maggiori differenze, i fari posteriori orizzontali che arrivano nel portellone e la calandra con presa d'aria pi\u00f9 ampia e sportiva. Gli interni presentano materiali migliorati rispetto alla vecchia serie e vi \u00e8 un nuovo sistema multimediale nella console centrale simile a un tablet dotato di funzioni tattili; il vano bagagli va da 303 litri con i sedili posteriori in uso ai 984 con il divano abbassato.\nEvoluzione.\nFiesta ST.\nAl salone di Ginevra nel marzo 2017 \u00e8 stata presentata la \"Fiesta ST MkVII\" che \u00e8 caratterizzata da un nuovo motore Ecoboost da 200\u00a0CV e 290 Nm di coppia con architettura a 3 cilindri e cilindrata totale di 1.5 litri turbocompresso tramite turbina Garrett twin scroll con un sistema di doppia iniezione elettronica duretta e indiretta composto da 6 iniettori e la tecnologia di disattivazione dei cilindri quando non \u00e8 richiesta tutta la potenza del propulsore. L'accelerazione da 0 a 100\u00a0km/h avviene in 6,7 secondi, mentre la velocit\u00e0 massima \u00e8 di 232 km/h. La Fiesta ST include anche tre modalit\u00e0 di guida selezionabili: \"Normal\", \"Sport\" e \"Track\". Ogni modalit\u00e0 cambia alcune caratteristiche dell'auto, tra cui la sensibilit\u00e0 dello sterzo, la risposta dell'acceleratore, la disattivazione della funzione \"start-stop\" del motore e l'apertura della valvola nello scarico, che aumenta il suono prodotto dal motore. Al lancio, \u00e8 disponibile sia con carrozzeria a tre che con cinque porte e viene fornita di serie con un cambio manuale a sei marce, senza l'opzione di un automatico.\nIl 12 marzo 2018 la Ford ha annunciato per la ST la disponibilit\u00e0 di un differenziale a slittamento limitato della Quaife, disponibile per la prima volta sulla Fiesta ST, come parte di un pacchetto d'accessori chiamato \"Performance Pack\". Il pacchetto include anche una luce di cambiata per effettuare il cambio marcia nel quadro strumenti e il launch control.\nNell'aprile 2019 arriva un'edizione limitata della gamma ST chiamato \"Performance Edition\". L'autovettura viene fornita con di serie accessori che normalmente sarebbero un'optional, come fari a LED, sistema audio B&amp;O e il Performance Pack, vernice Deep Orange, assetto ribassato regolabile e cerchi in lega multirazze pi\u00f9 leggeri.\nAggiornamenti.\nLa produzione \u00e8 iniziata il 17 maggio dello stesso anno, con un ammodernamento dell'impianto di Colonia dove viene prodotta; la produzione prevista \u00e8 di un esemplare ogni 68 secondi. Le motorizzazioni comprendono un diesel TDCi 4 cilindri da 1.5 litri con 85 e 120 CV, un benzina da 1.1 litri aspirato a tre cilindri 70 o 86 CV e tre Ecoboost turbocompressi a tre cilindri da 1.0 litro con 100, 125 e 140 CV e il 1.5 litri da 200 CV della ST.\nNei primi mesi del 2019, gli allestimenti vedono una riduzione delle motorizzazioni disponibili in quasi tutta Europa. Nello specifico il mercato italiano i pi\u00f9 potenti Ecoboost a tre cilindri da 125 e 140 CV e del TDCI a quattro cilindri da 120 CV, disponibili da giugno 2019 solamente in alcuni listini tra cui quello per il mercato britannico. \nIl 9 giugno 2020 viene, tramite un comunicato da parte di Ford a Colonia, annunciata la nuova versione elettrificata, sempre con il motore Ecoboost da 1.0 litri da 125 CV accompagnato dal sistema BISG Ford facendo cos\u00ec rientrare la vettura nella categoria delle mild hybrid.\nRestyling 2021.\nLa versione rivista della settima generazione \u00e8 stata presentata a met\u00e0 settembre 2021. \nLe modifiche pi\u00f9 evidenti riguardano il design della parte anteriore che viene totalmente modificato, con un nuovo cofano pi\u00f9 spiovente, nuovi paraurti e soprattutto una inedita calandra ottagonale con il logo Ford che viene spostato dal cofano all'interno della griglia frontale; inediti sono anche i fari, che ora sono dotati di tecnologia Full LED di serie su su tutti gli allestimenti. In opzione sino disponibili anche i fari a matrice di LED adattivi. \nLa precedente versione Vignale \u00e8 stata soppressa e soppiantata da un pacchetto optional avente lo stesso nome. Nell'abitacolo c'\u00e8 un nuovo display nella consolle centrale da 8 pollici e un secondo display nel cruscotto che funge da quadro strumenti digitale da 12,3 pollici che va a sostituire la strumentazione analogia a lancette. L'unico cambiamento nelle motorizzazioni \u00e8 l'aumento di coppia del motore EcoBoost da 1.5 litri del modello ST che arriva a 320 Nm."}
{"id": "9122643", "revid": "439868", "url": "https://it.wikipedia.org/wiki?curid=9122643", "title": "Cugnot", "text": ""}
{"id": "9122652", "revid": "122997647", "url": "https://it.wikipedia.org/wiki?curid=9122652", "title": "Segretario di Stato per l'ambiente", "text": ""}
{"id": "9122656", "revid": "44876", "url": "https://it.wikipedia.org/wiki?curid=9122656", "title": "Associazione Sportiva Dilettantistica Polisportiva AZ Picerno 2018-2019", "text": ""}
{"id": "9122657", "revid": "2039387", "url": "https://it.wikipedia.org/wiki?curid=9122657", "title": "Collegio elettorale di Cesena (Camera dei deputati)", "text": "Il collegio di Cesena fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Emilia-Romagna e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Cesena era uno dei 32 collegi uninominali in cui era suddivisa l'Emilia-Romagna e, come previsto dal D.Lgs. del 20 dicembre 1993 n. 536, era interamente compreso nella provincia di Forl\u00ec-Cesena e comprendeva i seguenti comuni: Cesena, Cesenatico e Gatteo."}
{"id": "9122658", "revid": "228587", "url": "https://it.wikipedia.org/wiki?curid=9122658", "title": "Venus Xtravaganza", "text": "\u00c8 diventata nota dopo la sua apparizione nel film documentario \"Paris Is Burning\" di Jennie Livingston, in cui la sua vita come donna trans forma uno dei vari archi narrativi del film. Era considerata uno degli esponenti pi\u00f9 importanti della \"ball culture\".\nInfanzia.\nXtravaganza \u00e8 nata il 22 maggio 1965 a Jersey City, nel New Jersey. I suoi genitori erano di origine italo-americana e portoricana. Ha avuto quattro fratelli.\nCarriera.\nXtravaganza afferma in \"Paris Is Burning\" di aver iniziato a travestirsi ed esibirsi all'et\u00e0 di 13 o 14 anni, collocando le sue prime esibizioni intorno al 1978 o 1979. Alla fine, la sua famiglia ha scoperto il suo stile di vita, e poich\u00e9 lei non \"\"voleva metterli in imbarazzo\", ... Si \u00e8 trasferita a New York per potersi esibire liberamente. La sua carriera di ballo inizi\u00f2 nel 1983, quando il fondatore di \"House of Xtravaganza\" Hector Valle la invit\u00f2 a unirsi alla casa. Ha dichiarato che lui \"\u00e8 stato il primo uomo gay che abbia mai incontrato.\"\nPer il suo 15\u00ba compleanno, Valle la port\u00f2 al Greenwich Village, le organizz\u00f2 una festa e le compr\u00f2 una torta. Dopo che Valle mor\u00ec per complicazioni legate all'AIDS nel 1985, Angie Xtravaganza assunse il ruolo di madre della casa, e prese Venus Xtravaganza come sua mentee e figlia drag. All'epoca delle riprese di \"Paris Is Burning\", Xtravaganza era un'aspirante modella. Ha detto: \"Voglio cambiare sesso per sentirmi completa\".\nAssassinio.\nIl giorno di Natale del 1988, Xtravaganza fu trovata strangolata sotto un letto al \"Duchess Hotel\" di New York. Dalle indagini il suo corpo era l\u00ec da quattro giorni al momento della scoperta. Le riprese di \"Paris Is Burning\" erano in corso, e i minuti finali del film includono Angie Xtravaganza (la sorella) che reagisce alla sua morte. Angie Xtravaganza disse che sentiva che Venus era una che correva troppi rischi, che \"\"era troppo selvaggia con la gente per strada\", e che temeva che \"qualcosa le sarebbe successo.\"\" Angie Xtravaganza fu la prima persona a cui gli investigatori si avvicinarono con la notizia della morte di Xtravaganza, e fu lei a dare la notizia ai genitori biologici di quest'ultima.\nIn \"Paris Is Burning\", Xtravaganza descrive una volta che \u00e8 sfuggita per un pelo all'attacco di un uomo che ha scoperto che era transgender durante un incontro intimo, ed \u00e8 possibile che il suo omicidio sia avvenuto durante una situazione simile. Il suo assassino non \u00e8 mai stato trovato. \u00c8 sepolta al Holy Cross Cemetery a North Arlington, nel New Jersey."}
{"id": "9122659", "revid": "6923", "url": "https://it.wikipedia.org/wiki?curid=9122659", "title": "Arte safavide", "text": "L'arte safavide \u00e8 l'arte della dinastia safavide iraniana, che govern\u00f2 l'attuale Iran e la Caucasia dal 1501 al 1722. Fu un punto culminante per l'arte del libro e dell'architettura, includendo anche ceramica, metallo, vetro e giardini. Le arti del periodo safavide mostrano uno sviluppo molto pi\u00f9 unitario che in qualsiasi altro periodo dell'arte iraniana. L'impero safavide fu una delle dinastie regnanti pi\u00f9 significative dell'Iran. Governarono uno dei pi\u00f9 grandi imperi persiani, con grandi realizzazioni artistiche, dalla conquista islamica della Persia.\nContesto storico.\nLa dinastia safavide aveva le sue radici in una confraternita chiamata \"Safaviyeh\" che apparve nell'Azerbaigian iraniano intorno al 1301, con lo sceicco Safi-ad-din Ardabili che le diede il suo nome. I Safavidi contribuirono notevolmente alla diffusione del ramo dei Duodecimani dell'Islam sciita, coloro che considerano il dodicesimo imam nascosto come il loro capo.\nFu tuttavia solo nel 1447 che la dinastia safavide inizi\u00f2 a mostrare le sue ambizioni politiche, con la presa del potere da parte dello sceicco Djunayd. Ebbe inizio un sistema di battaglie e alleanze, con le trib\u00f9 turkmene, che port\u00f2 all'estinzione della dinastia dei Kara Koyunlu che aveva regnato fino a quel momento sulla regione di Tabriz, di fronte a quelle degli Ak Koyunlu installate in Anatolia. Haydari, il successore di Djunayd, fu ucciso molto presto e Sci\u00e0 Ismail, allora dodicenne, prese il suo posto come capo del movimento nel 1499. Fu subito messa in atto una vigorosa propaganda, che consent\u00ec il reclutamento di un esercito. Nel 1500, i suoi 7000 soldati sfidarono le truppe di Turmken, 30.000 uomini forti, e nel 1501, Sci\u00e0 Ismail entr\u00f2 a Tabriz nel nord-ovest dell'Iran, proclam\u00f2 il rito dell'imamismo (duodecimano) come religione di stato e coni\u00f2 le prime monete con il suo nome.\nL'espansione territoriale acceler\u00f2 verso Baghdad, pi\u00f9 profondamente nel Caucaso e nell'Impero ottomano, ma l'arrivo di Selim I alla testa dell'impero ottomano, che viet\u00f2 la religione sciita, e la battaglia di Cialdiran (22 agosto 1514), segnarono un arresto. L'esercito safavide, poco pratico di armi da fuoco, sub\u00ec una dolorosa sconfitta. Selim I entr\u00f2 a Tabriz, da cui si ritir\u00f2 diversi mesi dopo a causa di liti interne, e si annett\u00e9 gran parte del territorio safavide. Sci\u00e0 Ismail, la cui ascendenza divina era stata definitivamente messa da parte, si ritir\u00f2 dalla vita politica, mentre i rapporti con i turkmeni Qizilbash si deteriorarono. L'insediamento dei portoghesi presso lo stretto di Hormuz innesc\u00f2 un fiorente commercio con l'Europa.\nDopo la morte di Sci\u00e0 Ismail, sal\u00ec al potere suo figlio Sci\u00e0 Tahmasp I all'et\u00e0 di 10 anni. Nel 1534, Solimano il Magnifico invase l'Iran con una forza di 200.000 uomini e 300 pezzi di artiglieria. Tahmasp poteva schierare solo 7.000 uomini (di dubbia lealt\u00e0) e pochi cannoni. Gli ottomani si impadronirono della capitale safavide Tabriz e catturarono Baghdad. Tahmasp evit\u00f2 lo scontro diretto con l'esercito ottomano, preferendo molestarlo e poi ritirarsi, lasciando dietro di s\u00e9 terra bruciata. Questa politica della terra bruciata port\u00f2 alla perdita di 30.000 uomini dell'esercito ottomano mentre si faceva strada attraverso le montagne Zagros e Solimano decise di abbandonare la sua campagna.\nAlla morte di Tahmasp, nel 1576, seguirono 12 anni di confusione e fu solo con l'arrivo di Sci\u00e0 Abbas il Grande che fu ripristinato l'ordine. Firm\u00f2 rapidamente una pace sfavorevole con gli ottomani, per darsi il tempo di creare un esercito di \"ghulam\". Questi soldati, schiavi convertiti completamente leali, di etnia circassa, georgiana e armena, erano stati deportati in massa in Persia ai tempi di Tahmasp I. Addestrati al meglio e dotati delle migliori armi, avrebbero sostituito i Qizilbash praticamente da tutti le loro posizioni nella famiglia reale, nell'amministrazione civile e nell'esercito, rimanendo pienamente fedeli allo Sci\u00e0. Queste misure, comprese le pesanti riforme europee dell'esercito, grazie ai fratelli britannici Shirley, permisero allo Sci\u00e0 di sconfiggere facilmente gli uzbeki e di riprendere Herat nel 1598, poi Baghdad nel 1624, l'intero Caucaso e oltre. Questo regno, il culmine della dinastia, sostenne il fiorente commercio e l'arte, in particolare con la costruzione della nuova capitale di Isfahan.\nIl periodo successivo alla morte di Sci\u00e0 Abbas fu un lungo declino, in parte dovuto al sistema dell'harem, che incoraggiava intrighi e manipolazioni, spesso da parte degli stessi nuovi strati caucasici della societ\u00e0 persiana. Il regno di Sci\u00e0 Safi (1629-1642) fu notevole per la sua violenza arbitraria e per i ritiri territoriali. Quello di Sci\u00e0 Abbas II segn\u00f2 l'inizio dell'intolleranza religiosa nei confronti dei Dhimmi e in particolare degli ebrei, una situazione che continu\u00f2 sotto Sci\u00e0 Solimano e Sci\u00e0 Husayn. Disintegrata da faide, conflitti civili e interferenze straniere, in particolare di russi, olandesi e portoghesi, una ribellione di afgani fu sufficiente, nel 1709, per portare la dinastia alla caduta nel 1722.\nArchitettura e urbanistica.\nSotto Sci\u00e0 Ismail.\nMentre il primo Sci\u00e0 safavide aveva seguito una politica piuttosto intensa di restauro e conservazione dei grandi luoghi sciiti, come Kerbela (1508), Najaf (1508), Samarra in Iraq e Mashhad nell'est dell'Iran, perpetuando cos\u00ec le tradizioni timuridi, la sua partecipazione alla costruzione architettonica era quasi inesistente, senza dubbio perch\u00e9 la conquista safavide fu condotta senza grandi distruzioni. Cos\u00ec, a Tabriz, la nuova capitale, tutti i monumenti Ilkhanidi, Jalayiridi, Aq Qoyunlu e Timuridi sopravvissuti soddisfacevano ampiamente le esigenze dello Sci\u00e0 e della sua amministrazione. Fu tuttavia Ismail a fare della citt\u00e0 di Ardabil (Iran settentrionale) un centro dinastico e luogo di pellegrinaggio, abbellendo il complesso che circondava la tomba di Shaykh Safi e seppellindovi le spoglie del padre nel 1509. A lui si deve in particolare la costruzione di Dar al-Hadith, una sala dedicata allo studio degli Hadith, simile al vecchio Dar al-Huffaz, che serviva per la recita del Corano. Fu senza dubbio anche lui stesso a progettare la propria tomba, anche se realizzata poco dopo la sua morte. Si pu\u00f2 anche attribuire a Ismail il restauro del Masjed-e Jameh di Saveh, nel 1520, di cui \u00e8 scomparsa la decorazione esterna, ma in cui il mihrab combina un uso di stucco antico e un delicato decoro di arabeschi in mosaico ceramico. Un'altra moschea di Saveh, la Masjed-e meydan, ricevette un mihrab simile, datato, da iscrizioni, tra il 1510 e il 1518.\nDormish Khan Shamlu, cognato di Ismail, compens\u00f2 parzialmente questa mancanza di nuove costruzioni a partire dal 1503. Questo governatore di Isfahan, che visse pi\u00f9 spesso alla corte di Tabriz che nella sua citt\u00e0, lasci\u00f2 le redini a Mirza Shah Hussein Isfahani, il pi\u00f9 grande architetto del periodo, che vi costru\u00ec in particolare la tomba di Harun-e Vilayat nel 1512- 1513. Descritto da un viaggiatore occidentale come un grande luogo di \"pellegrinaggio persiano\" (sia per musulmani che per ebrei e cristiani), questo monumento \u00e8 composto da una camera quadrata sotto una cupola, un design completamente tradizionale. La cupola poggia su un alto tamburo, i muqarnas riempiono il passaggio ottagonale. Due minareti, oggi scomparsi, ingrandivano il grande portico, mentre l'arredamento in hazerbaf e il mosaico ceramico, concentrato sulla facciata, restavano nella tradizione timuride. La facciata, scandita da archi ciechi, \u00e8 cos\u00ec unificata da un decoro essenziale, come gi\u00e0 accadeva alla moschea di Yazd. A questa tomba si deve aggiungere la vicina moschea masjed-e Ali, completata nel 1522 per ordine dello stesso comandante.\nSotto Sci\u00e0 Tahmasp.\nCome il suo predecessore, Sci\u00e0 Tahmasp, all'inizio del suo regno (1524-1555) rimase piuttosto inattivo in materia architettonica, accontentandosi di restauri e abbellimenti, sempre sulla falsariga delle dinastie che lo avevano preceduto. In particolare, beneficiarono della sua attenzione le grandi moschee di Kerman, Shiraz e Isfahan e i santuari di Mashhad e Ardabil. In quest'ultimo luogo, si pu\u00f2 citare la torre funeraria di Sci\u00e0 Ismail, forse ordinata da egli stesso, ma che fu senza dubbio realizzata durante i primi anni del regno di Sci\u00e0 Tahmasp, anche se non \u00e8 menzionata la data. Si trova proprio accanto alla torre funeraria del capostipite della dinastia e, proprio per questa vicinanza, ha un diametro contenuto. Sembra quindi un po' sminuita dal suo monumento vicino. Alta nelle misure, contiene tre cupolette sovrapposte, e sfoggia un decoro ceramico suddiviso in numerosi registri per evitare la monotonia. Il colore giallo della ceramica decorativa \u00e8, invece, un elemento totalmente nuovo. Sempre ad Ardabil \u00e8 attribuito a Sci\u00e0 Tahmasp il Jannat Sara, edificio ottagonale con accessori e giardini molto degradato nel XVIII secolo (e poi restaurato). Situato a nord-est della tomba, risale, secondo Morton, agli anni 1536-1540. Il suo uso principale \u00e8 ancora dibattuto, perch\u00e9 \u00e8 menzionato come moschea nelle fonti europee, ma non in quelle persiane, il che solleva alcune domande. Era previsto di collocare qui la tomba di Sci\u00e0 Tahmasp, effettivamente sepolto a Mashhad? Da questo luogo provengono i famosi tappeti di Ardabil.\nAllo sci\u00e0 Ismail \u00e8 attribuito anche un palazzo a Tabriz, sua capitale fino al 1555, di cui non sopravvive nulla tranne una descrizione del viaggiatore italiano Michele Membre, che visit\u00f2 Tabriz nel 1539. Secondo la descrizione, era composto da un giardino circondato da mura, di pietra e terra, con due porte, di un grande meydan a est e da una nuova moschea.\nAlla fine del suo regno, Tahmasp organizz\u00f2 il giardino di Sadatabad. Questo, come tutti i giardini persiani, \u00e8 diviso in quattro parti da due viali perpendicolari e delimitato da un canale, disposizione che si riscontra particolarmente nei \"tapis-jardins\" (letteralmente giardini di tappeti) dello stesso periodo. Contiene bagni, quattro passaggi coperti e tre padiglioni del piacere: il \"Gombad-e Muhabbat\", l\"'Iwan-e Bagh\" e il \"Chehel Sutun\". Il nome di quest'ultimo, costruito nel 1556, significa \"palazzo delle quaranta colonne\", nome che si spiega con la presenza di venti colonne che si specchiano in uno stagno. Nella tradizione persiana, il numero quaranta \u00e8 spesso usato per indicare una grande quantit\u00e0. Questa piccola costruzione un tempo serviva da luogo di udienza, per banchetti e per usi pi\u00f9 privati. Era decorata con pannelli dipinti con scene letterarie persiane, come la storia di Farhad e Shirin, nonch\u00e9 scene di caccia, feste e polo. Fasce floreali circondavano questi pannelli, basati su modelli dello stesso Sci\u00e0 Tahmasp, o ancora di Muzaffar Ali o Muhammadi.\nNella citt\u00e0 di Nain, la casa del governatore, progettata con quattro iwan, presenta un decoro elaborato e fu costruita tra il 1565 e il 1575, con una tecnica rara e molto sofisticata: sopra una mano di vernice rossa, l'artista ha posto un rivestimento, e poi graffiato per consentire ai motivi di apparire in silhouette rosse, motivi che ricordano quelli nei libri e sulla stoffa. Vi si trovano combattimenti di animali, principi in trono, scene letterarie (Khosrow e Shirin, Yusuf e Zuleykha), un gioco di polo, scene di caccia e altro. Si nota che le sagome si curvano e che il \"taj\", il copricapo caratteristico dei Safavidi all'inizio dell'impero, era scomparso seguendo la moda del tempo. Tra i motivi a volute ci sono rappresentazioni calligrafiche delle quartine del poeta Hafez.\nSotto Sci\u00e0 Abbas.\nIl regno di Sci\u00e0 Abbas segn\u00f2 l'esplosione dell'architettura safavide, con la costruzione di una nuova Isfahan.\nIsfahan.\nPer la terza volta, nella storia dei Safavidi, la capitale dell'impero cambi\u00f2 sotto Sci\u00e0 Abbas: venne spostata a Isfahan, una citt\u00e0 in una posizione pi\u00f9 centralizzata di Tabriz o Qazvin (che si trova tra Teheran e Tabriz). Fu cos\u00ec costituita una nuova capitale accanto alla citt\u00e0 antica, organizzata attorno a un meydan, un grande luogo lungo 512 metri e largo 159. Da una parte si erge la moschea dello Sci\u00e0, dall'altra l'oratorio dello Sci\u00e0, detto Moschea dello sceicco Lotfollah, mentre il Palazzo Ali Qapu si apre su un grande viale di piacere (Chahar Bagh) e il gran bazar conduce alla vecchia moschea del Venerd\u00ec. Due ponti attraversano il fiume Zayandeh, portando ad una sezione armena che prese il nome di Nuova Julfa.\nAli Qapu.\nEdificio piuttosto alto, aperto da un lato sul meydan e dall'altro sul Chahar Bagh, il palazzo Ali Qapu fu costruito senza dubbio in due fasi, secondo Galieri, che lo studi\u00f2 a lungo. Vi si ritrovano tratti caratteristici dell'architettura persiana, come il gusto per le proporzioni a due livelli: un livello, il portico della parte superiore (\"talar\"), o ancora la pianta cruciforme. L'arredamento ricorda spesso l'arte del libro contemporanea, con nuvole cinesi, uccelli in volo e alberi in fiore ritratti con colori tenui. Le stanze superiori, dette \"stanze della musica\", presentano un decoro di piccole alcove a forma di bottiglie dal collo lungo.\nIl Qaysarieh, o Gran Bazar.\nIl Gran Bazar \u00e8 collegato da un lato al vecchio mercato e dall'altro al meydan. Sul lato che si apre sul meydan, la sua alta volta a costoloni sporgenti racchiude una struttura a pi\u00f9 piani, di cui la parte superiore era riservata all'orchestra dello Sci\u00e0 mentre nella parte inferiore si trovavano botteghe e abitazioni. La decorazione a mosaico in ceramica \u00e8 la prova che lo Sci\u00e0 aveva tanto interesse per l'architettura per scopi civili quanto per quelli religiosi o di piacere.\nLa moschea dello sceicco Lotfollah, o l'oratorio dello Sci\u00e0.\nQuesta moschea fu la prima ad essere costruita nella nuova Isfahan, prima della grande moschea dello Sci\u00e0. La sua costruzione si protrasse per sedici lunghi anni, ma due date (1616 sulla cupola e 1618 nel mihrab) tendono a mostrare che fu completata intorno al 1618. L'architetto fu Muhammad Riza ibn Husayn, e il calligrafo forse Reza Abbasi, un grande pittore e calligrafo persiano.\nLa pianta di questa moschea \u00e8 piuttosto insolita, con un ingresso tortuoso e volutamente buio che conduce a una sala di preghiera completamente coperta da una cupola e aperta su un grande portale. L'assenza di un cortile \u00e8 particolare. Il decoro \u00e8 in marmo giallo, con nicchie disposte ai lati con ricche stalattiti, e uno strato esterno di ceramica. La colorazione della cupola esterna \u00e8 piuttosto singolare, dominata dal colore della terra.\nLa Moschea dello Sci\u00e0.\nLa Moschea dello Sci\u00e0 fu costruita tra il 1612 e il 1630 sotto la direzione degli architetti Muhibb al-Din Ali Kula e Ustad Ali Akbar Isfahani. Le sue dimensioni sono colossali: 140 metri per 130, pari a una superficie di 18.000 metri quadrati, circa le dimensioni di tre campi da calcio. La pianta \u00e8 per\u00f2 molto pi\u00f9 ortodossa di quella della moschea dello sceicco Lotfollah: \u00e8 rigorosamente simmetrica, con quattro iwan e due cupole, con i minareti che svettano davanti alla sala di preghiera. In una parte e nell'altra dell'edificio ci sono due madrase.\nLa pianta dell'edificio, come il suo arredamento, mostrano una grande coerenza. La piastrellatura in ceramica ricopre tutta la superficie delle pareti, ma il retro degli iwan \u00e8 spesso trascurato a favore della facciata. Il colore dominante \u00e8 il blu, quasi a dare l'impressione di un manto azzurro, e dona un senso di unit\u00e0 all'insieme. Si possono fare confronti con l'arte del libro.\nIl ponte Si-o-se Pol.\nDatabile al 1608, il ponte Si-o-se Pol fu costruito per ordine di Allahverdi Khan, ministro georgiano di Sci\u00e0 Abbas. \u00c8 contenuto nella continuit\u00e0 di Chahar Bagn. Con i suoi portici, ai lati e alla base, offre anche la possibilit\u00e0 di passeggiare su pi\u00f9 livelli, a seconda dell'altezza dell'acqua. Serviva, ovviamente, come mezzo di passaggio, ma anche come diga, per regolare il flusso del fiume. Attraversandolo, l'acqua sembrava una grandiosa fontana, grazie alle \"marche\". A lato c'\u00e8 un talar, il chiosco degli specchi, dal quale il sovrano poteva osservare il fiume.\nSotto Sci\u00e0 Abbas II.\nIl Chehel Sotoun.\nQuesto edificio, la cui data \u00e8 molto controversa, fu senza dubbio costruito sotto il regno di Sci\u00e0 Abbas II, poi ridecorato negli anni 1870. Secondo un poema iscritto sull'edificio e un altro di Muhammad Ali Sahib Tabrizi, sarebbe stato realizzato nel 1647-1648, e se alcuni ricercatori ritengono che questo edificio sia stato costruito in pi\u00f9 fasi, la maggioranza \u00e8 incline a pensare che sia stato costruito tutto in una volta, perch\u00e9 \u00e8 abbastanza coerente. \u00c8 un edificio rettangolare, con colonne sporgenti che si riflettono negli stagni (chehel sotoun che significa \"quaranta colonne\" in persiano).\nIl Chehel Sotoun \u00e8 decorato con grandi dipinti storici, che esaltano la magnanimit\u00e0 o il coraggio in battaglia di vari grandi sovrani della dinastia: una scena di battaglia con Sci\u00e0 Ismail, una con il sultano moghul Humayun che viene ricevuto da Sci\u00e0 Tahmasp, un'altra con Vali Nadr Muhammad Khan, sovrano di Bukhara tra il 1605 e il 1608, ricevuto da Sci\u00e0 Abbas I, e infine, un'evocazione della presa di Kandahar da parte di Sci\u00e0 Abbas II, che dovette essere aggiunta in seguito, poich\u00e9 la citt\u00e0 non cadde fino al 1649. Anche nelle stanze secondarie si trovano numerose scene galanti e figure in piedi. Si notano influenze occidentali nell'arredamento (l'apertura su un paesaggio, somiglianze con il quartiere armeno) e influenze indiane (un cavallo colorato con l'henn\u00e9, iwan ricoperti di specchi.)\nPonte Khaju.\nSi tratta del secondo ponte pi\u00f9 grande di Isfahan, costruito 50 anni dopo il Si-o-se Pol. Il ponte Khaju presenta una struttura simile ma leggermente pi\u00f9 complessa, con [brise-flots] a forma di ventaglio, che consentivano pi\u00f9 spettacolari effetti d'acqua.\nLa fine del periodo.\nSi possono ancora evocare due edifici di Isfahan, risalenti al tardo periodo safavide. L'Hasht Behesht (gli \"otto paradisi\") \u00e8 composto da un padiglione con otto piccole entit\u00e0 distribuite intorno a una grande stanza sotto una cupola con quattro iwan. Piccole volte coronano gli ambienti secondari, decorati con specchiature che fanno apparire le superfici in movimento. La decorazione esterna, in ceramica, \u00e8 notevole per l'ampio uso del giallo. Questo edificio \u00e8 datato agli anni 1671.\nLa madrasa Madar-i Shah, o madrasa della madre dello Sci\u00e0, \u00e8 sul Chahar Bagh ed \u00e8 datata 1706-1714. Non porta alcuna innovazione architettonica e quindi evoca la stagnazione dell'architettura di questo periodo: un piano di quattro iwan e una cupola che ricorda la moschea dello Sci\u00e0 costituiscono la maggior parte dei suoi elementi architettonici. L'arredo, fortemente geometrico, \u00e8 invece un po' diverso da quello seicentesco, con una tavolozza dominata dal giallo, dal verde e dall'oro, e una fitta rete di vegetazione rispetto a quella della moschea dello Sci\u00e0.\nArte.\nCeramica.\nSotto Sci\u00e0 Ismail e Sci\u00e0 Tahmasp.\nLo studio e la datazione della ceramica sotto Sci\u00e0 Ismail e Sci\u00e0 Tahmasp \u00e8 difficile perch\u00e9 ci sono pochi pezzi datati o che menzionano il luogo di produzione. \u00c8 anche noto che i personaggi pi\u00f9 potenti preferivano di gran lunga la porcellana cinese a quella prodotta localmente. Molte sedi dei laboratori sono state per\u00f2 individuate, anche se non con certezza:\nI primi cinque sono pi\u00f9 certi degli ultimi quattro, essendo stati citati nelle fonti, ma nessuno lo \u00e8 in maniera assoluta.\nIn generale, i decori tendono ad imitare quelli della porcellana cinese, con la produzione di pezzi blu e bianchi con forma e motivi cinesi (aquiloni, nuvole, draghi ecc.), In ogni caso, il blu persiano si distingue da quello cinese per le sue sfumature pi\u00f9 numerose e sottili. Spesso, nei motivi dei rotoli compaiono quartine di poeti persiani, a volte legate alla destinazione del brano (allusione al vino per un calice, ad esempio). Si pu\u00f2 notare anche un tipo di decoro completamente diverso, molto pi\u00f9 raro, che porta un'iconografia molto specifica dell'Islam (zodiaco islamico, scaglie di gemme, arabeschi) e sembra influenzato dal mondo ottomano, come testimoniano gli \"anthemions\" bordati di piume (ornamenti a caprifoglio) ampiamente utilizzati in Turchia.\nSono stati prodotti numerosi tipi di pezzi: calici, piatti, bottiglie a collo lungo, sputacchiere, ecc. Si possono notare bottiglie con colli e pance molto piccoli, piatte da un lato e molto arrotondate dall'altro: un esempio si trova al Victoria and Albert Museum, un altro al Palazzo d'Inverno di San Pietroburgo.\nTra il regno di Sci\u00e0 Abbas e la fine dell'impero.\nTra le ceramiche petrografiche si possono distinguere quattro gruppi, ciascuno legato a un metodo di produzione:\nCon la chiusura del mercato cinese, nel 1659, la ceramica persiana raggiunse nuove vette, per soddisfare le esigenze europee. La comparsa di falsi segni di botteghe cinesi sul retro di alcune ceramiche segnava il gusto che si era sviluppato in Europa per le porcellane dell'estremo oriente, soddisfatto in gran parte dalla produzione safavide. Questa nuova destinazione port\u00f2 ad un pi\u00f9 ampio uso dell'iconografia cinese ed esotica (elefanti) e all'introduzione di nuove forme, a volte sorprendenti (narghil\u00e8, piatti ottagonali, oggetti a forma di animale).\nNello stesso periodo apparvero nuove figure, influenzate dall'arte del libro: giovani coppieri eleganti, giovani donne dalle sagome curve, o ancora cipressi che impigliano i loro rami, che ricordano i dipinti di Reza Abbasi. Si nota l'uso di bellissimi gialli, e della tecnica del lustro ancora presente in alcuni pezzi ne XVII e XVIII secolo.\nUn caso eccezionale: la ceramica di Kubacha.\nLa scoperta, sui muri delle case di Kubacha, di ceramiche di stile molto omogeneo ha portato rapidamente gli storici a ritenere che esistesse un centro di produzione in questa citt\u00e0. L'nterpretazione \u00e8 stata per\u00f2 contestata da Arthur Lane e da molti altri dopo di lui, e sembra oggi essere errata.\nQuesta serie venne prodotta nell'arco di tre secoli, nel corso dei quali si evolvette notevolmente, ma mantenne un foro nelle basi per l'attaccatura dei pezzi. Schematicamente, si possono distinguere tre periodi:\nLa serie Kubacha rimane molto misteriosa, e sono stati proposti molti centri di produzione senza una reale risoluzione della questione.\nArte dei metalli.\nL'arte dei metalli sub\u00ec un graduale declino durante la dinastia safavide e rimane difficile da studiare, soprattutto a causa del limitato numero di pezzi datati.\nSotto Sci\u00e0 Ismail, si nota una perpetuazione delle forme e delle decorazioni degli intarsi timuridi: motivi di glorie a forma di mandorla, di \"shamsa\" (soli) e di \"nuvole\" si trovano sui calamai a forma di mausoleo o sulle brocche globulari che ricordano la \"giada uno\" di Ulu\u011f Bek.\nSotto Sci\u00e0 Tahmasp, gli intarsi scomparvero rapidamente, come testimoniato da un gruppo di candelieri a forma di pilastri. Si nota invece la comparsa di paste colorate (rosso, nero, verde) in sostituzione della multicolorazione precedentemente fornita dagli intarsi d'argento e d'oro. Si nota anche l'inizio della lavorazione dell'acciaio, in particolare mediante forature, per attualizzare gli elementi di fasciame delle porte e degli stendardi.\nLavori in pietra dura.\nConosciamo diverse incisioni in pietra dura, il pi\u00f9 delle volte databili al XVI secolo. Esiste anche una serie di brocche a ventre globulare, montate su una basetta anulare e dal collo largo e corto. Due di queste (una in giada nera intarsiata d'oro, l'altra in giada bianca) recano inciso il nome di Ismail I. Il manico \u00e8 a forma di drago, che tradisce un'influenza cinese, ma questo tipo di brocca arriva infatti direttamente dal periodo precedente: il suo prototipo \u00e8 la brocca di Ulu\u011f Bek. Conosciamo anche lame e manici di coltelli in giada, spesso intarsiati con fili d'oro e incisi.\nLa pietra dura serviva anche per realizzare gioielli da intarsiare in oggetti metallici, come la grande bottiglia di zinco intarsiata d'oro, rubini e turchesi datata al regno di Ismail e conservata al museo del Topkapi di Istanbul.\nTappeti persiani.\nDel periodo safavide si sono conservati numerosi tappeti (tra 1500 e 2000), ma la datazione e l'accertamento dell'origine rimane molto difficile. Le iscrizioni sono un prezioso indicatore per determinare gli artisti, i luoghi di fabbricazione, gli sponsor ecc. Inoltre, una volta che un tappeto \u00e8 stato realizzato ed \u00e8 rimasto in un luogo particolare, permette di identificare altri pezzi ad esso correlati.\n\u00c8 generalmente accettato tra gli specialisti che furono i Safavidi a trasformare il tappeto da produzione di artisti di trib\u00f9 nomadi allo status di \"industria nazionale\" i cui prodotti venivano esportati in India, nell'Impero ottomano e in Europa. Durante il periodo safavide, fior\u00ec l'esportazione di tappeti, verso destinazioni europee (a volte attraverso la colonia portoghese di Goa) e nell'Impero Moghul, dove i tappeti persiani stimolarono la produzione locale. Alcuni tappeti safavidi venivano trasportati, dalla Compagnia Olandese delle Indie Orientali, verso Giacarta, lo Sri Lanka, la Malesia, Kochi, in India e i Paesi Bassi. All'impero persiano giungevano ordini europei per la tessitura di tappeti speciali: ad esempio, il gruppo dei \"tappeti polacchi\" venne senza dubbio annodato a Isfahan, ma alcuni portano lo stemma della Polonia.\nSulla base dei resoconti dei viaggiatori e di altre fonti scritte, sembra che esistessero laboratori per i tappeti reali a Isfahan, Kashan e Kerman. Questi laboratori producevano tappeti per il palazzo e le moschee dello Sci\u00e0, ma anche da offrire a monarchi vicini o a dignitari stranieri, o pezzi realizzati su ordinazione per la nobilt\u00e0 o per semplici cittadini. Tale sponsorizzazione forniva capitale sotto forma di materie prime e uno stipendio agli artigiani per la durata della tessitura.\nIl rapido sviluppo dell'industria dei tappeti nell'impero persiano, durante il periodo safavide, sembra fosse dovuto al gusto dei sovrani per questa forma d'arte. Ismail I, poi Sci\u00e0 Tahmasp e Sci\u00e0 Abbas I sono noti per essere stati personalmente interessati alla produzione di tappeti. Si \u00e8 anche ipotizzato che questi ultimi due sovrani fossero personalmente investiti nella produzione dei tappeti, in particolare nel disegno dei motivi. Durante i loro regni, la produzione di tappeti persiani fu la pi\u00f9 importante di tutto il periodo safavide.\nFu in questo periodo, e in particolare in quello dello Sci\u00e0 Tahmasp, che furono creati i primi tappeti con decorazioni floreali, per soddisfare il gusto dei Safavidi. La differenza tra i tappeti dei nomadi e quelli floreali \u00e8 dovuta al ruolo del \"maestro\" (\"ostad\"), che disegnava il motivo che sarebbe stato riprodotto dai legatori. I disegni dei tappeti dei nomadi erano essi stessi trasmessi dalla tradizione.\nLa produzione dei tappeti venne fortemente influenzata dalla guida dell'arte del libro, che forniva i modelli. Cos\u00ec, confrontandoli con legatorie e miniature, gli specialisti hanno potuto scorgere un'evoluzione stilistica. La maggior parte dei tappeti prodotti durante il XVI secolo, cio\u00e8 principalmente sotto Sci\u00e0 Ismail e Sci\u00e0 Tahmasp, sono chiamati \"con medaglione\" perch\u00e9 sono organizzati attorno a un grande medaglione centrale multilobato talvolta chiamato Shamsa, cio\u00e8 \"sole \", e le decorazioni angolari portano ciascuna un quarto di medaglione che ricorda fortemente quello centrale. I tappeti pi\u00f9 famosi di questo tipo sono la coppia di tappeti detti di \"Ard\u00e9bil\", di cui uno, conservato al Victoria and Albert Museum, \u00e8 datato 946 dall'Egira, cio\u00e8 1539\u20131540 dell'era volgare e firmato \"Opera degli umili servitori della corte di Mahmud Hashani\".\nTra la fine del XVI e l'inizio del XVII secolo, cio\u00e8 con l'avvento al potere di Sci\u00e0 Abbas, il medaglione tendette a scomparire, poich\u00e9 le decorazioni angolari potrebbero essere state eliminate gi\u00e0 dalla seconda met\u00e0 del XVI secolo, come \u00e8 mostrato dal \"tappeto di Mantes\". Fu la fioritura dei \"tappeti vaso\", che, come indica il nome, esibiscono un vaso da cui scaturisce una composizione floreale. Il giardino, che \u00e8 associato al paradiso, d\u00e0 ugualmente luogo a un tipo di composizione apparso nel XVII secolo in Persia a imitazione dei giardini dello Sci\u00e0, divisi in lotti rettangolari o quadrati da vicoli e canali di irrigazione (\"chahar bagh\").\nCi sono anche tappeti con il tema della caccia, un'attivit\u00e0 apprezzata dagli Sci\u00e0 e che richiedeva indirizzo, forza e conoscenza della natura. Questo tema \u00e8 legato anche al paradiso e alle attivit\u00e0 spirituali, perch\u00e9 la caccia si svolgeva spesso in un deserto che pu\u00f2 ricordare i giardini del paradiso. Uno dei pi\u00f9 belli \u00e8 senza dubbio il tappeto apparentemente tabrizi, attualmente conservato al Museo Poldi Pezzoli, e datato 1542-1543. Di questa caratura esemplare \u00e8 anche il tappeto \"Mantes\", datato alla seconda met\u00e0 del XVI secolo e conservato al Louvre.\nIl villaggio di Kashan dal canto suo si distingueva per una produzione molto particolare di tappeti relativamente piccoli interamente in seta, a base blu o rossa, raffiguranti combattimenti tra animali fantastici mutuati dai cinesi (kilin, draghi, fenici). Come per i grandi tappeti, quelli del XVI secolo mostrano un medaglione (tappeto della Fondazione Gulbenkian), scomparso nel secolo successivo. Il Louvre e il Metropolitan Museum ne conservano un esempio.\nL'arte del libro.\nSotto i Safavidi, l'arte del libro, in particolare la miniatura persiana, costituiva la forza trainante essenziale delle arti. Il \"ketab khaneh\", la biblioteca-laboratorio reale, forniva la maggior parte delle fonti di motivi per oggetti come tappeti, ceramiche o metallo.\nVi venivano copiati, miniati, rilegati e talvolta illustrati vari generi di libri: religiosi, Corano, ma anche commenti al testo sacro e opere teologiche, e libri di letteratura persiana, Sh\u0101h-N\u0101meh, Khamsa di Nizami , Jami al-Tawarikh di Rashid al-Din Hamadani, Timur n\u0101meh, enciclopedie e trattati scientifici del sufismo. Venne sempre utilizzata la carta, un'invenzione cinese arrivata in Iran nel XIII secolo. Era frequente l'utilizzo di carte colorate. Verso il 1540 apparve anche una carta marmorizzata, che per\u00f2 scomparve rapidamente.\nLe legature venivano, per lo pi\u00f9, realizzate con cuoio marocchino colorato di ottima qualit\u00e0. Potevano essere dorate e stampate con motivi geometrici, floreali o figurativi, oppure sbalzate in blu. Nella seconda met\u00e0 del XVI secolo venivano forate le copertine in pelle per far vedere le pagine di carta colorata o di seta sottostanti. Nello stesso periodo, a Shiraz, comparvero legature laccate, che rimangono comunque molto rare e molto apprezzate in Iran.\nLa decorazione dei margini veniva realizzata in vari modi: a volte inseriti in una carta diversa, (tradizione apparsa nel XV secolo), cosparsi d'oro, secondo un'usanza cinese, o dipinti con colori o oro.\nLo stile delle illustrazioni variava molto da un manoscritto all'altro, a seconda del periodo e del centro di produzione.\n1501-1550: Patrimonio.\nIn questo periodo erano attivi tre centri produttivi:\nTabriz, capitale dell'impero safavide, dal 1501 al 1548, utilizz\u00f2 nuovamente anche artisti dell'Ak Koyunlu \"ketab khaneh\". Le illustrazioni mostrano una doppia eredit\u00e0: quella degli Ak Koyunlu e quella della dinastia timuride. Quest'ultima benefici\u00f2 della presa di Herat nel 1501, ma non si manifest\u00f2 realmente fino all'anno 1525. I vari direttori del \"ketab khaneh\" furono:\nMolti grandi pittori, come Aqa Mirak, Mir Sayyid Ali o Dust Muhammad, lavoravano nel laboratorio di libri e producevano grandi manoscritti reali. Il primo di cui si ha qualche traccia \u00e8 l'incompiuto \"Sh\u0101h-N\u0101meh\" commissionato da Ismail per suo figlio Tahmasp, per il quale furono realizzati soltanto quattro dipinti tra cui \"Raksh difende un Rustam addormentato\". Quest'ultimo \u00e8 senza dubbio uno dei pezzi pi\u00f9 famosi della pittura safavide, che mostra il forte risalto dell'arte turkmena nel trattamento di una vegetazione molto fitta, come un tappeto, e nel disordine della prospettiva. Si pensa che fu quando Sci\u00e0 Tahmasp torn\u00f2 a Tabriz nel 1522 che il lavoro su questo dipinto si ferm\u00f2, quando, plasmato dall'influenza dei suoi maestri Behz\u0101d e Sultan Muhammad, aveva iniziato a lavorare sul suo grande \"Sh\u0101h-N\u0101meh\". Commission\u00f2 anche altre opere eccezionali, tra cui un \"Hamsa\" e un \"Iskandar Nameh\". Altri mecenati impiegarono artisti del \"ketab khaneh\" reale: il principe Braham Mirza (1517-1549 \") fece realizzare un album (muhaqqa\") dal pittore Dust Muhammad.\nL'arte della calligrafia era a quel tempo dominata da un uomo molto importante, chiamato \"Zarrin Qalam\", che significa \"penna di canna d'oro\", che eccelleva nelle sei calligrafie canoniche.\nLe botteghe reali di Tabriz erano molto influenti, e i manoscritti non reali, miniati e illustrati, si diffusero in tutto l'impero, distinguendo i centri di provincia come quello di Shiraz.\nShiraz \u00e8 la capitale della provincia di Fars e un centro provinciale molto attivo del sud dell'Iran. Gli artisti erano sempre gli stessi impiegati dell'Ak Koyunlu, e producevano volumi di piccolo formato, copie del Corano e di grandi testi poetici, destinati per lo pi\u00f9 al commercio con l'Impero Ottomano (Siria, Egitto). Nonostante il blocco imposto da questo impero nel 1512, la produzione non si indebol\u00ec, il che fa pensare che si sia rivolta ad altri acquirenti poco identificati, data l'assenza di mecenatismo locale. Sotto l'influenza di Tabriz, si notano le evoluzioni tra il 1501 e il 1525: le sagome si assottigliarono, cominci\u00f2 ad apparire il \"taj\", il caratteristico copricapo Qizilbash, con un bastone rosso e dodici pieghe corrispondenti ai dodici imam dello sciismo duodecimano. Dal 1525 in poi, i laboratori di Shiraz non produssero altro che copie delle opere dei laboratori reali di Tabriz, poi di Qazvin e Isfahan.\nBukhara non era propriamente un centro safavide, dato che la citt\u00e0 era al centro di uno stato indipendente guidato dalla dinastia uzbeka dei Shaybanidi dal 1500 al 1598. Ma il nomadismo degli artisti, dovuto ai frequenti mutamenti politici e dei sovrani, implic\u00f2 notevole influenza da parte dei centri safavidi. I manoscritti di questa scuola si caratterizzano per i margini riccamente decorati con la tecnica dell\"'encartage\". Le loro legature avevano una controcopertina con una grande decorazione di cuoio traforato e una copertina con grandi placche rettangolari con motivi animali o arabeschi, secondo l'antica tradizione timuride. Il dipinto utilizza una tavolozza armoniosa, con composizioni ariose, ma l'assenza di nuovi modelli e la ripetizione di \"poncifs\" (puntinismo?) crea una certa aridit\u00e0.\nLa scuola di Bukhara raggiunse il suo apice tra il 1530 e il 1550 e influenz\u00f2 direttamente l'arte moghul.\n1550-1600: periodo di transizione.\nGli anni 1550-1600 furono segnati da numerosi cambiamenti nell'organizzazione dell'impero e quindi nella produzione di libri tra i Safavidi. Con il trasferimento del capitale, nel 1548, la bottega reale si trasfer\u00ec e fu Quazvin a rilevare la produzione reale. In ogni caso i centri di provincia come quello di Shiraz (a sud) o di Khorasan (a est dell'Iran) continuarono a produrre manoscritti, pi\u00f9 o meno ricchi.\nCon il trasferimento della capitale da Tabriz a Qazvin, nel 1548, il \"khetab khaneh\" fu in gran parte smantellato, a seguito di editti di pentimento pubblicati dallo Sci\u00e0 per motivi religiosi ed economici. Gli artisti fuggirono presso corti provinciali o straniere (Moghul o ottomani). Solo Aqa Mirak resistette a questa serie di partenze. Altri artisti, come Siavush Beg il georgiano o Sadiqi Beg presero il posto della generazione precedente. Apparvero nuovi grandi calligrafi, Mir Ali o Malik Dayalami, e diedero vita alla \"regola delle due penne\", che definiva regole identiche per la calligrafia e la pittura. L'illustrazione e la rilegatura si evolvettero parallelamente all'arte dell'arazzo, dato che le sagome utilizzate erano identiche. Nei manoscritti, il pi\u00f9 delle volte, i dipinti erano pagine doppie senza alcun collegamento con il testo, ma immagini di servitori di bevande, giovani donne, principi e dervisci riempivano gli album (Muhaqqaq).\nSe la fine del regno di Sci\u00e0 Tahmasp non fu molto fruttuosa, (sappiamo per\u00f2 di un \"F\u0101l N\u0101meh\" risalente a questi anni con le firme di Aqa Mirak e Abd al-Aziz), Sci\u00e0 Ismail II (1576 \u2013 1577) esercit\u00f2 un'influenza benefica, ordinando un grande \"Sh\u0101h-N\u0101meh\" e un \"Ajayibn\u0101meh\" (libro delle meraviglie). Purtroppo il suo breve regno imped\u00ec una vera e propria rinascita, anche se stabil\u00ec nuove basi, segnando l'inizio della proliferazione di pagine di album. Il suo successore, Sci\u00e0 Mohammed Khodabanda, essendo cieco, si interess\u00f2 poco ai libri, ponendo fine alla ripartenza che era stata avviata. Il rinnovamento dell'arte del libro reale sarebbe avvenuto solo parzialmente sotto Sci\u00e0 Abbas I il Grande, che ordin\u00f2, come sembra fosse consuetudine, un grande \"Sh\u0101h-N\u0101meh\" sul trasferimento della corte a Isfahan.\nLa bottega provinciale di Shiraz continu\u00f2 a fiorire fino al 1620, ma continu\u00f2 il pi\u00f9 delle volte a ricopiare i modelli realizzati dalle botteghe reali di Tabriz, poi di Qazvin e del Grande Khorasan. L'ornamento era abbondante, altrettanto l'illustrazione nei manoscritti e i colori erano vibranti, anche se senza molte variazioni. I disegni rappresentavano persone con facce rotonde e nasi lunghi. L'illustrazione rimase molto ripetitiva e la calligrafia, il pi\u00f9 delle volte \"nastaliq\", veniva copiata dall'una all'altra. La maggior parte dei manoscritti non era firmata.\nI laboratori che si dice fossero nel Khorasan erano situati a Herat nel distretto di Bakharz. Sotto il patrocinio del fratello di Braham Mirza, Ibrahim, venne rivitalizzata la scuola di Qazvin, impiegando artisti come Shaykh Muhammad, Muzaffar Ali o Muhammadi, specializzati in disegni. Il manoscritto pi\u00f9 famoso uscito da queste botteghe \u00e8 una copia dell\"'Haft Awrang\" (Sette Troni) di Jami, ed \u00e8 contraddistinto dalla profonda originalit\u00e0 delle creazioni delle botteghe ufficiali.\n1600-1660: Il declino dei codici miniati e lo sviluppo di un genere specifico: la pagina d'album.\nDurante i regni di Sci\u00e0 Abbas I e Sci\u00e0 Safi, il numero di manoscritti miniati e illustrati diminu\u00ec notevolmente, lasciando spazio a una nuova forma di manoscritto: la pagina d'album. Gli album, o \"muhaqqaq\", venivano creati il pi\u00f9 delle volte sotto la direzione di un pittore o di un calligrafo. Raggruppavano disegni, calligrafia e anche miniature antiche. Reza Abbasi, che diresse il \"kitab khaneh\" tra il 1597 e il 1635, (essendo stato trasferito, nel 1602, a Isfahan), fu senza dubbio il massimo rappresentante di questo genere. Le persone illustrate su queste pagine di album avevano spesso sagome allungate, con piccole teste arrotondate. I soggetti potevano essere cortigiane, servitori di bevande di spicco, ma anche contadini e dervisci. Sebbene Reza avesse resistito all'influenza europea, fino alla sua morte nel 1635, altri artisti non esitarono a trarre ispirazione o a copiare le incisioni portate dai mercanti dai Paesi Bassi. Altri grandi pittori di album di questo periodo furono Safi Abassi, figlio di Reza, noto per i suoi dipinti di uccelli, e Mo'in Musavvir, Muhammad Qasim e Muhammad Ali, suoi discepoli.\nQuesto gusto per l'album non mise definitivamente fine ai manoscritti di dipinti. Lo \"Sh\u0101h-N\u0101meh\" per Sci\u00e0 Abbas, i due \"Divan\" di Navai o ancora il manoscritto di Khosrow e Shirin (1632, Victoria and Albert Museum) sono esempi della perpetuazione di questa tradizione, che le botteghe provinciali abbandonarono meno facilmente del \"ketab khaneh\" reale. La scuola di Herst, in particolare, produceva ancora regolarmente copie di grandi testi persiani illustrati.\n1660\u20131722: La fine dei manoscritti illustrati.\nCon l'emergere di Ali Qoli Djebbeh Dar e Muhammad Zaman, due pittori molto europeisti, il ruolo del libro illustrato nell'arte del libro diminu\u00ec ulteriormente. Fu messa in pratica una grande attivit\u00e0 di calligrafia e miniatura, con una vera ricrescita di interesse per la prima e uno stile abbondante, finissimo e ricco di elementi vegetali per la seconda.\nConclusione.\nI Safavidi furono gli ultimi sovrani a promuovere un'arte nazionale persiana. Grazie a loro, nell'attuale Iran sta prendendo il via una nuova arte, particolarmente notevole nell'urbanistica: l'Ali Qapu, il Chehel Sutun hanno i loro tesori in parchi verdeggianti disposti secondo precise prospettive, come il monumentale boulevard di Tchehar Bagh (o viale dei quattro giardini) che attraversa la citt\u00e0 di Isfahan in un tratto di 3 chilometri. Custodi dell'antica tradizione artistica iraniana pi\u00f9 che innovatori, i safavidi realizzarono un'arte di corte raffinata e sontuosa, con un modo affettato carico di grande fascino poetico. La loro caduta port\u00f2 a una rapida degenerazione dell'arte in Iran."}
{"id": "9122660", "revid": "72396", "url": "https://it.wikipedia.org/wiki?curid=9122660", "title": "Castello di Stolberg", "text": "Il castello di Stolberg (in tedesco: \"Schloss Stolberg\") \u00e8 un palazzo situato a Stolberg nelle montagne dello Harz in Germania, risalente al XIII secolo che si erge sopra il paese su una collina con ripide discese sui tre lati. Dal 2003 \u00e8 stato completamente restaurato e rinnovato.\nStoria.\nL'elemento pi\u00f9 antico del castello \u00e8 la torre rotonda che risale all'epoca intorno al 1200. Tutte le altre strutture sono state costruite in stile rinascimentale tra il 1539 e il 1547. Nell'ala sud-est si trovano la Sala dei Grandi Ricevimenti(\"Gro\u00dfes Empfangszimmer\") e la Sala Rossa (\"Roter Saal\") progettate da Karl Friedrich Schinkel in stile classicista. Il castello ottenne l'aspetto attuale grazie alla ricostruzione avvenuta tra il 1690 e il 1700. Fino a quando non fu espropriato nel 1945 il castello era di propriet\u00e0 della famiglia del principe di Stolberg-Stolberg.\nDal 1947 il castello \u00e8 stato utilizzato come casa di vacanza per la Freier Deutscher Gewerkschaftsbund (FDGB). Un investitore privato acquist\u00f2 il castello nel 1993 per aprirlo come albergo, senza aver molto successo. Il castello di Stolberg infatti era di nuovo vuoto e rischiava di essere completamente perso. Alla fine del 2002 lo stato della Sassonia-Anhalt ha rilevato i lavori di costruzione. L'edificio \u00e8 stato messo in sicurezza e gradualmente rinnovato. Nel 2008 l'Ala del Principe (\"F\u00fcrstenfl\u00fcgel\") ha aperto le sue porte e, nel 2009, la cappella del castello \u00e8 stata riconsacrata.\nEntro il 2008 erano stati messi a disposizione circa 12 milioni di euro di sostegno dalla Federazione tedesca, dallo stato della Sassonia-Anhalt, dall'Unione Europea, dalla citt\u00e0 di Stolberg e dalla Fondazione tedesca per la conservazione dei monumenti per le riparazioni dell'edificio. Dal marzo 2008 alcune parti del castello sono state nuovamente aperte al pubblico e utilizzate come centro turistico e luogo di accoglienza (\"Haus des Gastes\")."}
{"id": "9122661", "revid": "439868", "url": "https://it.wikipedia.org/wiki?curid=9122661", "title": "Arundel (disambigua)", "text": ""}
{"id": "9122662", "revid": "1745361", "url": "https://it.wikipedia.org/wiki?curid=9122662", "title": "Sasanidi", "text": ""}
{"id": "9122664", "revid": "439868", "url": "https://it.wikipedia.org/wiki?curid=9122664", "title": "Kabila", "text": ""}
{"id": "9122665", "revid": "124811832", "url": "https://it.wikipedia.org/wiki?curid=9122665", "title": "Lucie Lucas", "text": "Il ruolo che l'ha fatta conoscere al grande pubblico \u00e8 quello di Clem nell'omonima serie televisiva.\nBiografia.\nLucie Lucas nasce ad Asni\u00e8res-sur-Seine, il 24 marzo 1986. \nAll'et\u00e0 di 9 anni, inizia a studiare recitazione, dedicandosi al teatro e, da adolescente, viene iscritta dalla madre, di professione stilista, a un'agenzia di modelle.\nNel 2007, appare nella copertina del videogioco della Nintendo \"L\u00e9a passion mode\". Nello stesso anno, fa il proprio debutto sul grande schermo interpretando il ruolo di una liceale di nome Karine nel film, diretto da Fran\u00e7ois Desagnat e con protagonisti Daniel Auteuil e Sara Mortensen, \"Daddy Cool - Non rompere pap\u00e0 \" (\"15 ans et demi\"), film che poi uscir\u00e0 l'anno seguente. \nConosce la popolarit\u00e0 nel 2010, anno in cui diventa la protagonista, nel ruolo di Cl\u00e9mentine Boissier, della serie televisiva \"Clem\", serie in cui recita al fianco dell'attrice spagnola Victoria Abril. \nNel frattempo, continua a lavorare anche come modella e nel 2014 diventa testimonial del marchio di pr\u00eat-\u00e0-porter femminile \"Antonelle\".\nNel 2016, \u00e8 protagonista al fianco Anton Yelchin (attore tragicamente scomparso in quello stesso anno), del film diretto da Gabe Klinger, \"Porto\", dove interpreta il ruolo di Mati Vargnier.. L'interpretazione le vale una nomination come miglior attrice ai CinEuphoria Awards.\nSempre nel 2016, \u00e8 protagonista, al fianco di Bruno Salomone e Th\u00e9o Fillet, del film TV del ciclo \"Delitto a...\" \"Meurtres \u00e0 l'\u00eele de R\u00e9\", dove interpreta il ruolo di Margaux Pellettier. e del film TV, diretto da Arnaud Mercadier e che ha come co-protagonista l'attore Rayane Bensetti, \"Coup de Foudre \u00e0 Jaipur\", dove interpreta il ruolo di Anne. Due anni dopo \u00e8 protagonista di un altro film TV, Les Enfants du secret, dove interpreta il ruolo di Sabine Derrac.\nNel 2018, l'attrice si trasferisce assieme a marito Adrien (sposato nel 2010 dopo 15 anni di fidanzamento) e ai tre figli Lilou (nata nel 2010), Mo\u00efra (nata nel 2012) e Milo (nato nel 2018) in Bretagna. \nIl 23 novembre 2019, in occasione della giornata contro la violenza sulle donne, l'attrice rende noto di essere stata vittima da adolescente di molestie sessuali in alcuni dei luoghi da lei frequentati nel suo percorso formativo.\nNel 2021, \u00e8 protagonista, nel ruolo di Pauline Dubuission, del film TV, diretto da Philippe Faucon \"La Petite Femelle\". Nello stesso anno, Lucie Lucas \u00e8 nel cast della miniserie televisiva \"Gloria\": nella fiction interpreta il ruolo di \u00c9milie Meyers-Gauvin, la moglie del poliziotto Denis (interpretato da Malik Zidi), nonch\u00e9 sorella di David Meyers (interpretato da Micha\u00ebl Cohen) e cognata della protagonista Gloria Meyers (interpretata da C\u00e9cile Bois)."}
{"id": "9122667", "revid": "439868", "url": "https://it.wikipedia.org/wiki?curid=9122667", "title": "Willock", "text": ""}
{"id": "9122668", "revid": "1318658", "url": "https://it.wikipedia.org/wiki?curid=9122668", "title": "Histoires de", "text": "Histoires de \u00e8 la terza raccolta della cantante francese Myl\u00e8ne Farmer, pubblicata il 4 dicembre 2020 dall'etichetta discografica Stuffed Monkey."}
{"id": "9122669", "revid": "267975", "url": "https://it.wikipedia.org/wiki?curid=9122669", "title": "Eparchia di Ni\u017enij Tagil", "text": "Leparchia di Ni\u017enij Tagil (in russo: \u041d\u0438\u0436\u043d\u0435\u0442\u0430\u0433\u0438\u043b\u044c\u0441\u043a\u0430\u044f \u0435\u043f\u0430\u0440\u0445\u0438\u044f) \u00e8 una diocesi della Chiesa ortodossa russa, appartenente alla metropolia di Ekaterinburg.\nTerritorio.\nL'eparchia comprende la parte centro-occidentale dell'oblast' di Sverdlovsk nel circondario federale degli Urali.\nSede eparchiale \u00e8 la citt\u00e0 di Ni\u017enij Tagil, dove si trova la cattedrale della Santissima Trinit\u00e0. L'eparca ha il titolo ufficiale di \u00abeparca di Ni\u017enij Tagil e Nev'jansk\u00bb.\nNel 2018 l'eparchia \u00e8 suddivisa in 5 decanati per un totale di 101 parrocchie. \nStoria.\nL'eparchia di Kamensk-Ural'skij \u00e8 stata eretta dal Santo Sinodo della Chiesa ortodossa russa il 27 luglio 2011 ricavandone il territorio dall'eparchia di Ekaterinburg. Il Santo Sinodo decise che i vescovi avessero il titolo di eparca di Kamensk e Serov.\nIl 7 marzo 2018 ha ceduto una porzione di territorio a vantaggio dell'erezione dell'eparchia di Serov, e contestualmente i vescovi hanno assunto il titolo di eparca di Kamensk e Nev'jansk."}
{"id": "9122670", "revid": "2039387", "url": "https://it.wikipedia.org/wiki?curid=9122670", "title": "Collegio elettorale di Savignano sul Rubicone (Camera dei deputati)", "text": "Il collegio di Savignano sul Rubicone fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Emilia-Romagna e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Savignano sul Rubicone era uno dei 32 collegi uninominali in cui era suddivisa l'Emilia-Romagna e, come previsto dal D.Lgs. del 20 dicembre 1993 n. 536, era interamente compreso nella provincia di Forl\u00ec-Cesena e comprendeva i seguenti comuni: Bagno di Romagna, Bertinoro, Borghi, Castrocaro Terme e Terra del Sole, Civitella di Romagna, Dovadola, Galeata, Gambettola, Longiano, Meldola, Mercato Saraceno, Modigliana, Montiano, Portico e San Benedetto, Predappio, Premilcuore, Rocca San Casciano, Roncofreddo, San Mauro Pascoli, Santa Sofia, Sarsina, Savignano sul Rubicone, Sogliano al Rubicone, Tredozio e Verghereto."}
{"id": "9122673", "revid": "267975", "url": "https://it.wikipedia.org/wiki?curid=9122673", "title": "Eparchia di Serov", "text": "Leparchia di Serov (in russo: \u0421\u0435\u0440\u043e\u0432\u0441\u043a\u0430\u044f \u0435\u043f\u0430\u0440\u0445\u0438\u044f) \u00e8 una diocesi della Chiesa ortodossa russa, appartenente alla metropolia di Ekaterinburg.\nTerritorio.\nL'eparchia comprende la parte settentrionale dell'oblast' di Sverdlovsk nel circondario federale degli Urali.\nSede eparchiale \u00e8 la citt\u00e0 di Serov, dove si trova la cattedrale della Trasfigurazione. L'eparca ha il titolo ufficiale di \u00abeparca di Ni\u017enij Tagil e Krasnotur'insk\u00bb.\nNel 2018 l'eparchia \u00e8 suddivisa in 5 decanati per un totale di 54 parrocchie. \nStoria.\nL'eparchia di Serov \u00e8 stata eretta dal Santo Sinodo della Chiesa ortodossa russa il 7 marzo 2018 ricavandone il territorio dall'eparchia di Ni\u017enij Tagil."}
{"id": "9122678", "revid": "13734", "url": "https://it.wikipedia.org/wiki?curid=9122678", "title": "Meteopatia", "text": ""}
{"id": "9122693", "revid": "439868", "url": "https://it.wikipedia.org/wiki?curid=9122693", "title": "Esp\u00edndola", "text": ""}
{"id": "9122705", "revid": "122998388", "url": "https://it.wikipedia.org/wiki?curid=9122705", "title": "Glyn Philpot", "text": "Biografia.\nGlyn Philpot nacque nel quartiere londinese di Clapham e si trasfer\u00ec a Herne, nel Kent, durante l'infanzia. Studi\u00f2 are alla City and Guilds of London Art School per poi perfezionarsi all'Acad\u00e9mie Julian di Parigi. Nato in una famiglia anglicana, si convert\u00ec al cattolicesimo da adulto.\nNel 1904 tenne la sua prima mostra alla Royal Academy of Arts e nel 1913 fu premiato con la medaglia d'oro del Carnegie Institute di Pittsburgh. Philpot si dimostr\u00f2 un apprezzato ritrattista, capace di dipingere una dozzina di ritratti ogni anno, pagati in media tra le seicento e le tremila sterline. Tra i suoi ritratti pi\u00f9 celebri vi \u00e8 quello di Siegfried Sassoon. Il successo economico e artistico gli permise di viaggiare in Francia, Italia, Stati Uniti e Nord Africa. \nCon il passare degli anni Philpot smise di nascondere la propria omosessualit\u00e0, che cominci\u00f2 a trasparire in maniera evidente nei suoi nudi maschili e dipinti apertamente omoerotici. I suoi quadri \"Guardian of the Flame\" e \"The Great Pan\" diedero scandalo per il loro malcelato omoerotismo, tanto che la Royal Accademy decise di toglierli della sua pareti. Gli scandali portarono a un declino nel numero delle commissioni e a una conseguente crisi economica. \nFu impegnato in una relazione con il pittore Vivian Forbes dal 1923 al 1935. Philpot mor\u00ec stroncato da un infarto nel dicembre del 1937 e il giorno dopo il suo funerale Forbes si suicid\u00f2. Retrospettive sull'opera di Philpot si sono tenute in gallerie di alto profilo come la Tate Gallery e la National Portrait Gallery di Londra."}
{"id": "9122709", "revid": "228587", "url": "https://it.wikipedia.org/wiki?curid=9122709", "title": "Escalada", "text": ""}
{"id": "9122711", "revid": "1573940", "url": "https://it.wikipedia.org/wiki?curid=9122711", "title": "Otospermophilus variegatus", "text": "Il citello delle rocce (Otospermophilus variegatus (), syn.: \"Spermophilus variegatus\") \u00e8 un roditore della famiglia degli Sciuridi (Sciuridae). Originario dell'America settentrionale, vive negli Stati Uniti sud-occidentali e nelle regioni settentrionali e centrali del Messico. In ogni parte del suo areale \u00e8 la specie di scoiattolo di terra pi\u00f9 grande.\nDescrizione.\nIl citello delle rocce \u00e8 la specie pi\u00f9 grande del genere \"Otospermophilus\" e il pi\u00f9 grande tra gli scoiattoli di terra che occupano il suo areale. Presenta una lunghezza totale di 430-530 millimetri e pesa tra 600 e 850 grammi; i maschi sono leggermente pi\u00f9 grandi delle femmine. Ha testa e occhi grandi; le orecchie, situate sulla parte superiore della testa, sono molto pi\u00f9 lunghe che larghe. Il collo \u00e8 relativamente lungo e spesso. Gli arti anteriori sono pi\u00f9 corti di quelli posteriori.\nLa coda \u00e8 lunga e folta, ma meno pronunciata di quella degli scoiattoli arboricoli. La pelliccia del dorso \u00e8 costituita da un miscuglio di peli bianchi, neri e bruno-giallastri chiari. Tuttavia, il colore della pelliccia varia molto da una popolazione all'altra, nonch\u00e9 da individuo a individuo. Le parti inferiori presentano una colorazione diversa, che varia dal bianco-grigiastro o bruno-giallastro rosato al bruno-cannella. La testa va dal bruno-giallastro al quasi nero.\nIl citello delle rocce possiede delle aperture nel cranio sopra gli occhi (\"foramen supraorbitale\") e una colorazione grigiastra sui lati della testa, che il citello dalla coda ad anelli e il citello tropicale non hanno. In questi, le aperture sopra gli occhi sono chiuse e i lati della testa sono bruno-arancio chiaro o bruno-giallastro chiaro. Il citello di Beechey e il citello della Bassa California, diversamente dal citello delle rocce, hanno il collo e le spalle biancastri. Inoltre, l'areale del citello delle rocce \u00e8 nettamente separato da quello del citello di Beechey e del citello della Bassa California: il primo vive in California e Nevada, a ovest del citello delle rocce, e il secondo si trova solo nella Bassa California (Baja California). Inoltre, il citello delle rocce si differenzia dal citello di Beechey per il colore del mantello; quest'ultimo \u00e8 anche pi\u00f9 piccolo e ha una coda pi\u00f9 corta rispetto alla lunghezza del corpo.\nBiologia.\nCome suggerisce il nome, i citelli delle rocce preferiscono le regioni caratterizzate da un substrato roccioso. Se questo non \u00e8 disponibile in forma naturale, risiedono principalmente nei pressi di vecchi edifici, muri in pietra o altre strutture artificiali. I citelli delle rocce vivono prevalentemente nei prati di altopiano e nelle praterie disseminate di alberi di quercia (savane). Si incontrano di rado in pianure aperte, deserti e foreste montane di alta quota. La specie si spinge fino a metri di altezza.\nI citelli delle rocce possono vivere da soli o in gruppo. Nelle regioni con una maggiore densit\u00e0 di popolazione, formano colonie in cui \u00e8 possibile osservare comportamenti sociali, come maschi che ricoprono un ruolo dominante o consumo congiunto di cibo. Nelle regioni con una minore densit\u00e0 di popolazione, invece, il comportamento sociale \u00e8 meno pronunciato. Maschi e femmine vivono separatamente e di solito entrano in contatto solo durante la stagione degli amori.\nTana.\nI citelli delle rocce vivono in tane sotterranee, che molto spesso si trovano su pendii ripidi e vicino a letti di fiumi asciutti sotto affioramenti rocciosi, alberi o cespugli. Inoltre, intorno alla tana vi \u00e8 spesso un numero superiore alla media di ceppi d'albero che possono fungere da punti di osservazione. Nelle regioni pi\u00f9 settentrionali, gli ingressi si trovano principalmente su pendii rivolti a sud o a ovest, in modo che in primavera la neve che li ricopre si sciolga prima. Nelle regioni pi\u00f9 meridionali gli ingressi sono rivolti soprattutto a nord, in modo che in estate possa penetrare nella tana una quantit\u00e0 minore della forte radiazione solare.\nForse i citelli delle rocce costruiscono le loro tane su pendii pi\u00f9 ripidi perch\u00e9 sono meglio drenati durante la stagione delle piogge estiva. Inoltre, vengono prediletti i siti vicini ai letti di fiumi asciutti perch\u00e9 tali aree offrono una maggiore disponibilit\u00e0 di cibo.\nAlimentazione.\nIl citello delle rocce trascorre gran parte della giornata, soprattutto il mattino, a raccogliere cibo, che trova sia a terra che sugli alberi. Una parte viene consumata proprio nel luogo in cui viene trovata. Spesso il cibo viene portato sui posti di vedetta e mangiato l\u00ec. Inoltre, una grande quantit\u00e0 di cibo viene immagazzinata nelle tasche guanciali per poi essere seppellita in piccoli fori nel terreno. Le tasche guanciali del citello delle rocce sono molto grandi: in quelle piene di un esemplare furono contate 62 ghiande di quercia di Gambel.\nIl citello delle rocce si nutre di piante verdi, frutti, noci, cereali, bacche, radici, fiori, cactus, invertebrati come cavallette, coleotteri e lombrichi, nonch\u00e9 piccoli vertebrati come giovani tacchini e altri uccelli.\nRiproduzione.\nIl citello delle rocce \u00e8 una specie poliginica. Se pi\u00f9 animali convivono in una colonia, il maschio dominante all'interno del gruppo difende il suo diritto di accoppiarsi con le femmine in combattimenti talvolta feroci. Nelle regioni in cui il numero di esemplari \u00e8 pi\u00f9 scarso e gli esemplari conducono prevalentemente un'esistenza solitaria, il loro territorio si ingrandisce notevolmente durante la stagione degli amori da 0,7-1,6 ettari a circa otto ettari.\nLa lunghezza e l'inizio della stagione degli amori del citello delle rocce dipendono dalla latitudine e dall'altitudine a cui vivono gli animali. Nel sud-est dell'Arizona, i maschi diventano fertili tra la fine di marzo e l'inizio di luglio e le femmine tra la met\u00e0 di maggio e la met\u00e0 di giugno. Gli accoppiamenti hanno luogo tra la met\u00e0 di aprile e l'inizio di luglio e, come in altre regioni, dipendono dalla stagione delle piogge estiva. I giovani possono lasciare la tana poco dopo l'inizio della stagione delle piogge, quando la vegetazione cresce rigogliosa e la disponibilit\u00e0 alimentare \u00e8 maggiore.\nLa stagione degli amori dura circa quattro settimane nello Utah e circa sei settimane nel Texas centrale. Nel Nuovo Messico pu\u00f2 protrarsi anche per 14 settimane. Il maschio esegue prima una sorta di danza di corteggiamento con la femmina. Quindi questa si ritira nella tana, mentre il maschio la insegue. L'atto di accoppiamento vero e proprio avviene all'interno della tana.\nLa gravidanza dura circa 30 giorni, trascorsi i quali vengono partoriti tra i tre e i nove piccoli (in media 4,8), che pesano in media 7,8 grammi. Vengono allattati dalla madre per circa due settimane e rimangono nella tana per altre sei settimane prima di uscire per la prima volta. I piccoli, che ora pesano circa 100 grammi, vengono ancora nutriti dalla madre per circa tre giorni. Rimangono nello stesso territorio della madre e usano la sua tana fino a 14 settimane dopo averla lasciata per la prima volta. Raggiungono la maturit\u00e0 sessuale dopo un anno o due.\nPredatori.\nOltre ai rapaci e a carnivori come la lince rossa, la volpe grigia, il procione e il tasso americano, i principali nemici del citello delle rocce sono i serpenti. Poich\u00e9 i citelli vivono in simpatria con i serpenti velenosi, hanno sviluppato un comportamento particolare nei confronti dei serpenti. Se c'\u00e8 un serpente nelle vicinanze, si avvicinano e assumono una posizione allungata. Poi scodinzolano e lanciano pezzi di legno o piccoli sassi. A volte attaccano direttamente il rettile. I citelli delle rocce sono immuni al veleno dei serpenti a sonagli.\nCome ulteriore misura per evitare i nemici, il citello delle rocce utilizza numerosi punti di osservazione come rocce o ceppi d'albero, dove spesso mangiano o riposano. Se un nemico si avvicina, gli animali si avvertono a vicenda. I citelli delle rocce emanano un forte odore di muschio dalle loro ghiandole anali quando vengono disturbati.\nDistribuzione e habitat.\nIl citello delle rocce \u00e8 molto diffuso negli Stati Uniti sud-occidentali e nel Messico settentrionale. Negli Stati Uniti, la specie si incontra nella maggior parte del Nuovo Messico e dell'Arizona fino all'altopiano di Edwards e al Pecos River (Texas trans-Pecos) a est e fino alla California a ovest. A nord si trova in Colorado, in particolare a ovest della Front Range, e nella maggior parte dello Utah fino al Nevada orientale. In Messico, l'areale si estende su quasi tutte le regioni settentrionali e centrali del paese fino a Puebla, Colima, Guerrero, M\u00e9xico e Morelos, fatta eccezione per le pianure a est.\nTassonomia.\nIl citello delle rocce \u00e8 uno scoiattolo di terra appartenente al genere \"Otospermophilus\". Venne descritto per la prima volta nel 1777 da Johann Christian Polycarp Erxleben. Per lungo tempo \u00e8 stato classificato, come tutti i citelli, nel genere \"Spermophilus\", seppur all'interno del sottogenere \"Otospermophilus\", ma dopo un'esauriente indagine di biologia molecolare quest'ultimo \u00e8 stato considerato un genere indipendente, come molti altri ex sottogeneri.\nNe esistono otto sottospecie:\nConservazione.\nI citelli delle rocce a volte sono stati considerati una seccatura perch\u00e9 occasionalmente danneggiano le colture. Sebbene i danni effettuati non fossero significativi, sono stati duramente perseguitati per questo. I citelli sono ospiti di numerosi ectoparassiti e sono noti per essere portatori, tra gli altri, di tularemia, febbre maculosa delle Montagne Rocciose e brucellosi. Sulla lista rossa della IUCN il citello delle rocce figura come \u00abspecie a rischio minimo\u00bb (\"Least Concern\")."}
{"id": "9122712", "revid": "729019", "url": "https://it.wikipedia.org/wiki?curid=9122712", "title": "Stazione di San Pedro", "text": "La stazione di San Pedro (\"Estaci\u00f3n San Pedro\" in spagnolo) \u00e8 una stazione ferroviaria situata nell'omonima citt\u00e0 della provincia di Buenos Aires. Dai suoi binari partono anche treni a lunga percorrenza per Rosario, C\u00f3rdoba e Tucum\u00e1n.\nAppartenente alla rete ferroviaria General Bartolom\u00e9 Mitre, \u00e8 situata lungo la tratta Buenos Aires-Rosario."}
{"id": "9122715", "revid": "123169544", "url": "https://it.wikipedia.org/wiki?curid=9122715", "title": "Timeless 2013", "text": "Timeless 2013 \u00e8 il sesto album dal vivo della cantante francese Myl\u00e8ne Farmer, pubblicato il 9 dicembre 2013 dalla Polydor."}
{"id": "9122716", "revid": "22356", "url": "https://it.wikipedia.org/wiki?curid=9122716", "title": "Serrasalmimidae", "text": "I serrasalmimidi (Serrasalmimidae) sono un gruppo di pesci ossei estinti, probabilmente appartenenti ai picnodontiformi. Vissero tra il Cretaceo superiore e il Paleocene superiore (circa 98 - 58 milioni di anni fa) e i loro resti fossili sono stati ritrovati in Africa e in Europa.\nDescrizione.\nQuesti pesci sono conosciuti solo per le loro dentature, ed \u00e8 quindi impossibile ricostruirne l'aspetto. Dal raffronto con esemplari simili e completi, quali \"Gyrodus\", si suppone che i serrasalmimidi possedessero corpi appiattiti lateralmente e molto alti. Si differeziavano dagli altri picnodonti per il tipo di dentatura, con la presenza di denti dotati di una o due cuspidi con \"cingulum\", a causa di una \"papilla\" centrale modificata. La maggior parte dei denti della fila principale, se non tutti, erano pi\u00f9 lunghi e alti che ampi; la sinfisi del prearticolare era corta, circa la met\u00e0 o meno della lunghezza dell'osso. Le forme pi\u00f9 derivate, come \"Serrasalmimus\", dovevano raggiungere il metro di lunghezza e possedevano file di denti acuminati, robusti e dalle cuspidi rivolte leggermente all'indietro, molto simili a quelli degli odierni piranha. \nClassificazione.\nLa famiglia Serrasalmimidae venne istituita nel 2017 per accogliere alcuni generi di pesci conosciuti solo per resti isolati della dentatura, provenienti da terreni del Cretaceo europeo e africano e del Paleocene africano. Il genere pi\u00f9 ancestrale \u00e8 \"Polygyrodus\", del Cenomaniano - Turoniano dell'Inghilterra, dotato ancora di una dentatura di tipo triturante. Forme transizionali sono invece \"Damergouia\" del Turoniano del Niger ed \"Eoserrasalmimus\" del Maastrichtiano del Marocco, che svilupparono una dentatura via via pi\u00f9 tagliente; l'evoluzione dei serrasalmimidi ebbe come culmine il genere \"Serrasalmimus\" del Thanetiano del Marocco, dotato di una dentatura francamente simile a quella dei piranha (da qui il nome \"Serrasalmimus\", ovvero \"imitatore dei piranha\").\nGli autori della prima descrizione ascrivono i serrasalmimidi al gruppo dei picnodontiformi, un grande gruppo di pesci forse vicini all'origine dei teleostei e solitamente dotati di dentature di tipo triturante. Una significativa eccezione \u00e8 costituita da \"Piranhamesodon\", del Giurassico tedesco, anch'esso fornito di una dentatura \"da piranha\". \nPaleoecologia.\nI serrasalmimidi pi\u00f9 arcaici e dotati di dentatura triturante, come \"Polygyrodus\" e forse \"Damergouia\", dovevano avere uno stile di vita simile a quello degli odierni pacu, serrasalmidi che si cibano di frutta e semi duri che vengono triturati dai possenti denti. Serrasalmimidi pi\u00f9 derivati, in particolare \"Serrasalmimus\", dovevano avere un ruolo ecologico simile a quello dei piranha; forse si nutrivano di molluschi cefalopodi e piccoli pesci, e potrebbero aver sviluppato anche una strategia nutritiva ectoparassitica, che consisteva nel mordere e recidere parti del corpo (pinne) di animali pi\u00f9 grandi."}
{"id": "9122717", "revid": "1455683", "url": "https://it.wikipedia.org/wiki?curid=9122717", "title": "Timeless 2013 (album)", "text": ""}
{"id": "9122718", "revid": "827882", "url": "https://it.wikipedia.org/wiki?curid=9122718", "title": "Guida turistica", "text": ""}
{"id": "9122720", "revid": "88740", "url": "https://it.wikipedia.org/wiki?curid=9122720", "title": "Caravelair", "text": "Caravelair \u00e8 una societ\u00e0 costruttrice di roulotte francese con sede a Tournon-sur-Rh\u00f4ne.\nStoria.\nCaravelair \u00e8 stat creata nel 1962 dalla societ\u00e0 di Stato Sud-Aviation (costruttrice tra l'altro del Sud Aviation Caravelle, da qui il nome del marchio), come diversificazione aziendale. Si basarono su prodotti esistenti americani, dei quali ne copiarono uno, lo smontarono e videro come era costruito.\nL'originalit\u00e0 del prodotto francese fu l'utilizzo della carrozzeria in lamiera di lega di alluminio con nervature per aumentare la rigidit\u00e0. Altri fabbricanti dell'epoca utilizzarono l'acciaio come Tesserault, Digue, Trafler, e acciao-alluminio come Sterckeman."}
{"id": "9122721", "revid": "933835", "url": "https://it.wikipedia.org/wiki?curid=9122721", "title": "Regione metropolitana della Germania centrale", "text": "La regione metropolitana della Germania Centrale () \u00e8 una delle 11 regioni metropolitane della Germania.\nComprende 6 citt\u00e0 extracircondariali, 6 circondari e un comune negli Stati federati di Sassonia, Sassonia-Anhalt e Turingia, essendo cos\u00ec totalmente localizzata nei territori della ex Repubblica Democratica Tedesca. Con una superficie di km\u00b2, al 2019 aveva una popolazione di 8,4 milioni di abitanti e un PIL di 255 milioni di euro.\nStoria.\nNel 1997 venne formata la regione metropolitana del triangolo sassone (\"Metropolregion Sachsendreieck\"), basata sui tre poli sassoni di Dresda, Lipsia/Halle e Chemnitz/Zwickau, come settima delle undici regioni metropolitane tedesche dalla conferenza ministeriale per la pianificazione territoriale. Nel tempo, tuttavia, la regione arriv\u00f2 a includere anche le citt\u00e0 di Jena (in Turingia) e Magdeburgo (in Sassonia-Anhalt), che nel 2007 ricevettero rispettivamente diritti di voto nelle sedi della regione metropolitana e lo status di membro consultivo; le due citt\u00e0 diventarono poi pienamente membri nel 2009. In tale anno si decise quindi di modificare il nome in regione metropolitana della Germania centrale, in linea con la nuova estensione territoriale.\nNel 2010 diventarono membri anche le citt\u00e0 di Gera e Dessau-Ro\u00dflau, mentre nel marzo 2013 la citt\u00e0 di Dresda decise di uscire dalla regione metropolitana, seguita nel mese di giugno da Magdeburgo. Attualmente sono membri della regione metropolitana, oltre a citt\u00e0 e circondari, anche tre camere di industria e commercio e numerose imprese commerciali.\nMembri.\nSono attualmente membri della regione metropolitana le citt\u00e0 di Lipsia e Chemnitz, il circondario di Lipsia e il comune di Zwickau in Sassonia, le citt\u00e0 di Dessau-Ro\u00dflau e Halle (Saale) e i circondari del Burgenland, di Mansfeld-Harz Meridionale, della Saale e di Wittenberg in Sassonia-Anhalt e le citt\u00e0 di Gera e Jena e il circondario dell'Altenburger Land in Turingia."}
{"id": "9122722", "revid": "2039387", "url": "https://it.wikipedia.org/wiki?curid=9122722", "title": "Collegio elettorale di Ravenna - Cervia (Camera dei deputati)", "text": "Il collegio di Ravenna - Cervia fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Emilia-Romagna e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Ravenna - Cervia era uno dei 32 collegi uninominali in cui era suddivisa l'Emilia-Romagna e, come previsto dal D.Lgs. del 20 dicembre 1993 n. 536, era interamente compreso nella provincia di Ravenna e comprendeva i seguenti comuni: Cervia e parte del comune di Ravenna."}
{"id": "9122723", "revid": "363629", "url": "https://it.wikipedia.org/wiki?curid=9122723", "title": "Anime in Italia", "text": "L'Italia \u00e8 stato uno dei primi paesi occidentali ad importare anime e soprattutto tra la fine degli anni settanta e l'inizio degli anni ottanta furono oltre un centinaio le serie acquistate, probabilmente come in nessun altro paese occidentale, sia ad opera della Rai, sia delle emittenti private liberalizzate nel 1976 (in maggior misura le reti che poi sarebbero diventate Fininvest, ma anche altre realt\u00e0 prettamente locali), per quella che \u00e8 stata definita una pacifica \"invasione\".\nStoria.\nLa prima \"invasione\".\nI primi anime ad arrivare in Italia sono stati alcuni lungometraggi distribuiti nei cinema tra il 1959 e il 1975, tra i quali, oltre a \"La leggenda del serpente bianco\", \"Saiyuki\" e \"Jungle taitei\", \"Andersen monogatari\" del 1968, tradotto in \"Le fiabe di Andersen\", \"Taiyo no \u014cji\u00a0\u2013 Horusu no daiboken\" dello stesso anno, distribuito con il titolo \"La grande avventura del piccolo principe Valiant\", e \"Nagagutsu o haita neko\" del 1969, edito con il titolo \"Il gatto con gli stivali\". Si trattava di lungometraggi proiettati nell'ambito di matin\u00e9e domenicali o distribuiti spacciandoli per prodotti americani. \nTuttavia la vera svolta nella diffusione degli anime in Italia si \u00e8 avuta nella seconda met\u00e0 degli anni settanta, con l'importazione di serie televisive da parte, inizialmente, della televisione di Stato. Il 13 gennaio 1976 la Rete 2 (oggi Rai 2) diede infatti il via alla messa in onda di \"Barbapap\u00e0\" (\"B\u0101bapapa\"), il primo anime giapponese trasmesso in Italia, seguito nel gennaio 1977 da \"Vicky il vichingo\" (\"Chiisana Viking Vikke\"), e nel 1978 da \"Heidi\" (\"Alps no sh\u014djo Heidi\") e \"Atlas UFO Robot\" (\"UFO Robot Grendizer\").\nA partire per\u00f2 dalla met\u00e0 degli anni ottanta, soprattutto a causa di una crescente campagna di demonizzazione degli anime operata da buona parte dell'opinione pubblica, la Rai inizi\u00f2 ad importare sempre meno serie, e per oltre un decennio rest\u00f2 praticamente solo il gruppo Fininvest a proporre qualche novit\u00e0. Per lo pi\u00f9 si trattava di serie indirizzate a un pubblico di et\u00e0 appena scolare, o di serie prevalentemente \"sh\u014djo\", mentre i pochi prodotti \"sh\u014dnen\" venivano dirottati sui circuiti di reti locali associati al gruppo (Italia 7, Odeon TV). Le reti private locali, invece, si limitarono per anni a trasmettere repliche delle serie acquistate in precedenza, in quanto le sempre pi\u00f9 elevate spese per l'acquisizione dei diritti e per il doppiaggio imponevano loro tabelle di marcia rallentate per l'importazione di nuove opere.\n\"Second Impact\".\nTali circostanze hanno determinato un notevole ritardo per quanto riguarda la distribuzione di nuovi anime in Italia (tanto nel mercato televisivo quanto su DVD o VHS), colmato soltanto in parte nel corso della seconda met\u00e0 degli anni novanta grazie alla crescita del genere nel mercato home video, da taluni definita il \u00ab\"Second Impact\"\u00bb dell'animazione giapponese in Italia. A partire dal 1999, tuttavia, reti nazionali come MTV Italia, e in misura minore LA7, hanno iniziato a trasmettere regolarmente animazione giapponese proprio grazie ad accordi stretti con i maggiori editori italiani di home video del settore, quali soprattutto Dynit, Panini Video e Shin Vision, all'epoca ancora attiva. Specialmente la scelta editoriale di MTV ha contribuito in maniera considerevole al citato \"Second Impact\" dell'animazione nipponica, favorendo l'ulteriore espansione del mercato e l'importazione di serie studiate in particolar modo per il suo pubblico di riferimento, vale a dire la fascia di et\u00e0 degli over 14. Le sinergie messe in campo con gli editori di home video hanno, inoltre, consentito apprezzabili risparmi sull'acquisto dei diritti e una qualit\u00e0 media degli adattamenti molto elevata. Gli accordi tra MTV e le case editrici hanno anche favorito particolari trasmissioni a scopo promozionale, quali, nella notte tra il 12 e il 13 dicembre 2000, la \"maratona\" \"Robothon\", comprendente vari primi episodi di anime robotici (da cui il nome), e le due \"Anime Week\" durante l'ultima settimana di settembre del 2005 e del 2006, in cui la trasmissione di anime in via promozionale costituiva buona parte della programmazione giornaliera della rete. In tutti questi casi, oltre ad episodi regolarmente doppiati, ne sono stati trasmessi alcuni solo sottotitolati, principalmente in seconda serata. Qualcosa di simile ha fatto anche Italia 1, la rete del gruppo Mediaset che trasmette normalmente animazione giapponese, con le sue cosiddette \"Notti Manga\", programmi promozionali andati in onda in fascia notturna tra il 1999 e il 2001, in cui sono stati trasmessi, in aggiunta all'ordinaria programmazione pomeridiana, alcuni anime editi dalla Yamato Video. Dal 2009 anche la Rai \u00e8 tornata a trasmettere animazione giapponese sul canale digitale terrestre Rai 4, che in quell'anno ha mandato in onda in versione integrale serie come \"Gurren Lagann\" e \"\". La stessa piattaforma digitale ha favorito la creazione di canali tematici dedicati all'animazione giapponese, come Man-ga o Anime Gold.\nNegli ultimi anni anche internet \u00e8 diventato un nuovo canale distributivo globale per gli anime, sia per iniziativa delle stesse case di produzione, che sempre pi\u00f9 di frequente pubblicano le opere inizialmente come ONA per web TV, sia ad opera di privati che le diffondono per\u00f2 in modo illecito. Nell'ultimo caso si possono distinguere due tipologie: l'immissione in rete di copie di prodotti gi\u00e0 pubblicati in Italia, oppure di copie di prodotti inediti nel mercato italiano sottotitolati da gruppi amatoriali, cosiddetti \"fansub\". In quest'ultimo caso i gruppi in genere si impegnano a sospendere la distribuzione quando i diritti per quel determinato titolo vengono acquistati in patria e a non trarre lucro dall'attivit\u00e0, che rimane comunque illecita per la violazione del diritto d'autore.\nLa questione della censura.\nIn Italia, a partire dalla met\u00e0 degli anni ottanta, l'animazione giapponese ha subito nei passaggi televisivi sulle reti nazionali (RAI e soprattutto Fininvest/Mediaset) una censura sistematica operata attraverso adattamenti invasivi e incongrui, traduzioni superficiali dei copioni originali, giunti talvolta incompleti, tagli e modifiche arbitrarie. A causa di un equivoco culturale di fondo, che in Italia e in Occidente vuole l'animazione rivolta sempre e solo ai bambini, molti anime destinati originariamente ad adulti o adolescenti sono stati infatti adattati forzatamente per una fascia di et\u00e0 infantile. Il cambiamento di target ha cos\u00ec comportato una revisione, se non talvolta la riscrittura dei dialoghi, per edulcorarli e renderli fruibili da un pubblico molto pi\u00f9 giovane e il taglio di sequenze o, pi\u00f9 raramente, di intere puntate, ritenute non adatte ad una platea infantile.\nAnche per questo l'associazione Moige (Movimento italiano genitori), come pure giornalisti e psicologi, hanno spesso criticato gli anime, colpevoli di presentare contenuti ritenuti inadatti ai bambini. I cultori dell'animazione nipponica si sono a loro volta organizzati in associazioni quali l'ADAM Italia, con l'obiettivo di tutelare l'integrit\u00e0 delle opere e restituirle al pubblico per cui erano state pensate originariamente. In Giappone, come detto, l'animazione \u00e8 infatti considerata, al pari della cinematografia, una forma d'espressione artistica che pu\u00f2 veicolare contenuti d'ogni genere e tipo, destinati a fasce d'et\u00e0 differenziate.\nA segnare una svolta hanno contribuito le scelte editoriali di MTV, che ha effettuato le sue trasmissioni di animazione giapponese in fasce orarie appropriate e in versione identica all'edizione proposta per il mercato home video dagli editori italiani; nella maggior parte dei casi, quindi, la trasmissione \u00e8 del tutto priva di censure (come avvenuto nel caso di \"Ranma \u00bd\"), anche se per certi prodotti (ad esempio \"Golden Boy\" o gli OAV di \"Kenshin Samurai vagabondo\") \u00e8 stata scelta la doppia programmazione: censura delle scene ritenute inadatte nella trasmissione in fascia protetta, e versione integrale durante il passaggio in tarda serata. In tema va anche segnalata la trasmissione notturna senza censure su Italia 1 della serie TV \"seinen\" \"Berserk\" nel 2001 e dei film \"Tokyo Godfathers\" e \"Cowboy Bebop\" nel 2006. Per quel che riguarda la Rai, invece, i primi tentativi di trasmissione integrale sono stati, oltre ad alcune serie del \"World Masterpiece Theater\" su Rai 1 e al film \"Akira\" su Rai 3, la messa in onda su Rai 2 di vari film e speciali TV della saga di \"Dragon Ball\" nel 2000-2001. Con l'avvento della televisione digitale terrestre, poi, si \u00e8 scelto di includere regolarmente nel palinsesto di Rai 4 la messa in onda di anime in versione integrale, anche con le sigle di apertura e chiusura originali.\nImpatto culturale.\nL'animazione giapponese ha avuto un significativo impatto sulla cultura dei giovani italiani nati dalla fine degli anni sessanta in avanti, la cui infanzia ne \u00e8 stata caratterizzata. In particolare, per la prima generazione di spettatori di anime, quella degli anni settanta, i personaggi delle serie giapponesi dell'epoca sono diventati un \"topos\" letterario, nonch\u00e9 un elemento di identificazione generazionale, permeando l'immaginario collettivo e la cultura popolare anche a livello di massa (si pensi ad esempio ai numerosi riferimenti all'animazione giapponese contenuti nei brani del cantautore Caparezza, o a gruppi musicali come i Meganoidi). Su internet ci\u00f2 ha dato luogo a punti di ritrovo virtuale molto partecipati, come il \"newsgroup\" it.arti.cartoni, mentre proliferano una miriade di siti web amatoriali dedicati all'animazione giapponese, cos\u00ec come veri e propri quotidiani e riviste periodiche elettronici (\"webzine\"), quali \"AnimeClick\" e l'ormai inattiva \"Wangazine\".\nAnche in ambito scientifico e accademico si moltiplicano testi e saggi, spesso scritti proprio da ricercatori e studiosi di quella generazione, che trattano di anime e manga riscoprendoli e rivalutandoli come fenomeno culturale e sociologico. L'animazione giapponese \u00e8, inoltre, sempre pi\u00f9 spesso argomento di interesse universitario nell'ambito di diverse discipline, come dimostrato, ad esempio, dalla nascita di riviste accademiche quali \"Manga Academica\", dedicata alle tesi e alle pubblicazioni universitarie sul fumetto e sul cinema d'animazione giapponese.\nA tanto ha contribuito anche un fenomeno prettamente italiano, quello delle sigle televisive degli anime: ritenendo gli originali cantati in giapponese inadatti ai bambini italiani, sin dalla fine degli anni settanta essi vennero molto spesso sostituiti da brani appositamente realizzati in lingua italiana, spesso scritti da musicisti come Vince Tempera o I Cavalieri del Re. Successivamente, le sigle dei cartoni animati divennero un fenomeno discografico di rilievo, particolarmente tramite l'attivit\u00e0 di Cristina D'Avena e Giorgio Vanni, cui la Fininvest/Mediaset ha affidato quasi tutte le sigle degli anime trasmessi a cavallo tra gli anni ottanta e novanta, spesso anche sostituendo le vecchie sigle italiane con delle nuove. A partire dalla seconda met\u00e0 degli anni novanta, si \u00e8 sviluppato un rilevante fenomeno di \"revival\" di questo genere di brani, prima on-line, tramite il Progetto Prometeo, e poi anche in televisione e in radio; si sono inoltre affermati gruppi musicali specializzati nel riproporre o parodiare questi brani, come gli Amici di Roland e i Gem Boy."}
{"id": "9122724", "revid": "309289", "url": "https://it.wikipedia.org/wiki?curid=9122724", "title": "Kolen'ga", "text": "La Kolen'ga () \u00e8 un fiume della Russia europea settentrionale (Oblast' di Vologda e di Arcangelo), affluente di destra del Kuloj.\nDescrizione.\nLa fonte del fiume si trova in una palude forestale nell'ovest del Tarnogskij rajon (oblast' di Vologda); scorre prima in direzione nord-est, poi nord-ovest. Nel medio corso tocca alcuni piccoli insediamenti. Sfocia nel Kuloj a 29\u00a0km dalla foce. Ha una lunghezza di 206\u00a0km; l'area del bacino idrografico, situato su una pianura pianeggiante e ondulata, in una zona paludosa e boscosa, \u00e8 di \u00e8 di 790\u00a0km\u00b2."}
{"id": "9122725", "revid": "267975", "url": "https://it.wikipedia.org/wiki?curid=9122725", "title": "Eparchia di \u010cita", "text": "Leparchia di \u010cita (in russo: \u0427\u0438\u0442\u0438\u043d\u0441\u043a\u0430\u044f \u0435\u043f\u0430\u0440\u0445\u0438\u044f) \u00e8 una diocesi della Chiesa ortodossa russa, appartenente alla metropolia della Transbajkalia.\nTerritorio.\nL'eparchia comprende parte del territorio della Transbajkalia nel circondario federale dell'Estremo Oriente.\nSede eparchiale \u00e8 la citt\u00e0 di \u010cita, dove si trova la cattedrale di Nostra Signora di Kazan. L'eparca ha il titolo ufficiale di \u00abmetropolita di \u010cita e Petrovsk-Zabajkal'skij\u00bb.\nNel 2010 l'eparchia \u00e8 suddivisa in 4 decanati per un totale di 73 chiese. \nStoria.\nL'eparchia di \u010cita fu istituita la prima volta il 12 marzo 1894 per separazione dall'eparchia di Irkutsk e soppressa nel 1930. Agli inizi del Novecento l'eparchia contava oltre 400.000 fedeli ortodossi, 338 luoghi di culto, oltre 220 monasteri e quasi 200 scuole parrocchiali.\nNel 1948 fu restaurata l'eparchia di Irkutsk a cui fu unita anche la Transbajkalia. L'eparchia assunse il nome di \"eparchia di Irkutsk e \u010cita\". Il 21 aprile 1994 fu eretta una diocesi indipendente per la Transbajkalia con il nome di \"eparchia di \u010cita e della Transbajkalia\".\nIl 10 ottobre 2009 ha ceduto porzioni del suo territorio a vantaggio dell'erezione dell'eparchia di Ulan-Ud\u0117, e contestualmente ha assunto il nome attuale. Il 25 dicembre 2014 ha ceduto un'ulteriore porzione di territorio per l'erezione dell'eparchia di Ner\u010dinsk."}
{"id": "9122728", "revid": "400694", "url": "https://it.wikipedia.org/wiki?curid=9122728", "title": "Agalmatolite (roccia)", "text": ""}
{"id": "9122729", "revid": "73843", "url": "https://it.wikipedia.org/wiki?curid=9122729", "title": "Sigfrido II di Weimar-Orlam\u00fcnde", "text": "Biografia.\nSigfrido era il figlio maggiore del conte palatino del Reno e conte di Weimar-Orlam\u00fcnde, Sigfrido I (\u2020 1113), e Gertrude di Northeim (\u2020 1154), figlia del margravio Enrico di Frisia, conte in Rittigau ed Eichsfeld.\nDopo la morte del padre nel 1113, eredit\u00f2 la contea paterna di Weimar-Orlam\u00fcnde, mentre il titolo di conte palatino del Reno fu usurpato da Goffredo di Calw. Intorno al 1115 sua madre spos\u00f2 in seconde nozze Ottone I di Salm, che forse inizialmente regn\u00f2 in vece del minorenne Sigfrido.\nSigfrido mor\u00ec da adolescente nel 1124 e gli succedette il fratello minore Guglielmo, che nel 1126 riusc\u00ec a riconquistare il palatinato del Reno del loro padre.\nFamiglia e figli.\nSigfrido spos\u00f2 Ermengarda di Henneberg (\"Irmengardi Hennebergica\"). Il matrimonio non gener\u00f2 figli."}
{"id": "9122731", "revid": "8660", "url": "https://it.wikipedia.org/wiki?curid=9122731", "title": "1. division 2021", "text": "La 1. division 2021 \u00e8 il campionato di football americano di secondo livello, organizzato dalla DAFF.\nStagione regolare.\nClassifica.\nLa classifica della regular season \u00e8 la seguente:"}
{"id": "9122734", "revid": "128334", "url": "https://it.wikipedia.org/wiki?curid=9122734", "title": "Craniectomia decompressiva", "text": "La craniectomia decompressiva \u00e8 una tecnica neurochirurgica impiegata nel trattamento dell'ipertensione endocranica.\nSi tratta di un intervento di emergenza effettuato nei casi pi\u00f9 critici allo scopo di migliorare la circolazione cerebrale e prevenire complicanze come l'erniazione cerebrale ed ischemie.\nIndicazioni.\nLa craniotomia decompressiva viene generalmente impiegata nei casi di ipertensione endocranica resistenti alla terapia farmacologica. Questo tipo di intervento risulta particolarmente indicato indicato nei pazienti giovani; in particolare, i bambini presentano prognosi e capacit\u00e0 di recupero pi\u00f9 favorevoli.\nProcedura.\nL'intervento prevede la creazione di un flap osseo che viene provvisoriamente rimosso per permettere una riduzione della pressione intracranica.\nLa decompressione primaria viene effettuata al termine di un intervento che prevede la sezione della dura madre allo scopo di prevenire un aumento della pressione endocranica, in presenza di fattori di rischio. La decompressione secondaria invece ha un vero e proprio ruolo terapeutico nei casi di ipertensione endocranica non ulteriormente trattabile con la sola terapia medica.\nL'intervento pu\u00f2 essere effettuato seguendo due metodiche:\nFollow-up.\nI pazienti sottoposti a craniotomia decompressiva presentano un rischio aumentato di trauma cranico, pertanto risulta consigliabile indossare dispositivi di protezione come elmetti.\nComplicanze.\nTra le complicanze post-operatorie vanno ricordate l'idrocefalo, la meningite e la comparsa di ascessi cerebrali e fistole liquorali.\nEsiste inoltre un rischio di sviluppare deficit cognitivi e stati vegetativi a seguito dell'operazione, specie nei pazienti sopra i cinquanta anni."}
{"id": "9122738", "revid": "267975", "url": "https://it.wikipedia.org/wiki?curid=9122738", "title": "Eparchia di Ner\u010dinsk", "text": "Leparchia di Ner\u010dinsk (in russo: \u041d\u0435\u0440\u0447\u0438\u043d\u0441\u043a\u0430\u044f \u0435\u043f\u0430\u0440\u0445\u0438\u044f) \u00e8 una diocesi della Chiesa ortodossa russa, appartenente alla metropolia della Transbajkalia.\nTerritorio.\nL'eparchia comprende parte del territorio della Transbajkalia nel circondario federale dell'Estremo Oriente.\nSede eparchiale \u00e8 la citt\u00e0 di Ner\u010dinsk, dove si trova la cattedrale della Risurrezione. L'eparca ha il titolo ufficiale di \u00abeparca di Ner\u010dinsk e Krasnokamensk\u00bb.\nNel 2018 l'eparchia \u00e8 suddivisa in 4 decanati per un totale di 42 parrocchie. \nStoria.\nL'eparchia di Ner\u010dinsk eretta dal Santo Sinodo della Chiesa ortodossa russa il 25 dicembre 2014, ricavandone il territorio dall'eparchia di \u010cita."}
{"id": "9122739", "revid": "1372005", "url": "https://it.wikipedia.org/wiki?curid=9122739", "title": "Conte di Weimar-Orlam\u00fcnde", "text": ""}
{"id": "9122747", "revid": "154893", "url": "https://it.wikipedia.org/wiki?curid=9122747", "title": "Liang Ying", "text": ""}
{"id": "9122771", "revid": "729019", "url": "https://it.wikipedia.org/wiki?curid=9122771", "title": "Stazione di Baradero", "text": "La stazione di Baradero (\"Estaci\u00f3n Baradero\" in spagnolo) \u00e8 una stazione ferroviaria situata nell'omonima citt\u00e0 della provincia di Buenos Aires. Fermano a Baradero treni passeggeri a lunga percorrenza per Buenos Aires, Rosario, C\u00f3rdoba e Tucum\u00e1n.\nStoria.\nLa stazione fu aperta al traffico il 3 maggio 1885.\nIl 28 agosto 2013 il fabbricato viaggiatori \u00e8 stato distrutto da un incendio. La compagnia statale Operadora Ferroviaria ha presentato nel febbraio 2018 il progetto di restauro e recupero dell'edificio per una spesa totale di 26 milioni di pesos."}
{"id": "9122778", "revid": "1632387", "url": "https://it.wikipedia.org/wiki?curid=9122778", "title": "Ravenous (Wolf)", "text": "Ravenous \u00e8 il quinto album in studio del gruppo musicale svedese Wolf, pubblicato nel 2009 dalla Century Media Records."}
{"id": "9122780", "revid": "253269", "url": "https://it.wikipedia.org/wiki?curid=9122780", "title": "Marceline Hugot", "text": "Biografia.\nMentre studiava recitazione a San Diego, Marceline Hugot ottenne dei ruoli in \"Una donna in carriera\" di Mike Nichols ed \"Alice\" di Woody Allen. Da allora ha recitato frequentemente sul piccolo e grande schermo ed \u00e8 nota soprattutto per il ruolo ricorrente di Kathy Geiss nella serie televisiva \"30 Rock\"."}
{"id": "9122784", "revid": "2166030", "url": "https://it.wikipedia.org/wiki?curid=9122784", "title": "Guglielmo di Weimar-Orlam\u00fcnde", "text": "Biografia.\nGuglielmo era il figlio minore del conte palatino del Reno e conte di Weimar-Orlam\u00fcnde, Sigfrido I (\u2020 1113) e di Gertrude di Northeim (\u2020 1154), figlia del margravio Enrico di Frisia, conte in Rittigau e Eichsfeld. Sigfrido I, a sua volta, eredit\u00f2 l'eredit\u00e0 del suo patrigno e padre adottivo, il conte palatino Enrico II di Laach (\u2020 1095), e costru\u00ec il castello di Cochem sulla Mosella. Nel 1113 mor\u00ec combattendo contro l'imperatore Enrico V quando, dopo la morte di un cugino, volle impossessarsi dell'eredit\u00e0 di Weimar.\nL'imperatore non riconobbe le pretese ereditarie renane di Sigfrido II (1107-1124), fratello maggiore di Guglielmo, e nomin\u00f2 invece il suo fedele Goffredo di Calw come conte palatino del Reno. Intorno al 1115, la madre di Guglielmo spos\u00f2 Ottone I di Salm-Rheineck, che presumibilmente regn\u00f2 per conto del minorenne Sigfrido II. Sigfrido II mor\u00ec nel 1124 e Guglielmo, che era anch'egli ancora minorenne, gli successe come conte di Weimar-Orlam\u00fcnde, presumibilmente nuovamente sotto la reggenza di Ottone.\nQuando lo zio di Guglielmo, il duca sassone Lotario di Supplimburgo (un cognato di sua madre), fu eletto re romano-tedesco come Lotario III nel 1126, fece pressione su Goffredo di Calw per nominare Guglielmo come conte palatino del Reno. Guglielmo fu poi nominato conte palatino, ma rimase sotto la reggenza di Goffredo fino alla fine della sua minorit\u00e0 (1129); inoltre anche il patrigno di Guglielmo, Ottone, ricevette il titolo di conte palatino.\nNella controversia tedesca per il trono, Guglielmo si schier\u00f2 dalla parte dei Welfen.\nQuando Guglielmo mor\u00ec, suo cugino Alberto l'Orso gli successe nella contea di Weimar-Orlam\u00fcnde. Nella contea del palatinato del Reno, il suo patrigno Ottone fu deposto dal re Hohenstaufen Corrado III, che prima infeud\u00f2 il proprio fratellastro Enrico II Jasomirgott d'Austria e l'anno seguente suo cognato Ermanno di Stahleck con la contea del Palatinato.\nFamiglia e figli.\nGuglielmo spos\u00f2 una certa Adelaide, ma il matrimonio rimase senza discendenza.\nPossedimenti.\nIl 17 marzo 1130, lui e sua moglie Adelaide concessero al monastero di San Mattia a Treviri l'esenzione completa dai dazi sulla Mosella di fronte al castello di Cochem, che fu anche concessa ai canonici agostiniani dell'abbazia di Springiersbach nel 1136. Inoltre, nel 1136 Guglielmo don\u00f2 un distretto nel vicino Kondelwald all'abbazia di Springiersbach e liber\u00f2 tre tenute precedentemente trasferite dal baliato. Prima della sua morte, decret\u00f2 che Springiersbach dovesse essere la sua ultima dimora e le lasci\u00f2 in eredit\u00e0 tutti i suoi beni. Questi includevano fattorie a P\u00fcnderich e Alflen nonch\u00e9 il Sommethof sul Klottener Berg, cos\u00ec come propriet\u00e0, alcune con case coloniche, a Briedel, Kaimt, Spei bei Merl, Alf, Sankt Aldegund, Bremm, Nehren, Klotten e Wirfus, per cui le propriet\u00e0 del Palatinato erano concentrate nei distretti fiscali di Kr\u00f6v e Klotten."}
{"id": "9122786", "revid": "363629", "url": "https://it.wikipedia.org/wiki?curid=9122786", "title": "La dolce vita (film 1960)", "text": ""}
{"id": "9122788", "revid": "300067", "url": "https://it.wikipedia.org/wiki?curid=9122788", "title": "Marcel Bimal\u00e9", "text": ""}
{"id": "9122796", "revid": "123934496", "url": "https://it.wikipedia.org/wiki?curid=9122796", "title": "Elettrotreno TT ETi 400", "text": "L'elettrotreno ETi 400 della Trentino Trasporti \u00e8 un elettrotreno a scartamento metrico (1.000 mm) a due elementi per il servizio locale, appartenente alla famiglia Coradia Meridian. A partire dal 2005, ne sono stati costruiti 14 esemplari da Alstom a Savigliano, immatricolati nella serie Eti 8/8 401-414 ed \u00e8 soprannominato \u201corsetto\u201d. \nCaratteristiche.\nLa struttura \u00e8 composta da due casse a pianale ribassato ed \u00e8 realizzata in laminati di alluminio, permettendo di risparmiare peso. A bordo si trova un\u2019area per il trasporto di biciclette e ci sono due porte per lato, in prossimit\u00e0 delle quali sono presenti due posti per disabili. A questi \u00e8 fruibile anche la toilette. La trazione viene effettuata da 8 motori asincroni trifase tramite inverter, ciascuno con freni a disco e sospensioni pneumatiche a carico variabile della Knorr-Bremse. La frenatura \u00e8 prevalentemente elettrica, ma sotto i 10\u00a0km/h adotta quella pneumatica. Il treno ETi 400 adopera un sistema di comunicazione RailMaster, che si serve di linee dati GPS e GSM. A giugno 2012 \u00e8 terminata l\u2019installazione del sistema di sicurezza ATP."}
{"id": "9122798", "revid": "300067", "url": "https://it.wikipedia.org/wiki?curid=9122798", "title": "Aubin-Thierry Goporo", "text": ""}
{"id": "9122807", "revid": "767487", "url": "https://it.wikipedia.org/wiki?curid=9122807", "title": "La brava moglie", "text": "La brava moglie (\"La Bonne \u00c9pouse\") \u00e8 un film del 2020 diretto da Martin Provost.\nDistribuzione.\n\u00c8 stato distribuito nelle sale cinematografiche italiane a partire dal 24 giugno 2021 da Movies Inspired."}
{"id": "9122810", "revid": "123000302", "url": "https://it.wikipedia.org/wiki?curid=9122810", "title": "La Bonne \u00c9pouse", "text": ""}
{"id": "9122811", "revid": "486946", "url": "https://it.wikipedia.org/wiki?curid=9122811", "title": "Altro lato", "text": ""}
{"id": "9122812", "revid": "125190877", "url": "https://it.wikipedia.org/wiki?curid=9122812", "title": "Nabisco", "text": "La Nabisco (precedentemente National Biscuit Company) \u00e8 un'azienda alimentare specializzata nella produzione di snack con sede ad East Hanover Township, nel New Jersey, negli Stati Uniti d'America. La Nabisco \u00e8 una sussidiaria della Mondel\u0113z International. Fra i marchi pi\u00f9 noti prodotti dalla Nabisco vi sono Chips Ahoy!, Belvita, Oreo, Ritz, Teddy Grahams, Triscuit, Newtons e Wheat Thins. L'azienda opera negli USA, nel Regno Unito, in Messico, nella Bolivia, nel Venezuela, e in altri paesi del Sud America. \nGrazie ai suoi 170.000 metri quadrati, il panificio Nabisco di Chicago \u00e8 il pi\u00f9 grande del mondo.\nLa Nabisco ha posseduto il biscottificio Saiwa tra il 1965 ed il 2004"}
{"id": "9122813", "revid": "300067", "url": "https://it.wikipedia.org/wiki?curid=9122813", "title": "Fred Goporo", "text": ""}
{"id": "9122816", "revid": "188116", "url": "https://it.wikipedia.org/wiki?curid=9122816", "title": "EU Battlegroups", "text": ""}
{"id": "9122817", "revid": "110157", "url": "https://it.wikipedia.org/wiki?curid=9122817", "title": "Stazione di C\u00f3rdoba Mitre", "text": "La stazione di C\u00f3rdoba Mitre (\"Estaci\u00f3n C\u00f3rdoba Mitre\" in spagnolo) \u00e8 la principale stazione ferroviaria di C\u00f3rdoba, seconda citt\u00e0 dell'Argentina. Dai suoi binari partono sia treni passeggeri regionali per Villa Mar\u00eda, sia convogli a lunga percorrenza per Rosario e Buenos Aires.\nStoria.\nNel 1863 la compagnia anglo-argentina \"Ferrocarril Central Argentino\" ottenne dal governo la concessione per la costruzione di una linea ferroviaria che unisse il porto fluviale di Rosario con la citt\u00e0 di C\u00f3rdoba.\nIl 25 aprile dello stesso anno iniziarono i lavori di costruzione della ferrovia. A causa di una lunga interruzione delle opere la citt\u00e0 di C\u00f3rdoba fu raggiunta dai binari solamente il 13 marzo 1870. Il 13 aprile successivo la nuova linea fu inaugurata dall'allora presidente argentino Domingo Faustino Sarmiento.\nNei primi anni novanta, durante il governo di Carlos Menem, vennero soppressi gli ultimi servizi passeggeri a lunga distanza. Nel 1995 il fabbricato viaggiatori venne dichiarato dalla locale amministrazione \"Patrimonio Culturale della Citt\u00e0\".\nNel 2004 l'impresa Ferrocentral riattiv\u00f2 il servizio passeggeri sino a Villa Mar\u00eda, mentre l'anno successivo vennero ripresi dalla medesima compagnia i collegamenti con Buenos Aires.\nDal 2014 la stazione ed i treni passeggeri che vi transitano sono passati sotto la gestione diretta dello stato argentino mediante l'impresa Operadora Ferroviaria."}
{"id": "9122819", "revid": "123000408", "url": "https://it.wikipedia.org/wiki?curid=9122819", "title": "Pavia di Francia", "text": ""}
{"id": "9122833", "revid": "1543377", "url": "https://it.wikipedia.org/wiki?curid=9122833", "title": "Simon Peyton-Jones", "text": "Il suo campo di ricerca riguarda l'implementazione e le applicazioni dei linguaggi di programmazione funzionale, in particolare la programmazione funzionale pigra.\nFormazione scolastica.\nPeyton Jones si \u00e8 laureato al Trinity College di Cambridge nel 1980 e ha completato il Cambridge Diploma in informatica.\nPeyton Jones ha lavorato nell'industria per due anni prima di servire come docente presso l'University College di Londra e, dal 1990 al 1998, come professore all'Universit\u00e0 di Glasgow. Dal 1998 ha lavorato come ricercatore presso Microsoft Research a Cambridge, in Inghilterra.\n\u00c8 uno dei principali contributori alla progettazione del linguaggio di programmazione Haskell, e uno sviluppatore principale del Glasgow Haskell Compiler (GHC). \u00c8 anche co-creatore del linguaggio di programmazione C--, progettato per la rappresentazione di programmi intermedi tra il front-end specifico del linguaggio di un compilatore e un generatore e ottimizzatore di codice back-end generico. C-- \u00e8 utilizzato in GHC\n\u00c8 stato anche un importante collaboratore del libro del 1999 Cybernauts Awake, che ha esplorato le implicazioni etiche e spirituali di Internet.\nPeyton Jones presiede il gruppo Computing At School (CAS), un'organizzazione che mira a promuovere l'insegnamento dell'informatica a scuola. A seguito di questi sforzi, nel 2019 \u00e8 stato nominato presidente del National Centre for Computing Education, appena fondato, nel Regno Unito.\nPremi e riconoscimenti.\nNel 2004 \u00e8 stato nominato Fellow dell'Association for Computing Machinery per i contributi ai linguaggi di programmazione funzionale. Nel 2011 \u00e8 stato membro dell'Academia Europaea.\nNel 2011, lui e Simon Marlow hanno ricevuto il SIGPLAN Programming Languages Software Award per il loro lavoro su GHC..\nHa ricevuto una laurea honoris causa dall'Universit\u00e0 di Glasgow nel 2013 e una laurea honoris causa dall'Universit\u00e0 del Kent nel 2017.\n\u00c8 stato eletto Fellow della Royal Society (FRS) nel 2016 e Distinguished Fellow della British Computer Society (DFBCS) nel 2017."}
{"id": "9122834", "revid": "1884099", "url": "https://it.wikipedia.org/wiki?curid=9122834", "title": "Edward Anseele", "text": "Biografia.\nFiglio di un calzolaio si \u00e8 unito presto alla sinistra politica. Il Congresso socialista di Gand nel 1877 segn\u00f2 l'inizio del suo coinvolgimento nel movimento operaio. Anseele divenne giornalista per il settimanale \"De Volkswil\", che fu poi trasformato nel quotidiano \"Vooruit\". Nel 1880 organizz\u00f2 la costituzione della \"cooperativa Vooruit\", che divenne il punto di partenza di un piccolo impero industriale e commerciale \u201canticapitalista\u201d riconosciuto in qualche modo a livello internazionale. Tuttavia, questo carisma \u00e8 andato perdendosi durante la Grande depressione degli anni '30. Tuttavia, l'edificio Vooruit ricorda ancora i grandi tempi della cooperativa dal 1900 al 1910.\nDurante la prima guerra mondiale, Anseele fu dipinto dalla stampa tedesca come un fiammingo pragmatico e filotedesco. Mentre Emile Vandervelde, in qualit\u00e0 di presidente della Seconda Internazionale, condannava l'occupazione tedesca del Belgio nella prima guerra mondiale, Anseele cerc\u00f2 di stabilire contatti di mediazione con l'SPD tedesco. La sua rappresentazione nella propaganda di guerra tedesca suggeriva, tuttavia, che la popolazione fiammingo-belga fosse amica dei tedeschi, il che non corrispondeva ai fatti. \nLa carriera personale di Anseele fu lunga e fortunata, inizialmente a livello comunale, nel periodo tra le due guerre come Ministro dei Lavori Pubblici (1918-21) e come Ministro delle Ferrovie e delle Poste (1925-27). Anseele aveva rifiutato la carica proposta di \"presidente del Belgio\" offerta dalle forze d'occupazione tedesche nella prima guerra mondiale. Nel 1930 ricevette il titolo onorifico Minister van Staat / Ministre d'Etat (Ministro di Stato). In Belgio questo \u00e8 un titolo onorifico che, in casi particolari, viene conferito dal re a vita.\nIl politico socialista belga Edward Anseele Jr. era figlio di Edward Anseele.\nPubblicazioni.\nHa anche scritto opere di fantascienza. Il suo romanzo \"Voor 'tvolk geofferd\" (1881) \u00e8 stato pubblicato in quattro edizioni ed \u00e8 stato tradotto in francese, tedesco, inglese, spagnolo, italiano e finlandese. L'eredit\u00e0 letteraria di Anseele \u00e8 stata limitata a tre romanzi durante la sua intensa carriera:\nHa anche collaborato alla traduzione del romanzo di \u00c9mile Zola \"Germinal\" del 1885."}
{"id": "9122837", "revid": "71155", "url": "https://it.wikipedia.org/wiki?curid=9122837", "title": "Eugene Rhuggenaath", "text": "\u00c8 stato membro del Consiglio dell'Isola di Cura\u00e7ao tra il 2003 e il dicembre 2009 e degli Stati di Cura\u00e7ao dal maggio 2017.\nDurante le elezioni generali di Cura\u00e7ao del 2017, il suo partito ha ricevuto il maggior numero di voti. Rhuggenaath fu incaricato di formare un nuovo governo di coalizione dal governatore Lucille George-Wout con il suo partito, Partido MAN e Partido Inovashon Nashonal.\nRhuggenaath ha prestato giuramento come Primo Ministro il 29 maggio 2017.\nIl 29 settembre 2017 Rhuggenaath ha tenuto un discorso chiedendo una maggiore accettazione durante il Gay Pride di Cura\u00e7ao, definito dagli attivisti un discorso \"storico\".\nDurante la crisi causata dal COVID-19 del 2020, Rhuggenaath ha rifiutato di accettare un pacchetto di aiuti finanziari da parte dei Paesi Bassi, mentre il 20% della popolazione dipendeva dagli aiuti alimentari. Alla fine sono state accettate le condizioni del pacchetto di aiuti finanziari, in cui le condizioni devono ancora essere attuate e richiedendo sacrifici nei prestiti esuberanti nel settore pubblico. Allo stesso tempo, Rhuggenaath ed il suo gabinetto hanno aumentato i loro stipendi al fine di soddisfare le condizioni del pacchetto di aiuti finanziari. Nel frattempo il debito nazionale \u00e8 salito a circa il 100% del PIL, dopo che i Paesi Bassi hanno fornito un pacchetto di riduzione del debito nel 2010, raggiungendo un debito nazionale del 28% rispetto al PIL. Ci\u00f2 nonostante, a causa della cattiva gestione finanziare precedente al periodo di crisi legata al COVID-19, il Consiglio di vigilanza finanziaria aveva gi\u00e0 segnalato al governo di Rhuggenaath pi\u00f9 volte che stava violando le regole sul debito imposte nell'ambito del regime di riduzione del debito attuato dai Paesi Bassi nel 2010.\nRhuggenaath \u00e8 stato rieletto nelle elezioni generali di Cura\u00e7ao del 2021, ma ha deciso di non prendere il suo seggio negli Stati di Cura\u00e7ao.\nSteven Croes \u00e8 diventato il candidato idoneo per un seggio."}
{"id": "9122839", "revid": "123004841", "url": "https://it.wikipedia.org/wiki?curid=9122839", "title": "Goffredo di Calw", "text": "Biografia.\nEra il figlio minore del conte Adalberto II di Calw e Wiltrude di Lotaringia, figlia del duca Goffredo il Barbuto. Nel 1095 divenne \"Vogt\" di Hirsau e succedette al padre a Calw quando quest'ultimo si ritir\u00f2 in monastero nel 1094/95. Goffredo era inizialmente un seguace dell'imperatore Enrico IV, ma dal 1105, anno della disputa sul trono tra Enrico IV e suo figlio Enrico V, fu uno dei pi\u00f9 importanti aiutanti e consiglieri di quest'ultimo. Nella prima \"Italienzug\" di Enrico V nel 1111, Goffredo di Calw partecip\u00f2 alle trattative di Santa Maria in Turri e di Ponte Mammolo, e successivamente alle trattative di Mouzon nel 1119 e a quelle sul concordato di Worms del 1122, che firm\u00f2 anche lui.\nDopo la morte del conte palatino Sigfrido di Ballenstedt il 9 marzo 1113 a seguito di un attacco dei partigiani imperiali, Goffredo \u00e8 documentato come suo successore a conte palatino gi\u00e0 il 6 aprile 1113.\nUn anno dopo, la sua nomina lo port\u00f2 a controversie in Lotaringia e con l'arcivescovo di Magonza Adalberto I di Saarbr\u00fccken e il suo fratello a Treviri, Bruno di Lauffen. Prima della sua seconda \"Italienzug\" nel 1116, Enrico V fece di Goffredo uno dei suoi rappresentanti in Germania insieme agli Staufer Federico e Corrado di Svevia, posizione che Goffredo us\u00f2 per rivoltarsi contro Adalberto. La morte di Enrico V nel 1125 e l'elezione di Lotario III come nuovo re indebolirono la posizione di Goffredo: anche se non fu privato del titolo di conte palatino del Reno, fu assistito da un secondo conte palatino, Guglielmo di Ballenstedt, figlio di Sigfrido, che era ancora minorenne al momento della morte del padre, per il quale ag\u00ec come tutore dal 1126 al 1129 e al quale poi dovette cedere il titolo.\nMatrimonio e figli.\nGoffredo era sposato con Liutgarda di Z\u00e4hringen, una figlia del duca Bertoldo II, da non confondere con Liutgarda di Z\u00e4hringen, figlia di Bertoldo I di Z\u00e4hringen. Con lei ebbe almeno tre figli:"}
{"id": "9122841", "revid": "277947", "url": "https://it.wikipedia.org/wiki?curid=9122841", "title": "L\u00e9onard Gaultier", "text": "Biografia.\nL\u00e9onard Gaultier, nato in Germania, \u00e8 il figlio di Pierre Gaultier, orafo a Parigi. \nFu allievo di \u00c9tienne Delaune a Strasburgo, e in seguito lavor\u00f2 principalmente per editori con sede a Lione e Parigi. All'inizio, le sue prime incisioni risalgono al 1576. Per alcuni grandi soggetti incisi si ispira ad Antoine Caron, di cui sembra essere genero. \nHa sviluppato principalmente l'arte del ritratto in taglio morbido, caratterizzandosi per uno stile vigoroso, serrato e agile, con il quale ha eseguito i ritratti di Enrico III di Francia, Enrico IV di Francia, Maria de' Medici, Luigi XIII di Francia, tra gli altri. \nTra le sue numerose opere di illustratore di testi, le pi\u00f9 importanti sono i ritratti (144) che decorano la raccolta \"Pourtraicts de plusieurs hommes illustres, qui ont flory en France depuis l'an 1500 jusques \u00e0 pr\u00e9sent\" e le incisioni riproducenti avvenimenti del regno di Enrico IV di Francia.\nLe trecento tavole che gli sono state attribuite sono quasi tutte incise da suoi disegni originali, e tradiscono in un primo tempo lo stile di \u00c9tienne Delaune, e in seguito gli abili modi di J. Rabel."}
{"id": "9122846", "revid": "287204", "url": "https://it.wikipedia.org/wiki?curid=9122846", "title": "Antonia Figueroa", "text": "Biografia.\nFigueroa \u00e8 nata e vive a La Serena e nella regione di Coquimbo. Ha una laurea in ingegneria civile e modella di professione. \u00c8 anche una campionessa di Taekwondo ed ex violinista professionista del teatro municipale della sua regione. Nel 2019, Figueroa ha gareggiato contro altri 19 partecipanti nella stagione 4 di \"MasterChef Chile\". \u00c8 stata la quinta concorrente ad essere eliminata.\nConcorso di bellezza.\nFigueroa \u00e8 una veterana del concorso in quanto ha vinto i titoli di Miss Mundo Cile 2016 e Miss Terra Cile 2018. Ha rappresentato il Cile e ha gareggiato a Miss Mondo 2016 dove non \u00e8 stata classificata, ma \u00e8 finita tra i primi 10 nella competizione per talenti. Nel 2018, ha rappresentato il Cile a Miss Terra e si \u00e8 classificata nella Top 12. L'11 settembre 2021, Figueroa \u00e8 stata incoronata Miss Universo Chile 2021 all'Hotel Ontiveros di San Fernando. Come Miss Universo Cile, Figueroa rappresenter\u00e0 il Cile al concorso Miss Universo 2021 a Eilat, in Israele."}
{"id": "9122847", "revid": "124352031", "url": "https://it.wikipedia.org/wiki?curid=9122847", "title": "Episodi di Helluva Boss", "text": "Famiglia assassina.\nTrama.\nLa maestra d'asilo Mrs. Mayberry scopre che suo marito ha una relazione con una donna di nome Martha. In un impeto di rabbia, uccide suo marito e ferisce Martha, prima di suicidarsi quando si rende conto di averlo fatto davanti ai suoi studenti. Martha \u00e8 elogiata per essere sopravvissuta all'attacco e guadagna pubblicit\u00e0 e ricchezza. La signora Mayberry, ora un demone condannato all'inferno, ingaggia la IMP per uccidere Martha, che si scopre avere un marito di nome Ralphie e due figli. Moxxie \u00e8 riluttante a uccidere una madre e a rovinare una famiglia apparentemente innocente, quindi fa sbagliare Blitzo mentre spara. Questo avverte Martha e la sua famiglia, che rivelano la loro vera natura malvagia. Blitzo fugge, ma Moxxie viene catturato dai bambini e Ralphie colpisce Millie che perde i sensi.\nBlitzo inizialmente elude Martha armata di fucile, ma riceve una telefonata da Stolas e viene catturato. Lui e Millie sono legati a un palo da Martha e Ralphie, che hanno intenzione di ucciderli. Moxxie sfugge alla presa dei bambini e uccide Martha, salvando Blitzo e Millie, mentre Ralphie scappa. Mentre Blitzo e Millie tornano all'inferno, Moxxie rimane indietro per uccidere la famiglia rimasta. Tuttavia, ha piet\u00e0 di loro e decide di risparmiarli, chiamando la polizia locale per occuparsene. Tuttavia, invece di arrestarli pacificamente, la polizia fa saltare in aria la casa, uccidendo Ralphie ei suoi figli. Moxxie assiste a tutto questo prima di essere trascinata attraverso il portale da Blitzo. All'inferno, Blitzo, Millie, Loona e Mayberry festeggiano davanti a una torta, mentre Moxxie \u00e8 traumatizzato dal fatto che abbia causato la morte di un'intera famiglia.\nLoo Loo Land.\nTrama.\nLa moglie di Stolas, Stella, litiga con Stolas dopo aver appreso della sua relazione con Blitzo. Volendo uscire di casa, Stolas vuole portare sua figlia adolescente Octavia a Loo Loo Land, un parco divertimenti che le piaceva da bambina. Per il loro viaggio, Stolas assume la IMP come guardia del corpo. Blitzo veglia su Stolas e Octavia, mentre Moxxie e Millie cercano di divertirsi al parco.\nStolas porta Octavia a guardare l'artista circense Robo Fizz , ma lei scappa dallo spettacolo, stufo dei flirt di suo padre verso Blitzo. Stolas la segue, lasciando Blitzo a litigare con Robo Fizz, un suo ex collega. Stolas segue Octavia in una casa dei divertimenti, dove lei gli dice che si sente triste a casa. Stolas cerca di spiegare la sua relazione fallimentare con sua madre, ma non riesce a trovare le parole per farlo. Octavia ammette di temere che il padre la lascer\u00e0 a favore di Blitzo, ma Stolas le assicura che non la lascer\u00e0 mai. Dopo la loro conversazione, Stolas decide che \u00e8 ora di andarsene mentre Blitzo e Robo Fizz danno fuoco al resto del parco.\nSpring Broken.\nTrama.\nIl parcheggio aziendale della IMP viene rubato dall'ex-fidanzata di Blitzo, Verosika Mayday, quindi sfida lei e il suo gruppo di succubi : se la IMP uccide pi\u00f9 persone di quante il gruppo di Verosika possa fare sesso in un giorno, Verosika dovr\u00e0 rinunciare al posto auto. Con le feste primaverili come obiettivi, Loona si traveste da attraente ragazza gotica per attirare le vittime affinch\u00e9 la IMP le uccida. Tuttavia, abbandona la sfida per flirtare con il segugio infernale di Verosika, Vortex, mentre il gruppo travestito di Verosika ipnotizza i restanti ragazzi per fare sesso con loro. Nasce una discussione tra Loona e Blitzo dopo che lui \u00e8 intervenuto tra lei e Vortex. Lei lo rimprovera per averla trattata come una bambina, e Blitzo col cuore spezzato se ne va, abbandonando anche la sfida.\nMoxxie e Millie prendono in mano la sfida e continuano a uccidere le persone, ma alcuni umani catturano Moxxie e lo gettano in un barile di birra. Mentre Millie salva Moxxie dal barile, un pesce mutato dalla fiaschetta di liquore di Verosika che quest'ultima ha gettato nell'oceano inizia ad attaccare la spiaggia. Millie uccide il mostro pesce e Blitzo usa l'incidente per ricattare Verosika e fargli perdere la sfida. La IMP torna all'inferno per reclamare il parcheggio, mentre Verosika e la sua squadra, ancora travestiti, vengono arrestati dalla polizia umana.\nC.H.E.R.U.B.\nTrama.\nLa IMP viene assunta dal folle inventore Loopty Goopty per uccidere il suo vecchio socio in affari, Lyle Lipton, per essersi preso il merito della loro invenzione, una macchina che ringiovanisce o invecchia la gente. Lipton, che \u00e8 stato colpito dalla macchina che invecchia, ora \u00e8 un vecchio decrepito che non vede pi\u00f9 un punto nella vita. Proprio mentre Lipton sta per uccidersi, i cherubini arrivano per convincerlo che la vita \u00e8 degna di essere vissuta mostrandogli cose gioiose come la natura, l'innocenza infantile e l'amore. Tuttavia, la IMP segue il gruppo e sabota tutti i tentativi dei cherubini.\nDopo che la IMP sventa un altro tentativo per aiutare Lipton all'interno di un teatro, scoppia una rissa tra loro e i cherubini. Lipton, vedendo la quantit\u00e0 di problemi che i cherubini e i demoni gli stanno causando, realizza il significato della sua vita e decide di vivere, solo che i cherubini lo schiacciano accidentalmente sotto un pianoforte. I cherubini vengono prontamente esiliati dal cielo dal loro superiore per aver inavvertitamente ucciso Lipton. La IMP tornata all'inferno, credendo che l'anima di Lipton sia andata in paradiso. Tuttavia, proprio mentre Goopty li affronta per aver fallito il loro lavoro, Lipton arriva all'Inferno e si riconcilia con Goopty.\nLa festa della luna del raccolto.\nTrama.\nBlitzo accetta di unirsi a Stolas al Harvest Moon Festival, un festival presentato nel girone dell'Ira. La IMP soggiorna a casa dei genitori di Millie per tutta la durata dell'evento. Moxxie fatica a fare colpo sui genitori di Millie, con grande divertimento del loro bracciante Striker, che stringe amicizia con Blitzo. Moxxie, Blitzo e Striker finiscono per competere negli annuali Giochi del Dolore, ma Moxxie perde rapidamente ciascuno degli eventi. Dopo che Blitzo e Striker sono entrambi dichiarati vincitori, il primo invita il secondo a unirsi alla IMP, Moxxie torna a casa, solo per scoprire che Striker sta pianificando di assassinare Stolas. Moxxie e Millie cercano di fermarlo, ma Striker li sopraff\u00e0 e li rinchiude in cantina.\nDopo l'incoraggiamento di Millie, Moxxie esce dalla cantina e parte alla ricerca di Striker. Mentre Striker sta per uccidere Stolas, Blitzo lo affronta. Striker tenta di convincere Blitzo ad attaccare Stolas e schierarsi con lui prima che arrivi Moxxie. Insieme, Blitzo e Moxxie riescono a sconfiggere Striker, ma lui scappa. Pi\u00f9 tardi, mentre la IMP si prepara a tornare a casa, Moxxie finalmente si oppone ai genitori di Millie e si guadagna il loro rispetto. Nel frattempo, in un motel, Striker informa Stella del fallito tentativo di omicidio, che gli ordina di riprovare.\nCercatori di verit\u00e0.\nTrama.\nBlitzo e Moxxie vengono catturati dagli Agenti 1 e 2, membri dell'organizzazione DHORKS, che hanno monitorato le azioni della IMP sulla Terra. Blitzo e Moxxie vengono portati in una struttura sicura e interrogati dagli agenti, che usano il gas della verit\u00e0 su di loro; tuttavia, questo fa s\u00ec che soffrano di allucinazioni che circondano i propri problemi personali. Successivamente riconciliano le loro rimostranze tra loro quando il gas della verit\u00e0 svanisce.\nNel frattempo, Millie e Loona si infiltrano nella struttura e si fanno strada attraverso gli agenti della DHORKS per salvare Blitzo e Moxxie. Una volta che i demoni si sono riuniti, sono costretti a combattere gli agenti rimanenti e, sebbene riescano a ucciderne la maggior parte, alla fine vengono intrappolati e tenuti sotto tiro dagli Agenti 1 e 2. La IMP viene salvata da Stolas, che possiede l'Agente 2 e costringe gli agenti morti a evocarlo, e i demoni tornano all'Inferno. Sebbene terrorizzati da ci\u00f2 che \u00e8 accaduto, gli agenti 1 e 2 sono riusciti a registrare la carneficina avvenuta all'interno della struttura e ora hanno prove sufficienti per convincere i loro superiori dell'esistenza dei demoni.\nOzzie's.\nTrama.\nPer il loro anniversario di matrimonio, Moxxie porta Millie in un club gestito da Asmodeus, un demone di alto rango nel girone della lussuria. Blitzo cerca di entrare nel club per spiarli, ma scopre che il locale \u00e8 solo per le coppie, quindi chiede a malincuore a Stolas un appuntamento. Quando Moxxie sale sul palco per cantare una canzone d'amore che ha scritto per Millie, viene interrotto da Asmodeus e dall'intrattenitore del ristorante, Fizzarolli, che sono disgustati dalla sua canzone \"sdolcinata\" e sottolineano che il locale \u00e8 tutto incentrato sulla lussuria e sulla depravazione. Blitzo cerca di prendere le difese di Moxxie, solo per essere preso in giro da Fizzarolli e Verosika per la sua disastrosa vita amorosa, mentre Stolas viene scoperto per la sua relazione con un IMP di basso rango. Nonostante Asmodeus faccia vergognare la relazione di Moxxie e Millie , la canzone di Moxxie \u00e8 ben accolta dagli altri e i due finiscono per godersi la serata. Nel frattempo, Blitzo e Stolas tornano a casa sconsolati, dove il primo ha un crollo mentre guarda vecchie foto dei suoi amici e della sua famiglia."}
{"id": "9122849", "revid": "36426", "url": "https://it.wikipedia.org/wiki?curid=9122849", "title": "Mansio romana di Collesalvetti", "text": ""}
{"id": "9122850", "revid": "36426", "url": "https://it.wikipedia.org/wiki?curid=9122850", "title": "Mansio romana di Castell'Anselmo", "text": ""}
{"id": "9122852", "revid": "1784492", "url": "https://it.wikipedia.org/wiki?curid=9122852", "title": "Bo\u017eidar Sen\u010dar", "text": " \nCarriera.\nNazionale.\nIl suo debutto con la risale al 31 agosto 1949 nella partita casalinga vinta 6-0 ai danni dell'. La sua ultima partita con i \"Plavi\" risale al 6 maggio 1951 nell'amichevole terminata a reti bianche contro l'.\nIndoss\u00f2 la maglia della nazionale per un totale di tre partite andando a rete una sola volta. "}
{"id": "9122854", "revid": "1935652", "url": "https://it.wikipedia.org/wiki?curid=9122854", "title": "Chiesa di San Giorgio Martire (Casorezzo)", "text": "La chiesa di San Giorgio Martire \u00e8 la parrocchiale di Casorezzo, in citt\u00e0 metropolitana ed arcidiocesi di Milano; fa parte del decanato Villoresi.\nStoria.\nLa prima citazione di una cappella in paese risale al Basso Medioevo ed \u00e8 contenuta nel \"Liber Notitiae Sanctorum Mediolani\", in cui si legge che era filiale della pieve dei Santi Gervasio e Protasio di Parabiago; tra il Cinque e il Seicento la parrocchia casorezzese risultava inserita nella pieve foraniale di Legnano.\nNel 1761 l'arcivescovo di Milano Giuseppe Pozzobonelli, compiendo la sua visita pastorale, trov\u00f2 che la parrocchiale aveva come filiale l'oratorio di San Salvatore e che i fedeli ammontavano a 640; questi ultimi risultavano scesi a 619 nel 1780.\nLa chiesa pass\u00f2 nel 1845 al vicariato di Parabiago. Nel 1901 l'arcivescovo Andrea Carlo Ferrari diede nuovo impulso all'idea di realizzare la nuova parrocchiale, la prima pietra della quale fu tuttavia posta diversi anni dopo, nel 1907; la consacrazione venne impartita dal gi\u00e0 citato arcivescovo Ferrari il 26 aprile 1913.\nNel 1960 l'antico campanile, giudicato pericolante, fu demolito, mentre la nuova torre venne eretta sei anni dopo su disegno dell'architetto Sirtori; nel 1972, con la riorganizzazione territoriale dell'arcidiocesi, la parrocchia conflu\u00ec nel decanato di Legnano.\nDescrizione.\nEsterno.\nLa facciata a salienti, in mattoni a faccia vista, della chiesa \u00e8 tripartita da quattro paraste e presenta tre portali, strombati e sormontati da lunette, e altrettanti rosoni.\nInterno.\nL'interno dell'edificio \u00e8 suddiviso da pilastri sorreggenti archi a tutto sesto in tre navate, la centrale delle quali coperta da volte a crociera; al termine dell'aula si sviluppa il presbiterio, rialzato di tre gradini e chiuso dall'abside poligonale."}
{"id": "9122862", "revid": "712828", "url": "https://it.wikipedia.org/wiki?curid=9122862", "title": "Tipoteca Italiana", "text": ""}
{"id": "9122866", "revid": "1892390", "url": "https://it.wikipedia.org/wiki?curid=9122866", "title": "Bpost", "text": ""}
{"id": "9122885", "revid": "399", "url": "https://it.wikipedia.org/wiki?curid=9122885", "title": "Via ferrata Fusetti", "text": "La via ferrata sottotenente Mario Fusetti \u00e8 un sentiero attrezzato che risale il Sass de Stria dal passo Valparola in provincia di Belluno. \u00c8 stata realizzata nel 2018 dagli Alpini impegnati nella ricerca dei resti del sottotenente Mario Fusetti che effettu\u00f2 la stessa scalata il 18 ottobre 1915 per cercare di conquistare la vetta con un colpo di mano del suo piccolo gruppo di soldati."}
{"id": "9122892", "revid": "124344408", "url": "https://it.wikipedia.org/wiki?curid=9122892", "title": "Woodrow Wilsonplein", "text": "Woodrow Wilsonplein \u00e8 una piazza di Gand. Popolarmente a Gand, la piazza e i suoi dintorni sono chiamati , dalla posizione di questa piazza, cio\u00e8 nella parte meridionale della citt\u00e0, e dall'ex stazione di Gand-Sud.\nLa piazza prende il nome dal presidente americano Woodrow Wilson, il primo presidente degli Stati Uniti a visitare il Belgio.\nWoodrow Wilsonplein ospita il pi\u00f9 grande centro commerciale di Gand, \"Ghent South\", che funge anche da complesso di uffici. Sul lato sud della piazza si trova il principale centro amministrativo della citt\u00e0, la biblioteca comunale e un ufficio postale. Il \"Capitole\", il teatro e sede di eventi pi\u00f9 grande di Gand, \u00e8 separato da Woodrow Wilson Plein da Graaf van Vlaanderenplein. La piazza confina con il lato nord dello \"Zuidpark\".\nNel maggio 2020 le strisce pedonali della piazza sono state trasformate in un Rainbow Crossing per creare consapevolezza e accettazione della diversit\u00e0 LGBT. "}
{"id": "9122894", "revid": "125937037", "url": "https://it.wikipedia.org/wiki?curid=9122894", "title": "Campionato Primavera 4 2021-2022", "text": "Il Campionato Primavera 4 2021-2022 \u00e8 stata la 1\u00aa edizione del Campionato Primavera 4, iniziata il 25 settembre 2021 \u00e9 terminata il 26 febbraio 2022.\nStagione.\nNovit\u00e0.\nCon la riforma dei campionati primavera, da quest\u2019anno prende il via il nuovo Campionato Primavera 4. Per determinare le squadre partecipanti, al termine del Campionato Primavera 3 2020-2021 \u00e8 stata redatta una classifica nazionale, dove le ultime 26 squadre sono state retrocesse in Primavera 4. A queste vanno ad aggiungersi le otto promosse dalla Serie D , , , , , , e . Oltre che , e ripescate a seguito delle esclusioni di , , , e (quest\u2019ultima rinuncia all\u2019iscrizione).\nRegolamento.\nIl campionato Primavera 4 si articola in due fasi successive:\nLe vincenti delle finali acquisiscono il diritto di partecipare al Campionato Primavera 3.\nGirone A.\nAllenatori e primatisti.\nClassifica.\n \nLegenda:\nNote:\nGirone B.\nAllenatori e primatisti.\nClassifica.\nLegenda:\nNote:\nGirone C.\nAllenatori e primatisti.\nClassifica.\nLegenda:\nNote:\nGirone D.\nAllenatori e primatisti.\nClassifica.\nLegenda:\nNote:"}
{"id": "9122898", "revid": "827882", "url": "https://it.wikipedia.org/wiki?curid=9122898", "title": "Viaggio avventura", "text": "Il viaggio avventura, vacanza avventura, o turismo d'avventura \u00e8 un tipo di turismo di nicchia che comporta una serie di rischi e richiede pertanto determinate abilit\u00e0 speciali e un certo grado di preparazione fisica. Il viaggio avventura permette al turista di cimentarsi in attivit\u00e0 fisiche, intrattenere scambi culturali, camminare nella natura, o svolgere attivit\u00e0 sportive di sorta (alpinismo, trekking, bungee jumping, ciclismo, mountain biking, canottaggio, immersioni subacquee, rafting, kayaking, teleferiche, parapendio, escursionismo, esplorazione, torrentismo, sandboarding, speleologia e arrampicata su roccia).\nEsistono diverse forme di turismo avventuroso. Si dice estremo il turismo che include attivit\u00e0 considerate particolarmente pericolose, catastrofico quello ambientato in luoghi minacciati per cause naturali o altro, e turismo in baraccopoli quello che prevede delle visite in aree urbane degradate. In alcuni casi, il turismo avventura viene incontro alle esigenze di chi soffre di handicap (turismo accessibile).\nI turisti che si cimentano in attivit\u00e0 avventurose aspirano a raggiungere stati di euforia o trance agonistica e uscire dalla loro zona di comfort vivendo esperienze che causano in loro un sentimento di shock culturale.\nGrazie alla diffusione di tecnologie poco costose come il sistema di posizionamento globale, il \"flashbacking\", le reti sociali e la fotografia, ha contribuito ad aumentare l'interesse per i viaggi avventura."}
{"id": "9122900", "revid": "123866703", "url": "https://it.wikipedia.org/wiki?curid=9122900", "title": "Trasparenze di pizzi antichi", "text": "Trasparenze di pizzi antichi \u00e8 un romanzo di Liala, pubblicato per la prima volta nel 1948 a Milano presso l'editore Valsecchi. Si tratta di una delle sue pochissime opere non ambientate in Italia.\nTrama.\nScozia: Yvelise, bench\u00e9 ancora giovanissima, riesce a mantenere s\u00e9 stessa e la madre facendo da modella d'arte per i pittori. Un giorno accetta di posare per il giovane conte Antonello Drago, di origini italiane, che vive in un castello. La ragazza entra cos\u00ec per la prima volta a contatto con un mondo del tutto nuovo per lei, e si sente inizialmente un po' a disagio. Il nobiluomo lentamente si innamora di Yvelise, al punto che per non perderla la convince a posare ancora. Yvelise fa poi la conoscenza di Milo, il cugino di Antonello: un ragazzo piuttosto scapestrato, incline oltretutto alle avventure amorose..."}
{"id": "9122902", "revid": "827882", "url": "https://it.wikipedia.org/wiki?curid=9122902", "title": "Vacanza avventura", "text": ""}
{"id": "9122903", "revid": "827882", "url": "https://it.wikipedia.org/wiki?curid=9122903", "title": "Turismo d'avventura", "text": ""}
{"id": "9122904", "revid": "124344420", "url": "https://it.wikipedia.org/wiki?curid=9122904", "title": "Graaf van Vlaanderenplein", "text": "Graaf van Vlaanderenplein \u00e8 una piazza della citt\u00e0 belga di Gand. La piazza si trova nel quartiere Zuid, alla fine di Zuidparklaan e dell'Hubert Fr\u00e8re-Orbanlaan. A ovest si trovano Woodrow Wilsonplein e Koning Albertpark.\nStoria.\nPer secoli, la zona \u00e8 stata una area non edificata compresa nelle mura della citt\u00e0, nel 1837 \u00e8 stata costruita la stazione di Gent-Sud ed intorno ad essa \u00e8 sorto un nuovo quartiere. Lo sviluppo e sistemazione della pizza, collocata sul orientale della stazione, risale al 1847.\nNel periodo 1847-1852, su tutto il lato orientale della piazza fu costruito un blocco di case neoclassico, progettato da Charles Leclerc-Restiaux. La facciata a capanna presenta tre avancorpi con colonne ioniche e frontone triangolare. Nel 1884 c'era un passaggio con un arco a tutto sesto che dava sulla Twee Bruggenstraat dietro essa. All'inizio del XX secolo, in un altro punto della citt\u00e0 fu aperta la stazione di Gent-Sint-Pieters e la stazione Sud perse la sua funzione di principale stazione di accesso alla citt\u00e0. La stazione chiuse nel 1928 e fu demolita intorno al 1930. L'edificio EGW, in seguito biblioteca comunale di Gand, fu eretto in questo luogo negli anni '50 sul lato ovest della piazza.\nNel 1932 uno degli edifici sul lato est fu trasformato nel teatro \"Capitole\", progettato da Geo Henderick. La piazza e i suoi dintorni sono stati protetti come paesaggio urbano a partire dal 1988.\nL'area che circonda la piazza e l'intero blocco di case dal numero 1 al numero 35 \u00e8 protetta come paesaggio urbano. Anche le facciate e le coperture dei singoli edifici sono state protette come monumenti."}
{"id": "9122906", "revid": "1702319", "url": "https://it.wikipedia.org/wiki?curid=9122906", "title": "Gaio Aurelio Cotta (disambigua)", "text": ""}
{"id": "9122925", "revid": "697352", "url": "https://it.wikipedia.org/wiki?curid=9122925", "title": "East Hanover Township", "text": ""}
{"id": "9122926", "revid": "827882", "url": "https://it.wikipedia.org/wiki?curid=9122926", "title": "East Hanover Township (Pennsylvania)", "text": ""}
{"id": "9122928", "revid": "1124164", "url": "https://it.wikipedia.org/wiki?curid=9122928", "title": "Madonna col Bambino e santi Simone Stock, Caterina da Siena e Gregorio Magno", "text": "Madonna col Bambino e santi Simone Stock, Caterina da Siena e Gregorio Magno \u00e8 un dipinto a olio su tela realizzato da Enea Salmeggia detto il Talpino nel 1616 per i carmelitani della chiesa di Sant'Agata nel Carmine, e conservato nella cappella dedicata alla Madonna del Suffragio.\nStoria.\nL'atto di committenza, firmato da Salmeggia e dal padre carmelitano Zaccaria Bergomelli, conferma che il pittore nembrese aveva in precedenza realizzato un bozzetto dell'opera, mentre quello conservato nella pinacoteca dell'Accademia Carrara \u00e8 di qualche anno successivo e di provenienza dalla collezione di Giacomo Carrara.Sar\u00e0 questa la prima opera che l'artista eseguir\u00e0 per la chiesa, successivamente realizzer\u00e0 il Martirio di Sant'Agata nel 1620. Il bozzetto conservato in accademia era inserito nell'inventario del Borselli con 1796 con la definizione: \"Modello ove figurata la Vergine con molti santi opera di Aenea Salmezia detto Talpino bergamasco.Vedesi nella chiesa delli padri Carmelitani di questa citt\u00e0 nella cappella della Madonna del Carmine il quadro in grande simile a questo modello di Aenea\", a comprova della sua realizzazione posteriore al dipinto.\nDescrizione.\nIl dipinto raffigura una sacra conversazione, con la Vergine posta nella parte superiore della tela avvolta in una luce gialla e intorno a lei angeli e putti alati che reggono il coro di nubi. La Madonna appare molto solenne e imponente, contrariamente al bozzetto dove viene raffigurata in una forma molto pi\u00f9 plastica, mentre gli angeli che inizialmente apparivano affini alla pittura lottesca, si presentano pi\u00f9 stabili avvicinando l'opera a quella del Luini di cui il Salmeggia aveva ammirato le opere nel suo periodo milanese. La Madonna compie il gesto di consegnare a san Simone Stock lo scapolare, raffigurazione consueta nell'illustrazione carmelitana, che tramanda il compiersi di questo gesto, si narra, infatti, che lo scapolare gli fosse stato consegnato dalla Madonna il 16 luglio 1251, con l'istituzione della festa della Nostra Signora del Monte Carmelo.\nNella parte centrale inferiore sono raffigurati molti peccatori e di fronte a loro due angeli, tra di loro i santi Caterina da Siena a sinistra e papa Gregorio Magno il quale diventa il protagonista dell'opera. Questo \u00e8 raffigurato negli abiti papali, compiendo il gesto che indica la Vergine mentre lo sguardo \u00e8 rivolto all'osservatore della tela; dietro di lui \u00e8 identificabile padre Bergomelli, committente dell'opera. San Gregorio \u00e8 da sempre associato all'intercessione dei defunti cos\u00ec come ripreso nel concilio tridentino: sono infatti identificabili in fedeli invitati a seguire le scritture e gli insegnamenti mariani quale unica via di salvezza delle loro anime. Si consideri che il Bergomelli aveva scritto il testo d'ispirazione gregoriana: \"Lacrime del peccatore sopra i sette Salmi\", a cui era stato sicuramente indirizzato il Salmeggia probabilmente dall'autore stesso."}
{"id": "9122929", "revid": "106908", "url": "https://it.wikipedia.org/wiki?curid=9122929", "title": "Anseele", "text": ""}
{"id": "9122930", "revid": "123020673", "url": "https://it.wikipedia.org/wiki?curid=9122930", "title": "Alessandro Colizzi", "text": "Biografia.\nAlessandro Colizzi \u00e8 un regista e sceneggiatore dal 1995. Nel 1999 realizza il suo primo lungometraggio \"L'ospite\" da lui scritto ed anche prodotto, tratto dal romanzo di Silvia Cossu \"La vergogna\". Nel 2001 ha diretto il film \"Anna Weiss\", ripresa in digitale dello spettacolo teatrale di Pierpaolo Sepe.\nNel 2004 scrive e dirige il lungometraggio \"Fino a farti male.\" \nNel 2012 scrive insieme a Silvia Cossu il libro satirico \"Patatrac - il sesso dopo i figli\" da cui nel 2015 trae il film \"Crushed lives. Il sesso dopo i figli.\""}
{"id": "9122934", "revid": "123866698", "url": "https://it.wikipedia.org/wiki?curid=9122934", "title": "Ombre di fiori sul mio cammino", "text": "Ombre di fiori sul mio cammino \u00e8 un romanzo di Liala, pubblicato per la prima volta nel 1950 a Milano presso l'editore Valsecchi. Si tratta di una delle sue pochissime opere non ambientate in Italia.\nTrama.\nLa vicenda si svolge in Grecia, sull'isola di Rodi. Liana Egret \u00e8 la nipote dell'ammiraglio Milton: da sempre nella sua famiglia vengono seguite regole ferree, anche nei sentimenti, per cui non c'\u00e8 matrimonio che non sia stato combinato. Lei stessa dovr\u00e0 sposare un uomo che le \u00e8 stato imposto. Ma proprio poco prima delle nozze si scopre innamorata di un affascinante aviatore."}
{"id": "9122937", "revid": "16758", "url": "https://it.wikipedia.org/wiki?curid=9122937", "title": "Schock (album)", "text": ""}
{"id": "9122938", "revid": "6923", "url": "https://it.wikipedia.org/wiki?curid=9122938", "title": "Liew", "text": ""}
{"id": "9122939", "revid": "300067", "url": "https://it.wikipedia.org/wiki?curid=9122939", "title": "Babacar Traor\u00e9", "text": ""}
{"id": "9122942", "revid": "300067", "url": "https://it.wikipedia.org/wiki?curid=9122942", "title": "Boubacar Traore", "text": " &lt;ns&gt;0&lt;/ns&gt;\n &lt;revision&gt;\n &lt;timestamp&gt;2021-09-15T12:36:28Z&lt;/timestamp&gt;\n &lt;contributor&gt;\n &lt;username&gt;GBG&lt;/username&gt;\n &lt;/contributor&gt;\n &lt;comment&gt;Redirect a Boubacar Traor\u00e9&lt;/comment&gt;\n &lt;model&gt;wikitext&lt;/model&gt;\n &lt;format&gt;text/x-wiki&lt;/format&gt;"}
{"id": "9122951", "revid": "96758", "url": "https://it.wikipedia.org/wiki?curid=9122951", "title": "Est\u00e1dio Municipal 25 de Abril", "text": "Lo Stadio Municipale 25 Aprile (pt. \"Est\u00e1dio Municipal 25 de Abril\") \u00e8 uno stadio di calcio situato a Penafiel, in Portogallo.\nI lavori di costruzione dello stadio iniziarono nel 1930 e l'inaugurazione avvenne il 21 gennaio del 1934. Inaugurato col nome di \"Campo das Leiras\", fu rinominato con l'attuale denominazione nel 1974 in seguito alla Rivoluzione dei garofani. Ha una capienza di posti. Ospita le partite interne del ."}
{"id": "9122955", "revid": "6923", "url": "https://it.wikipedia.org/wiki?curid=9122955", "title": "Speed Master", "text": "Speed Master \u00e8 stata una squadra italiana di motociclismo sportivo, gestita da Regalino Iannone, padre del pilota Andrea Iannone che ha debuttato con il team nel 2011 nella classe Moto2 del motomondiale alla guida di una Suter MMXI.\nNel 2012 il team partecipa anche alla classe MotoGP con Mattia Pasini alla guida di una ART GP12, mentre in Moto2 viene confermato Iannone equipaggiato di una Speed Up S12.\nIn seguito la squadra verr\u00e0 riassorbita dalla Speed Up.\nRisultati del team in MotoGP.\n\"Diversamente dalla classifica costruttori, i punti e il risultato finale sono la somma dei punti ottenuti dai piloti della squadra e il risultato finale si riferisce al team, non al costruttore.\""}
{"id": "9122956", "revid": "125139925", "url": "https://it.wikipedia.org/wiki?curid=9122956", "title": "Zona di comfort", "text": "La zona di comfort, anche conosciuta con l'anglicismo comfort zone, \u00e8 uno stato psicologico in cui un individuo percepisce tutto come familiare e si sente a suo agio, sperimentando bassi livelli di ansia e stress. Nella zona di comfort i comportamenti e le prestazioni divengono costanti.\nPerformance management.\nSecondo Alasdair White (2009), appena oltre i confini della zona di comfort, vi sarebbe una \"zona di prestazione ottimale\" (\"optimal performance zone\") dove le prestazioni personali possono essere migliorate al costo di una certa quantit\u00e0 di stress. Oltre la zona di performance ottimale, risiede la \"zona di pericolo\" (danger zone) dove la performance diminuisce rapidamente a causa degli alti livelli di ansia.\nLo stress inoltre, pu\u00f2 avere un effetto negativo sul processo decisionale: vengono reiterate strategie familiari (anche se hanno scarso successo) a scapito di nuove possibili alternative.\nL'ottimo nel performance management richiede di massimizzare il tempo trascorso nella zona di prestazione ottimale. L'obiettivo principale dovrebbe essere quello di espandere la comfort zone e la optimum performance zone."}
{"id": "9122958", "revid": "827882", "url": "https://it.wikipedia.org/wiki?curid=9122958", "title": "Comfort zone", "text": ""}
{"id": "9122960", "revid": "62004", "url": "https://it.wikipedia.org/wiki?curid=9122960", "title": "Frederik Wandahl", "text": ""}
{"id": "9122961", "revid": "1372005", "url": "https://it.wikipedia.org/wiki?curid=9122961", "title": "Ermanno di Stahleck", "text": " Attraverso il suo matrimonio con Gertrude di Svevia, figlia del duca Federico I, divenne cognato del re Corrado III e lo zio di Federico Barbarossa\nBiografia.\nErmanno era l'unico figlio del conte Goswin di Stahleck e Luitgarda di Hengebach, vedova di Enrico I di Katzenelnbogen. Era il fratellastro di Enrico II di Katzenelnbogen, che fu elevato a conte dal re Corrado III nel 1138. Ermanno eredit\u00f2 dal padre le propriet\u00e0 nella Franconia Orientale con il titolo di conte di Bildhausen (oggi Maria Bildhausen, un distretto di M\u00fcnnerstadt sul confine orientale del Rh\u00f6n nella Bassa Franconia) cos\u00ec H\u00f6chstadt e, dall'eredit\u00e0 della madre, delle propriet\u00e0 intorno al castello di Stahleck sopra Bacharach sul Reno.\nNel 1142/1143 fu infeudato dal cognato Corrado III del titolo di conte palatino sul Reno, dopo che il precedente conte palatino, il fratellastro del re Enrico II Jasomirgott della stirpe dei Babenberg, che era stato nominato un anno prima, aveva ottenuto il margraviato d'Austria. Poco dopo ricevette anche l'avvocazia sull'arcidiocesi di Treviri. Ermanno si fece poi valere contro le pretese dei parenti dei predecessori di Enrico, in particolare il conte Ottone I di Salm-Rheineck e suo figlio Ottone II - facendo catturare e strangolare quest'ultimo al castello di Sch\u00f6nburg nel 1149. Ottone I mor\u00ec l'anno successivo, ed il suo castello di Rheineck fu raso al suolo da Ermanno per ordine del re.\nDal 1147 al 1148 Ermanno partecip\u00f2 alla crociata dei Venedi.\nLe controversie con gli arcivescovi di Magonza gli valsero due volte la scomunica. Federico Barbarossa condann\u00f2 lo zio a una punizione disonorevole per aver violato la pace, il \"Hundetragen\", ma questo non sembra aver compromesso la loro relazione, dato che Ermanno continu\u00f2 ad apparire intorno a Federico fino alla sua morte.\nPoco prima della sua morte nel 1156, fond\u00f2 l'abbazia di Bildhausen sulla sua propriet\u00e0 ereditata, ma non fu stabilita fino a due anni dopo dai cistercensi dell'abbazia di Ebrach nello Steigerwald. Ermanno fu inizialmente sepolto nel monastero di Ebrach e dopo il suo completamento fu spostato nella chiesa del monastero dell'abbazia di Bildhausen. Gli fu data una tomba nel coro della chiesa del monastero. Nel 1825, quando la chiesa del monastero venne preparata per la completa demolizione, si progettava di spostare la sua lapide nel vicino castello di Salzburg, dove per\u00f2 si ruppe e da allora \u00e8 andata perduta.\nDopo la morte di Ermanno, Federico Barbarossa pass\u00f2 il palatinato del Reno al suo fratellastro Corrado, che spost\u00f2 la sede principale del palatinato da Stahleck al castello di Heidelberg intorno al 1182. Tramite sua figlia Agnese, il palatinato pass\u00f2 prima per matrimonio ai Welfen e, nel 1214, attraverso mosse politiche di Ludovico, ai Wittelsbach, stabilendo il loro dominio secolare nel palatinato e la loro dignit\u00e0 elettorale."}
{"id": "9122981", "revid": "827882", "url": "https://it.wikipedia.org/wiki?curid=9122981", "title": "Comfort zone (disambigua)", "text": ""}
{"id": "9122985", "revid": "1971044", "url": "https://it.wikipedia.org/wiki?curid=9122985", "title": "Eager to Please", "text": "Eager to Please \u00e8 il secondo album di Ken Hensley, pubblicato quando ancora era un membro della band Uriah Heep. "}
{"id": "9122988", "revid": "1793244", "url": "https://it.wikipedia.org/wiki?curid=9122988", "title": "I segreti di Sulphur Springs", "text": "I segreti di Sulphur Springs (\"Secrets of Sulphur Springs\") \u00e8 una serie televisiva statunitense di fantascienza creata da Tracey Thomson. \nLa serie \u00e8 stata trasmessa a partire dal 15 gennaio 2021 negli Stati Uniti su Disney Channel, mentre in Italia la prima stagione \u00e8 stata pubblicata il 20 ottobre 2021 su Disney+.\nTrama.\nDopo che suo padre ottiene un nuovo lavoro, il dodicenne Griffin Campbell si trasferisce nel Tremon Hotel, un albergo abbandonato nella cittadina di Sulphur Springs, in Louisiana. Griffin scopre presto che girano voci secondo cui l'hotel sia infestato da Savannah Dillon, scomparsa trent'anni prima. Con la sua nuova migliore amica Harper, Griffin scopre un portale che riporta i due indietro nel tempo di 30 anni, nel 1990, dove cercheranno di scoprire cosa \u00e8 successo a Savannah.\nProduzione.\nInizialmente fu sviluppato un episodio pilota col titolo \"Sulphur Springs\" per Disney Channel, ma fu successivamente presentato a Disney+. La serie entr\u00f2 in pre-produzione, ma il processo di casting non and\u00f2 a buon fine e la serie fu nuovamente spostata nel maggio 2019 su Disney Channel. Originariamente pensato come una serie formata da episodi di un'ora, il programma \u00e8 stato successivamente ridotto a un formato di mezz'ora. Ad ottobre 2019, la serie \u00e8 stata ufficialmente ordinata dalla rete per una stagione di undici episodi.\nLa riprese sono iniziate in Louisiana alla fine del 2019, sono state sospese il 23 febbraio 2020 a causa della Pandemia di COVID-19, per poi riprendere a ottobre 2020 e concludersi a novembre 2020. Il 23 aprile 2021 Disney Channel ha rinnovato la serie per una seconda stagione. Il 7 febbraio 2022 la serie \u00e8 stata rinnovata per una terza stagione.\nTrasmissione.\nNegli Stati Uniti la serie \u00e8 stata presentata in anteprima con tre episodi combinati in uno speciale di un'ora, in onda su Disney Channel il 15 gennaio 2021. Gli episodi hanno continuato ad essere trasmessi settimanalmente sulla rete, ogni venerd\u00ec fino al 12 marzo 2021.\nI primi cinque episodi sono stati resi disponibili su Disney+ il 26 febbraio 2021. Gli episodi restanti sono stati pubblicati ogni venerd\u00ec fino al 9 aprile 2021. \nIn Italia la serie \u00e8 stata pubblicata su Disney+ il 20 ottobre 2021."}
{"id": "9122992", "revid": "18323", "url": "https://it.wikipedia.org/wiki?curid=9122992", "title": "Episodi de I segreti di Sulphur Springs", "text": ""}
{"id": "9123006", "revid": "599013", "url": "https://it.wikipedia.org/wiki?curid=9123006", "title": "Luka \u0160u\u0161njara", "text": "Carriera.\nClub.\nProdotto delle giovanili del , nel 2014 viene acquistato dall', dove gioca per due stagioni con la Primavera. Nel 2016 firma il suo primo contratto da calciatore con il , club della seconda divisione slovena. Dopo una sola annata, l'anno successivo si trasferisce al , sempre nella seconda divisione slovena. Nel 2017 si trasferisce al , nella massima serie slovena. Dal 2018 al 2020 milita nel , con il quale ottiene anche la promozione in massima serie. Nella stagione 2020-2021 ha fatto parte della rosa del , formazione militante nella seconda divisione francese. Nel 2021 si trasferisce ai polacchi del .\nNazionale.\nHa rappresentato le varie nazionali giovanili slovene, dall'Under-16 all'Under-21.\nStatistiche.\nPresenze e reti nei club.\n\"Statistiche aggiornate al 15 settembre 2021.\""}
{"id": "9123007", "revid": "1430519", "url": "https://it.wikipedia.org/wiki?curid=9123007", "title": "Legge sull'estradizione di Hong Kong", "text": "La legge sull'estradizione di Hong Kong \u00e8 stato un disegno di legge proposto in materia di estradizione per modificare la \"Ordinanza sui criminali latitanti\" in relazione agli accordi speciali di consegna e alla \"Ordinanza sull'assistenza giudiziaria in materia penale\" in modo che potessero essere presi accordi per l'assistenza legale reciproca tra Hong Kong e qualsiasi luogo al di fuori di Hong Kong. Il disegno di legge \u00e8 stato proposto dal governo di Hong Kong nel febbraio 2019 per istituire un meccanismo per il trasferimento di latitanti non solo per Taiwan, ma anche per la Cina continentale e Macao, attualmente escluse dalle leggi esistenti.\nStoria.\nL'introduzione del disegno di legge ha causato molte critiche a livello nazionale e all'estero da parte di professionisti in materia, organizzazioni di giornalisti, gruppi imprenditoriali e governi stranieri che temevano l'erosione della magistratura di Hong Kong e delle sue garanzie integrate, nonch\u00e9 danni al clima imprenditoriale della regione. In gran parte, questa paura \u00e8 stata attribuita alla nuova capacit\u00e0 della Cina, attraverso questo disegno di legge, di arrestare i dissidenti politici a Hong Kong. Ci sono state diverse proteste contro il disegno di legge a Hong Kong e in altre citt\u00e0 all'estero. Il 9 giugno, i manifestanti, stimati in numero da centinaia di migliaia a pi\u00f9 di un milione, hanno marciato per le strade e hanno chiesto al Capo esecutivo di Hong Kong Carrie Lam di dimettersi. Il 15 giugno, Lam ha annunciato che avrebbe sospeso la proposta di legge. Le proteste chiedevano il ritiro completo del disegno di legge e successivamente l'attuazione del suffragio universale, promesso e garantito nella legge fondamentale di Hong Kong. \nIl 4 settembre, dopo tredici settimane di proteste, Lam ha ufficialmente promesso di ritirare il disegno di legge con la ripresa della sessione legislativa dopo la pausa estiva. Il 23 ottobre, il Segretario alla sicurezza John Lee, che aveva originariamente introdotto il disegno di legge, ne ha annunciato il ritiro formale da parte del governo."}
{"id": "9123015", "revid": "125076566", "url": "https://it.wikipedia.org/wiki?curid=9123015", "title": "Hard Head", "text": "Hard Head, reso graficamente HAP.D HEAD nella versione internazionale e intitolato originariamente Dr. Bulgehead () \u00e8 un videogioco arcade, di tipo platform e sparatutto a scorrimento orizzontale, pubblicato dall'azienda sudcoreana SunA Electronics nel 1988. Si tratta di un gioco con elementi fantasy, ispirato sia a \"Super Mario Bros.\" sia a \"Bubble Bobble\".\nIl videogioco prende nome dal personaggio controllato dal primo giocatore: nella modalit\u00e0 in doppio gli viene affiancato il Dr. Bulgehead. Hard Head e Bulgehead sono due fratelli gemelli - distinguibili solo per il colore differente delle loro tute - che per compiacere le fidanzate devono superare una serie di prove pericolose.\nNel 1991 ne \u00e8 stato realizzato un sequel, \"Hard Head 2\", originariamente intitolato \"Dr. Bulgehead 2\". \nModalit\u00e0 di gioco.\nCome in \"Bubble Bobble\" i personaggi giocanti intrappolano in bolle i nemici comuni che trovano nel loro cammino - umani, animali, oggetti animati - per poi saltare su di esse provocandone la distruzione, cosa che riprende dunque quanto gi\u00e0 visto in \"Super Mario Bros.\": se per\u00f2 il giocatore si lascia sfuggire le bolle, i nemici comuni si libereranno appena queste avranno raggiunto il punto pi\u00f9 alto dello schermo. Entrambi i protagonisti dimostrano di essere all'altezza dei loro nomi (che in italiano suonano come \"testa dura\" e \"rigonfiamento del capo\") dando testate per rompere i blocchi presenti, alcuni dei quali contengono potenziamenti. Raccogliendo le mazze d'acciaio presenti in alcuni dei sedici livelli del gioco si ha un ulteriore modo per togliere di mezzo i nemici comuni, la cui eliminazione tuttavia non \u00e8 indispensabile, in quanto l'obiettivo principale \u00e8 quello di raggiungere l'uscita di ogni livello entro il tempo previsto.\nAl contrario dei nemici comuni, i boss che appaiono in \"Hard Head\" vanno necessariamente sconfitti: per eliminarli bisogna sparare contro di essi bolle a ripetizione, senza quindi che rimangano intrappolati. Ve ne sono diversi, ma qualche livello ne \u00e8 privo, mentre in altri livelli bisogna affrontarne pi\u00f9 di uno, in successione. Quasi tutti i boss riappaiono pi\u00f9 volte nel gioco.\nTre sono le vite a disposizione (con punti ferita), incrementabili al raggiungimento di determinati punteggi. Si perde una vita esaurendo l'energia, oppure facendo scadere il tempo richiesto per il completamento di un livello, o ancora finendo in trappole e in precipizi; vi sono livelli in cui bisogna anche evitare di farsi travolgere da ambulanze, camion e altri mezzi, il cui transito viene preannunciato dal suono del clacson (nella maggior parte dei casi sfrecciano da destra verso sinistra, ma talvolta possono provenire da sinistra, apparendo dunque alle spalle dei personaggi giocanti).\nUn bonus di 5.000 punti pu\u00f2 essere ottenuto tutte le volte che si manda un pallone da calcio in rete, alla fine di ogni livello.\nSi usano un joystick (per controllare i movimenti dei due protagonisti) e due tasti: A per attaccare (e lanciare il pallone), B per saltare. Pi\u00f9 il tasto B viene premuto, maggiore sar\u00e0 l'altezza dei salti effettuati.\nColonna sonora.\nLa colonna sonora \u00e8 composta soprattutto da adattamenti di celebri pezzi della musica classica come il primo movimento del balletto \"Il lago dei cigni\", il primo movimento della \"Sinfonia n. 40\" di Mozart e la \"Fantasia-Improvviso\" di Chopin. Durante gli scontri coi boss sono invece ascoltabili temi musicali originali."}
{"id": "9123024", "revid": "709565", "url": "https://it.wikipedia.org/wiki?curid=9123024", "title": "Secrets of Sulphur Springs", "text": ""}
{"id": "9123032", "revid": "62748", "url": "https://it.wikipedia.org/wiki?curid=9123032", "title": "Tappeto di Mantes", "text": "Il tappeto di Mantes \u00e8 un'opera d'arte safavide, attributa all'Iran della seconda met\u00e0 del XVI secolo e conservato al Museo del Louvre, a Parigi, presso il Dipartimento di Arti Islamiche (OA 6610). Molto grande (7,83 x 3,79 metri), fu scoperto nella Collegiata di Mantes nel 1912 e acquisito meno di un anno dopo dal museo, nel 1913. \u00c8 realizzato in lana, con nodi asimmetrici.\nStoria.\nIl tappeto di Mantes \u00e8 noto per aver adornato i saloni della sottoprefettura di Mantes prima di essere depositato nella collegiata e utilizzato durante i matrimoni, esteso nel coro, ma nessun documento ufficiale consente di stabilire quando e come sia arrivato in Francia. \u00c8 menzionato nell'inventario dei beni delle chiese di Eug\u00e8ne Viollet-le-Duc, \u00e8 oggetto di una menzione nel suo \"Dizionario dei mobili\", pubblicato nel 1872. Potrebbe essere entrato nel paese gi\u00e0 nel XVII secolo, quando gli scambi tra Francia e Iran si intensificarono, come oggetto di una donazione da Madame du Barry, amante di Luigi XV alla citt\u00e0 di Mantes, senza che questo fatto sia certo.\nIl suo stato di conservazione \u00e8 mediocre, essendosi deteriorato durante un abbandono in un locale in costruzione. Un'intera parte \u00e8 gravemente danneggiata.\nDescrizione.\nIl tappeto, di forma rettangolare, presenta un ampio bordo principale, dove si susseguono combattimenti tra draghi e fenici separati da motivi floreali. Questa fascia \u00e8 incorniciata da due bordi secondari relativamente stretti con motivi floreali e nuvole cinesi (le cosiddette \"nuvole tchi\") per il bordo esterno.\nLa parte centrale \u00e8 organizzata rigorosamente attorno a due assi perpendicolari di simmetria. Al centro ci sono tre medaglioni a stella intrecciati, dal pi\u00f9 piccolo al pi\u00f9 grande, rosso con motivi floreali, verde tenue con quattro pantere alla ricerca di altrettante antilopi e rosso con quattro combattimenti tra due fenici e un drago, sempre su uno sfondo di motivi floreali. Ogni livello ha un bordo floreale, e quello del medaglione pi\u00f9 grande serve anche a incorniciare il cartiglio e le mandorle che fuoriescono da ogni lato. I cartigli, su fondo azzurro, sono decorati con fogliame con fiori di loto e palmette bifide, mentre nelle mandorle sono presenti due kilin attorno ad un cipresso.\nIl resto del fondo si organizza, ai lati del medaglione centrale, in due registri, mentre la simmetria assiale \u00e8 sempre perfetta. Nel registro inferiore, in ciascuna met\u00e0, alberi fioriti avvolgono due cipressi ai piedi dei quali pascolano capridi e corrono una lepre, mentre un leone divora una gazzella e una volpe si inoltra nei giunchi. Gli uccelli si divertono tra i rami e passano al registro superiore, dove vediamo un cacciatore che mira con il suo fucile a un leone sul dorso di una gazzella. Sopra il cacciatore, un pavone trova posto tra il medaglione e il cartiglio, vari animali bevono in uno stagno, riconoscibile non per il suo colore rosso, ma per i pesci e le anatre che ci nuotano. A dominare lo specchio d'acqua, un albero, forse un acero, tra i cui rami due uccelli hanno creato un nido per nutrire i loro piccoli.\nDatazione.\nPer la sua tecnica e l'uso di nodi asimmetrici, non \u00e8 difficile attribuire questo tappeto alla Persia, anche se il centro di fabbricazione non pu\u00f2 essere determinato con precisione. D'altra parte, la datazione risulta essere pi\u00f9 complessa. Quest'opera \u00e8 in linea con i tappeti a medaglione, la cui organizzazione riprende quella delle miniature e delle legature dell'inizio del XVI secolo e tra cui il famoso \"Dario dell'universo\" e i due tappeti della tomba di Shaykh Safi ad Ardabil. Tuttavia, gli specialisti preferiscono datarlo alla seconda met\u00e0 di questo secolo, o addirittura all'inizio del XVII secolo, per la presenza del fucile, arma arrivata in Iran solo dopo la battaglia di Chaldiran (1514), che si diffuse gradualmente. L'assenza di pennacchi e una certa goffaggine nella rappresentazione degli animali sono anche da attribuire alla tarda datazione.\nDecorazione: simbolismo e significato.\nPossiamo collegare il tappeto di Mantes a un gruppo di cosiddetti tappeti da caccia. L'iconografia della caccia \u00e8 abbastanza comune in Iran, essendo uno sport tradizionale, molto apprezzato dalla nobilt\u00e0 che vi trovava il modo di allenarsi per la guerra. Possiamo citare un famoso esempio del museo Poldi Pezzoli di Milano, dove vediamo cavalieri che attaccano diversi animali in una composizione brulicante. Qui per\u00f2 il tema si attualizza, con l'apparizione del fucile, impugnato da un cacciatore a piedi e da solo.\nCi sono anche diversi motivi simbolici che meritano una spiegazione.\nOpere coeve.\nDiversi tappeti possono essere paragonati a quello di Mantes. In particolare c'\u00e9, al Mus\u00e9e des Arts D\u00e9coratifs di Parigi, un frammento di tappeto della met\u00e0 del XVI secolo del tutto paragonabile, con un medaglione, il cui campo rappresenta un giardino con cipressi e alberi in fiore. I colori sono molto meno vari, ma la tessitura e il disegno molto pi\u00f9 fini, grazie all'uso della seta."}
{"id": "9123059", "revid": "125730960", "url": "https://it.wikipedia.org/wiki?curid=9123059", "title": "Tony D'Angelo (wrestler)", "text": "Carriera.\nWWE (2021\u2013presente).\n\"NXT\" (2021\u2013presente).\nNella puntata di \"NXT\" del 5 ottobre 2021 Joseph Ariola debutt\u00f2 in WWE con il ring name Tony D'Angelo, sconfiggendo Malik Blade in pochi minuti. Il 5 dicembre, a \"NXT WarGames\", D'Angelo, Bron Breakker, Carmelo Hayes e Grayson Waller, sconfissero il Team Black &amp; Gold (Johnny Gargano, LA Knight, Pete Dunne e Tommaso Ciampa) in un WarGames match. Dopo una serie di vittorie contro Ru Feng, Dexter Lumis e Andre Chase, D'Angelo incass\u00f2 la prima sconfitta contro Pete Dunne nella puntata di \"NXT 2.0\" del 21 dicembre, attaccando poi brutalmente lo stesso Dunne con un piede di porco. Dalla successiva faida che ne segu\u00ec, D'Angelo sconfisse Dunne in un Crowbar On a Pole match l'11 gennaio ad \"NXT 2.0\". Nella puntata di \"NXT 2.0\" del 25 gennaio D'Angelo perse contro Cameron Grimes a causa dell'intervento di Pete Dunne, fallendo nel diventare il contendente n\u00b01 all'NXT North American Championship. Il 15 febbraio, nella puntata speciale \"NXT Vengeance Day\", D'Angelo perse contro Dunne in un Weaponized Steel Cage match"}
{"id": "9123082", "revid": "287204", "url": "https://it.wikipedia.org/wiki?curid=9123082", "title": "Madrasa Madar-i Shah", "text": "La Madrasa Madar-i Shah o madrasa Chahar B\u0101gh ( \"Scuola dei Quattro Giardini\"), \u00e8 un complesso culturale del XVII-XVIII secolo a Isfahan, in Iran situato sul viale Chahar Bagh.\nDescrizione.\nIl complesso fu costruito all'epoca di Sultan Husayn, un re safavide, come scuola teologica e clericale per formare coloro che erano interessati a tali scienze. Per finanziare la scuola, la madre di Sultan Husayn fece costruire nelle vicinanze un grande caravanserraglio, le cui entrate andavano alla fondazione. Il portale monumentale dal viale principale conduce direttamente in un vestibolo ottagonale a cupola. Questa e la maggior parte delle pareti sono ricoperte da mattoni di colore giallo brillante che danno una sensazione di leggerezza. Il portale d'ingresso decorato con facciata in oro e argento e le piastrelle all'interno dell'edificio sono capolavori dell'arte iranica. La corte centrale, con la sua piscina e il suo giardino, \u00e8 circondata da portici su due livelli, ognuno dei quali d\u00e0 accesso ad una stanza per gli studenti."}
{"id": "9123083", "revid": "439868", "url": "https://it.wikipedia.org/wiki?curid=9123083", "title": "Savanovi\u0107", "text": ""}
{"id": "9123086", "revid": "1571097", "url": "https://it.wikipedia.org/wiki?curid=9123086", "title": "Te Ao M\u0101rama", "text": "Te Ao M\u0101rama \u00e8 il quarto EP della cantautrice neozelandese Lorde, pubblicato il 9 settembre 2021 dall'etichetta discografica Universal Music New Zealand. L'EP \u00e8 composto da 5 canzoni dell'album \"Solar Power\" cantate interamente in lingua maori, la lingua indigena della Nuova Zelanda. Lorde ha annunciato che tutti i guadagni derivati dall'EP saranno donati in beneficenza."}
{"id": "9123090", "revid": "1632387", "url": "https://it.wikipedia.org/wiki?curid=9123090", "title": "Legions of Bastards", "text": " &lt;ns&gt;0&lt;/ns&gt;\n &lt;revision&gt;\n &lt;timestamp&gt;2021-09-15T14:16:30Z&lt;/timestamp&gt;\n &lt;contributor&gt;\n &lt;username&gt;Nima Tayebian&lt;/username&gt;\n &lt;/contributor&gt;\n &lt;comment&gt;creazione pagina&lt;/comment&gt;\n &lt;model&gt;wikitext&lt;/model&gt;\n &lt;format&gt;text/x-wiki&lt;/format&gt;\nLegions of Bastards \u00e8 il sesto album in studio del gruppo musicale svedese Wolf, pubblicato nel 2011 dalla Century Media Records."}
{"id": "9123094", "revid": "1516087", "url": "https://it.wikipedia.org/wiki?curid=9123094", "title": "Dacia Spring", "text": ""}
{"id": "9123103", "revid": "123123204", "url": "https://it.wikipedia.org/wiki?curid=9123103", "title": "Amami (Nek)", "text": "Amami \u00e8 il primo singolo del cantante Nek pubblicato nel 1992 come primo estratto dal primo album in studio Nek.\nTracce.\n1.Amami - 3:50 (Nek, Massimo Varini, Antonio Verrascina)"}
{"id": "9123104", "revid": "205250", "url": "https://it.wikipedia.org/wiki?curid=9123104", "title": "Galileo Vercesi", "text": "Biografia.\nStudi\u00f2 giurisprudenza all'Universit\u00e0 di Pavia come convittore del Collegio Borromeo. Partecip\u00f2 come volontario alla prima guerra mondiale e fu decorato con due medaglie di bronzo. Nel dopoguerra si era impegnato in politica e, sino allo scioglimento dei partiti decretato dal fascismo, era stato segretario del Partito popolare a Milano. Non volle mai aderire al PNF e fu, per questo, sempre controllato dalla polizia. Ci\u00f2 non gli imped\u00ec, nel 1938, di riprendere clandestinamente la sua militanza.\nDopo l'8 settembre 1943, col nome di copertura di \"Cusani\", fu tra gli organizzatori della Resistenza nel Milanese. Per la sua esperienza politica e militare, entr\u00f2 a far parte del Comando generale del Corpo volontari della libert\u00e0 come comandante delle formazioni della Democrazia Cristiana. Gli sarebbe succeduto nell'incarico Enrico Mattei, quando l'avvocato, era il 17 marzo 1944, fu arrestato nel suo studio dalla polizia.\nIncarcerato a Monza e poi trasferito a San Vittore, il 9 giugno fu avviato al Campo di concentramento di Fossoli. Fu fucilato dai tedeschi, per rappresaglia, nel vicino poligono di tiro di Cibeno, con altri 66 deportati. A Galileo Vercesi \u00e8 dedicato un Circolo cooperativo di Canegrate. Al suo nome, a Pavia, \u00e8 stata intitolata la vecchia via Darsena. Un gruppo di case a Baggio (Milano) reca il suo nome."}
{"id": "9123105", "revid": "588403", "url": "https://it.wikipedia.org/wiki?curid=9123105", "title": "UEFA Women's Champions League 2021-2022 - Fase a gironi", "text": "Questa voce raccoglie un approfondimento sulle gare della fase a gironi dell'edizione 2021-2022 della UEFA Women's Champions League.\nFormato.\nL'edizione 2021-2022 ha segnato il cambio di formato della competizione, includendo per la prima volta una fase a gironi con partite di andata e ritorno. Alla fase a gironi sono state ammesse in totale 16 squadre, delle quali 4 ammesse direttamente, mentre le restanti 12 sono state ammesse tramite una fase di qualificazione. Le quattro squadre ammesse di diritto alla fase a gironi sono il , come campione in carica, il , il e il , vincitori dei campionati nazionali delle federazioni classificate ai primi tre posti nel ranking UEFA. Le restanti dodici squadre sono le vincitrici del secondo turno della fase di qualificazione, sette delle quali provenienti dal percorso Campioni e le altre cinque provenienti dal percorso Piazzate.\nLe sedici squadre partecipanti alla fase a gironi sono state suddivise, tramite sorteggio, in quattro gironi da quattro squadre ciascuno. In ciascun girone ogni squadra affronta le altre in partite di andata e ritorno, per un totale di sei giornate. Le squadre classificate ai primi due posti sono ammesse alla fase a eliminazione diretta.\nSquadre partecipanti.\nLe squadre sono state suddivise nelle quattro urne in base al proprio coefficiente UEFA, inserendo nell'urna 1 le quattro ammesse direttamente alla fase a gironi. Il sorteggio per definire la composizione dei gironi si \u00e8 tenuto il 13 settembre 2021."}
{"id": "9123109", "revid": "1186766", "url": "https://it.wikipedia.org/wiki?curid=9123109", "title": "Guidi (cognome)", "text": "Guidi \u00e8 un cognome di lingua italiana.\nVarianti.\nDi Guida, Guida, Guidalotti, Guidarelli, Guidastri, Guidelli, Guidetti, Guidicini, Guidini, Guido, Guidone, Guidoni, Guiducci, Guiduzzi, Guitti, Guitto.\nOrigine e diffusione.\nIl cognome \u00e8 tipicamente centro-settentrionale.\nPotrebbe derivare dal prenome Guido.\nIn Italia conta circa 5339 presenze.\nLa variante \"Guidicini\" compare a Bologna; \"Guiduzzi\" \u00e8 forlinese e bolognese; \"Guido\" \u00e8 tipico di cosentino e leccese; \"Guidelli\" \u00e8 toscano, della provincia di Arezzo; \"Guida\" compare prevalentemente al Nord e al Sud; \"Guidalotti\" \u00e8 fiorentino; \"Guidastri\", poco comune, \u00e8 bolognese; \"Guidarelli\" \u00e8 presente in Toscana, Marche e nella citt\u00e0 metropolitana di Roma; \"Di Guida\" compare a Napoli; \"Guidetti\" \u00e8 tosco-emiliano, con un ceppo anche in provincia di Varese; \"Guidone\" \u00e8 foggiano e napoletano; \"Guidoni\" \u00e8 grossetano e romano; \"Guiducci\" compare nel centro Italia; \"Guitto\" \u00e8 tipicamente campano, specificatamente napoletano; \"Guitti\" \u00e8 bresciano, ravennate e ferrarese; \"Guidini\" \u00e8 estremamente raro."}
{"id": "9123113", "revid": "123004559", "url": "https://it.wikipedia.org/wiki?curid=9123113", "title": "Circolo della Stampa Sporting", "text": ""}
{"id": "9123116", "revid": "767487", "url": "https://it.wikipedia.org/wiki?curid=9123116", "title": "La morte sul trapezio", "text": "La morte sul trapezio (\"Rivalen der Manege\") \u00e8 un film m\u00e9lo tedesco del 1958. Ambientato nel mondo del circo, \u00e8 diretto da Harald Philipp, mentre Claus Holm, Elma Karlowa, Germaine Damar e Helmut Schmid interpretano i ruoli principali.\nTrama.\nI trapezisti Bimbo e Marianne Tagore, marito e moglie, si esibiscono sotto il grande tendone del circo Williams, e ne sono le star. Il loro numero sensazionale attira ogni sera molti visitatori. La coppia ha anche una figlia piccola, Monika. Coinvolto nel numero \u00e8 anche l'invidioso fratellastro di Bimbo, Kovacz, che deve occuparsi della sicurezza del numero. Kovacz vorrebbe essere lui stesso la star della pista, e soffre apertamente il suo essere all'ombra di Bimbo, oltre a desiderare segretamente sua moglie. La sua invidia e il suo risentimento lo portano ad essere negligente.\nUna sera questa negligenza causa un incidente fatale nel bel mezzo dello spettacolo: poich\u00e9 la rete da salto non \u00e8 nelle condizioni adeguate, Marianne cade davanti agli occhi di suo marito e del pubblico. Poco dopo muore per le ferite riportate. All'inizio, \u00e8 Bimbo a essere accusato dell'incidente, e deve anche rispondere in tribunale per la negligenza di Kovacz. La successiva assoluzione non gli toglie tuttavia i sensi di colpa.\nBimbo \u00e8 depresso e inizia a ubriacarsi. Per la piccola figlia, tuttavia, rimane un padre premuroso e amorevole. Un giorno la signora Bornemann, sorella di Marianne e zia di Monika, cerca di prendere in custodia la figlia di Bimbo.\nContemporaneamente al Williams Circus arriva una nuova artista, la domatrice Yvonne, che si innamora di Bimbo. La giovane donna gli infonde speranza e cerca di liberare l'uomo dal suo isolamento. Con lei come nuovo partner di trapezio, vede finalmente l'opportunit\u00e0 di presentare di nuovo il suo vecchio numero. L'invidia torna tuttavia a crescere in Kovacz, che progetta un sabotaggio per far fallire il grande ritorno di Bimbo. Monika \u00e8 tornata frattanto al circo e si nasconde per poter restare col padre.\nNel circo scoppia un incendio durante uno scontro fisico tra Kovacz, che vuole segnalare alla polizia dove si trova Monika, e Bimbo. Bimbo salva la vita di Kovacz, che in ospedale confesser\u00e0 le sue colpe.\nProduzione.\nLe riprese di \"La morte sul trapezio\" sono iniziate il 3 febbraio 1958 e terminarono il mese successivo. Il film \u00e8 stato girato al Circus Williams di Colonia-M\u00fclheim e a Leverkusen. La prima mondiale ha avuto luogo il 17 luglio 1958 nell'Ufa-Palast a Colonia. La prima televisiva \u00e8 stata il 2 luglio 1967 su ZDF.\nCritica.\nNel \"Lexikon des internationalen Films\" si legge: \u201cUn goffo esempio di cinema d'intrattenimento tedesco.\""}
{"id": "9123118", "revid": "474175", "url": "https://it.wikipedia.org/wiki?curid=9123118", "title": "Trenes Argentinos Operaciones", "text": "Operadora Ferroviaria Sociedad del Estado, acronimo SOFSE, meglio conosciuta come Trenes Argentinos Operaciones, \u00e8 un'azienda pubblica argentina che si occupa della gestione del trasporto ferroviario nonch\u00e9 della manutenzione del materiale rotabile.\nStoria.\nDopo la privatizzazione della rete ferroviaria argentina portata avanti nella prima met\u00e0 degli anni novanta dal presidente Carlos Menem, l'Argentina era rimasta priva di un'azienda statale che gestisse il trasporto passeggeri. \nNel febbraio 2008, durante la presidenza di Cristina Fern\u00e1ndez de Kirchner, fu approvata la legge N. 26352 che riorganizzava il sistema ferroviario nazionale istituendo, la Administraci\u00f3n de Infraestructuras Ferroviarias (ADIF) e la Operadora Ferroviaria SOFSE. Successivamente il Decreto 752 del 6 maggio 2008 reoglamento la neocostituita compagnia che gi\u00e0 alla fine dell'anno pot\u00e9 entrare in funzione. \nNonostante fosse stata istituita nel 2008 la SOFSE entr\u00f2 realmente in funzione solo due anni pi\u00f9 tardi, quando subentr\u00f2 nella gestione delle linee ferroviarie della provincia del Chaco. Dal 2011 gest\u00ec anche i treni regionali nelle province di Buenos Aires e Salta. Nel 2012 la SOFSE ricevette in gestione tutte le linee suburbane della Grande Buenos Aires non ancora date in concessione e delle province di C\u00f3rdoba, Tucum\u00e1n via Rosario e Entre R\u00edos.\nNell'ottobre 2013 ricevette in gestione dallo stato la linea Sarmiento. In quello stesso anno l'azienda statale inizi\u00f2 a gestire il Treno della Costa. Il 2 marzo 2015, in seguito alla rescissione dei contratti con le imprese concessionarie, lo stato argentino assegno alla Trenes Argentinos Operaciones la gestione delle linee suburbane Belgrano Sur, Mitre, San Mart\u00edn e Roca. "}
{"id": "9123124", "revid": "106908", "url": "https://it.wikipedia.org/wiki?curid=9123124", "title": "Grozer", "text": ""}
{"id": "9123125", "revid": "2145227", "url": "https://it.wikipedia.org/wiki?curid=9123125", "title": "Canonizzazioni celebrate da papi", "text": ""}
{"id": "9123126", "revid": "474175", "url": "https://it.wikipedia.org/wiki?curid=9123126", "title": "Operadora Ferroviaria Sociedad del Estado", "text": ""}
{"id": "9123128", "revid": "1369234", "url": "https://it.wikipedia.org/wiki?curid=9123128", "title": "Mark Semioli", "text": "Carriera.\nDopo aver giocato con societ\u00e0 minori nelle leghe statunitensi, nel 1996 Semioli passa al con cui rimane fino al 1997 e collezionando 45 presenze, siglando tre reti. Il 17 giugno 1997 passa al con cui rimane fino al momento del ritiro dal calcio, annunciato nel novembre 2001. Con i MetroStars ha collezionato in totale 87 presenze e siglato quattro reti.\nStatistiche.\n\"Statistiche aggiornate al 17 novembre 2001.\""}
{"id": "9123130", "revid": "439868", "url": "https://it.wikipedia.org/wiki?curid=9123130", "title": "\u0160u\u0161njara", "text": ""}
{"id": "9123148", "revid": "287204", "url": "https://it.wikipedia.org/wiki?curid=9123148", "title": "Madonna del Rosario con i santi Domenico e Caterina da Siena", "text": "La Madonna del Rosario con i santi Domenico di Guzman e Caterina da Siena \u00e8 dipinto olio su tela realizzato da Enea Salmeggia detto il Talpino nel 1605 per i frati domenicani della chiesa dei Santi Bartolomeo e Stefano e conservato nella terza cappella a sinistra dedicata a san Domenico, titolare della cappella.\nStoria.\nMolte furono le committenze che il pittore nembrese ottenne per le chiese di Bergamo e della bergamasca tanta era la fama che aveva raggiunto, tanto che lo storico Borsieri scrisse: \u201cmove a mirar devotamente ciascuna sua immagine fino i nemici della stessa devotione\u201d\nDel dipinto si conserva un bozzetto nella pinacoteca dell'Accademia Carrara proveniente dalla collezione del conte Giacomo Carrara, uno dei pi\u00f9 conosciuti dell'artista. Il dipinto presenta la firma dell'artista con la datazione, dati rinvenuti solo dopo il restauro del 1995: \"AENEAS SALMETIA 1605\". Alla data della sua commissione le cappelle della chiesa non erano state ancora definite. Dopo che chiesa ebbe ottenuto la prepositura da papa Pio V, ebbe inizio la sua completa ricostruzione con lavori che si protrassero dal 1604 al 1638, e molte furono le committenze per opere artistiche che si susseguirono in quegli anni. Fu, infatti, nel 1638 che fu ordinata la pala di San Domenico di Soriano commissionata con la spesa di 230 scudi a Napoli. Secondo lo storico Andrea Pasta l'altare di San Domenico, fu definito solo nel 1768: \"moderno e ben ideato... di finissimi marmi... di Antonio Gelpi\". La confusione prosegu\u00ec e port\u00f2 a ritenere che fosse il Gelpi autore della tela che doveva essere una copia di una presente a Napoli raffigurante il miracolo di Soriano del 1530. Furono quindi realizzate altre tele con l'iconografia del santo. \nLa tela fu posta sull'altare dedicato al santo solo nel 1862. Il dipinto risulta inserito nell'elenco del 31 marzo 1903 e inviato al Subeconomato dei beni Vacanti del Regno d'Italia come seconda opera della chiesa, dopo l'importante pala Martinengo di Lorenzo Lotto e indicata come opera di: \"Talpino Vergine e S. Domenico all'altare di facciata alla Cappella del Rosario\", documento conservato a Milano.\nDescrizione.\nIl dipinto \u00e8 conservato come pala d'altare della cappella dedicata a san Domenico fondatore dell'ordine domenicani che gestisce la chiesa, e raffigura una sacra conversazione, con la Vergine. dall'espressione dolcissima raffaellesca, posta nella parte superiore che regge il Bambino Ges\u00f9 tra le braccia il quale benedice e consegna corone del rosaio agli angeli che sono posti sul lato sinistro della tela e pare divertirsi a giocare con loro. La presenza di pi\u00f9 corone del rosario, contrariamente a quanto presente nel disegno preparatorio pare che sia stata una espressa richiesta dei frati domenicani. Nella luce e nei colori vi sono assonanze con il Lotto.\nLa parte inferiore raffigura san Domenico e santa Caterina e tra di loro il paesaggio, mentre il disegno raffigura altri santi che sono in contemplazione alla Vergine."}
{"id": "9123163", "revid": "439868", "url": "https://it.wikipedia.org/wiki?curid=9123163", "title": "\u0160u\u0161njar", "text": ""}
{"id": "9123165", "revid": "1924342", "url": "https://it.wikipedia.org/wiki?curid=9123165", "title": "Way 2 Sexy", "text": "Way 2 Sexy \u00e8 un brano musicale del rapper canadese Drake contenuto nel suo sesto album in studio, \"Certified Lover Boy\", pubblicato il 3 settembre 2021.\nIl brano vede la partecipazione dei rapper statunitensi Future e Young Thug e ha debuttato alla prima posizione della Billboard Hot 100.\nAntefatti.\n\"Way 2 Sexy\" \u00e8 stato inizialmente annunciato per il 27 agosto 2021 per sfidare l'album di Kanye West \"Donda.\" DJ Akademiks ha pubblicato sui social media filmati delle riprese del video musicale e ha affermato che sarebbe coinciso con l'uscita di \"Donda\", per via della faida tra Drake e West. Anche se alla fine non \u00e8 stato pubblicato il 27 agosto, il 13 settembre 2021, \"Billboard\" ha annunciato che la canzone aveva iniziato ad avere un impatto sulle stazioni radiofoniche statunitensi come singolo principale dell'album.\nDrake, Future e Young Thug avevano precedentemente collaborato per il brano \"D4L\" dal mixtape di Drake del 2020 \"Dark Lane Demo Tapes\".\nDescrizione.\nUna traccia composta da bassi pesanti, campiona il singolo del 1991 \"I'm Too Sexy\" del gruppo musicale britannico Right Said Fred, che raggiunse la prima posizione della Hot 100 nel 1991. \"Way 2 Sexy\" \u00e8 stata descritta come un brano trap da Sam Moore della rivista britannica The Independent.\nVideo musicale.\nIl video musicale \u00e8 stato pubblicato in concomitanza con l'usicita di \"Certified Lover Boy\" ed \u00e8 stato diretto da Dave Meyers. Descritto come \"ironico\", vede Drake interpretare diversi personaggi, formando infine una boy band con Future e Young Thug. Nel video appare anche il cestista dei Los Angeles Clippers Kawhi Leonard."}
{"id": "9123169", "revid": "1186766", "url": "https://it.wikipedia.org/wiki?curid=9123169", "title": "Guidalotti", "text": ""}
{"id": "9123170", "revid": "1186766", "url": "https://it.wikipedia.org/wiki?curid=9123170", "title": "Guidarelli", "text": ""}
{"id": "9123171", "revid": "1186766", "url": "https://it.wikipedia.org/wiki?curid=9123171", "title": "Guidastri", "text": ""}
{"id": "9123172", "revid": "1793244", "url": "https://it.wikipedia.org/wiki?curid=9123172", "title": "Gabby Duran Alien Sitter", "text": "Gabby Duran Alien Sitter (\"Gabby Duran &amp; the Unsittables\") \u00e8 una serie televisiva statunitense di fantascienza creata da Mike Alber e Gabe Snyder, basata sul romanzo \"Gabby Duran and the Unsittables\" di Elise Allen e Daryle Conners.\nLa serie \u00e8 trasmessa negli Stati Uniti dall'11 ottobre 2019 al 26 novembre 2021 su Disney Channel. In Italia la serie \u00e8 distribuita dal 12 febbraio 2021 su Disney+.\nTrama.\nDopo aver vissuto nell'ombra della madre e della sorella minore, Gabby Duran trova il suo momento per brillare quando ottiene un lavoro dal preside Swift come babysitter a un gruppo di bambini extraterrestri che si sono nascosti sulla Terra camuffati da umani.\nSigla.\nLa sigla, dal titolo \"I Do My Thing\", \u00e8 cantata dalla protagonista Kylie Cantrall.\nProduzione e trasmissione.\nIl 3 agosto 2018 Disney Channel ha dato il via libera alla produzione della serie a Vancouver, Canada, con la messa in onda prevista per il 2019. Il 2 agosto 2019 \u00e8 stato rivelato che la serie avrebbe debuttato ad ottobre 2019. Il 29 agosto Disney Channel ha annunciato la data esatta, l'11 ottobre 2019. \nIl 7 ottobre 2019, prima della trasmissione della prima stagione, la serie \u00e8 stata rinnovata per una seconda stagione, che ha debuttato il 4 giugno 2021.\nIl 6 dicembre 2021 \u00e8 stato annunciato che la serie \u00e8 stata cancellata dopo due stagioni.\nIn Italia la prima stagione \u00e8 stata pubblicata su Disney+ il 12 febbraio 2021."}
{"id": "9123173", "revid": "106908", "url": "https://it.wikipedia.org/wiki?curid=9123173", "title": "Krage", "text": ""}
{"id": "9123174", "revid": "1186766", "url": "https://it.wikipedia.org/wiki?curid=9123174", "title": "Guidicini", "text": ""}
{"id": "9123175", "revid": "709565", "url": "https://it.wikipedia.org/wiki?curid=9123175", "title": "Episodi di Celebrity Deathmatch (prima stagione)", "text": "La prima stagione della serie animata Celebrity Deathmatch, composta da 12 episodi, \u00e8 stata trasmessa negli Stati Uniti, da MTV, dal 14 maggio al 22 ottobre 1998.\nIn Italia \u00e8 stata trasmessa da gennaio a marzo 1999 su MTV.\n\"Seinfeld's Last Stand\".\nHillary Clinton vs. Monica Lewinsky, Mariah Carey vs. Jim Carrey, Tim Allen vs. Jerry Seinfeld.\n\"Where is Stallone?\".\nRosie O'Donnell vs. Oprah Winfrey, Liam Gallagher vs. Noel Gallagher, Arnold Schwarzenegger vs. Sylvester Stallone.\n\"The Mystery Of The Loch Ness Monster\".\nBigfoot vs. Mostro di Loch Ness, Mick Jagger vs. Steven Tyler, David Letterman vs. Jay Leno.\n\"Celebrity Deathmatch Goes To The Movies\".\nRoger Ebert vs. Gene Siskel, Dean Martin vs. Jerry Lewis, Spike Lee vs. Quentin Tarantino.\n\"Nick In A Coma\".\nCindy Crawford vs. Janeane Garofalo, Elvis Presley vs. Jerry Garcia, Jerry Springer vs. Rosie O'Donnell vs. Oprah Winfrey.\n\"Nick Returns\".\nFiona Apple vs. John Popper, Christopher Walken vs. Gary Oldman, Garth Brooks vs. Marilyn Manson.\n\"Presented By Big Bull Beer\".\nAretha Franklin vs. Barbra Streisand, Bill Gates vs. Michael Flatley, Leonardo DiCaprio vs. Jack Nicholson.\n\"The Missing Girl\".\nPuff Daddy vs. Trent Reznor, David Hasselhoff vs. John Tesh, Bruce Willis e Demi Moore vs. Tom Cruise e Nicole Kidman.\n\"Fandemonium I\".\nStone Cold Steve Austin vs. Vince McMahon, Adam Sandler vs. Chris Rock, Carmen Electra vs. Jenny McCarthy.\n\"Battle of The Bulls\".\nDavid Spade vs. Steven Seagal, Carlo, principe di Galles vs. Prince, Michael Jordan vs. Dennis Rodman.\n\"37th Annual Sci-Fi Fight Night\".\nC\u00e9line Dion vs. Keith Flint, Zatar l'Alieno vs. Nick Diamond, David Duchovny e Gillian Anderson vs. Tommy Lee Jones e Will Smith.\n\"Masters Of The Martial Arts\".\nRoseanne vs. Kelsey Grammer, Brandy Norwood vs. Courtney Love, Jackie Chan vs. Jean-Claude Van Damme."}
{"id": "9123176", "revid": "1186766", "url": "https://it.wikipedia.org/wiki?curid=9123176", "title": "Guidini", "text": ""}
{"id": "9123177", "revid": "96758", "url": "https://it.wikipedia.org/wiki?curid=9123177", "title": "Adelaarshorst", "text": ""}
{"id": "9123178", "revid": "1186766", "url": "https://it.wikipedia.org/wiki?curid=9123178", "title": "Guiduzzi", "text": ""}
{"id": "9123179", "revid": "125005267", "url": "https://it.wikipedia.org/wiki?curid=9123179", "title": "Episodi di Gabby Duran Alien Sitter (prima stagione)", "text": "La prima stagione di Gabby Duran Alien Sitter \u00e8 in onda negli Stati Uniti dal 11 ottobre 2019 al 20 marzo 2020 su Disney Channel. In Italia \u00e8 stata pubblicata il 12 febbraio 2021 su Disney+."}
{"id": "9123180", "revid": "1793244", "url": "https://it.wikipedia.org/wiki?curid=9123180", "title": "Episodi di Gabby Duran Alien Sitter (seconda stagione)", "text": "La seconda stagione di Gabby Duran Alien Sitter \u00e8 in onda negli Stati Uniti dal 4 giugno 2021 al 26 novembre 2021 su Disney Channel. In Italia \u00e8 inedita."}
{"id": "9123182", "revid": "709565", "url": "https://it.wikipedia.org/wiki?curid=9123182", "title": "Episodi di Celebrity Deathmatch (seconda stagione)", "text": "La seconda stagione della serie animata Celebrity Deathmatch, composta da 21 episodi, \u00e8 stata trasmessa negli Stati Uniti, da MTV, dal 31 gennaio all'11 novembre 1999.\nIn Italia \u00e8 stata trasmessa dal 2000 su MTV."}
{"id": "9123185", "revid": "287204", "url": "https://it.wikipedia.org/wiki?curid=9123185", "title": "Pinacoteca Querini Stampalia", "text": "La Pinacoteca Querini Stampalia \u00e8 una collezione d'arte e museo di Venezia. Situata all'interno di Palazzo Querini Stampalia, nel sestiere di Castello, sulla riva sinistra del Canal Grande, essa include opere celebri come l\"'Autoritratto\" e \"Adamo ed Eva\" di Palma il Giovane, una \"Sacra Conversazione\" di Palma il Vecchio e una \"Madonna con Bambini\" di Bernardo Strozzi. Contiene inoltre pregiati disegni di Giovanni Bellini, Raffaello, Paolo Veronese, Tiziano, e Tintoretto.\nLa galleria d'arte \u00e8 formata da venti stanze al secondo piano del palazzo che contiene anche mobili antichi e una vasta biblioteca pubblica, porcellane e strumenti musicali, oltre ad opere di artisti del XIV, XV, XVI, XVII e XVIII secolo.\nStoria.\nIl palazzo venne restaurato prima degli anni '60. Tra il 1961 e il 1963, Carlo Scarpa restaur\u00f2 alcune parti dell'edificio, modificandone altre. Scarpa cre\u00f2 alcune isolette con l'aiuto di un nuovo sistema idrico. Ricre\u00f2 un giardino all'interno del cortile con una fontana. Aggiunte successive (1993\u20132003) sono di Mario Botta. Il palazzo ospita anche la Fondazione Querini Stampalia, che sponsorizza un'importante biblioteca e numerose mostre di arte moderna."}
{"id": "9123188", "revid": "709565", "url": "https://it.wikipedia.org/wiki?curid=9123188", "title": "Episodi di Celebrity Deathmatch (terza stagione)", "text": "La terza stagione della serie animata Celebrity Deathmatch, composta da 25 episodi, \u00e8 stata trasmessa negli Stati Uniti, da MTV, dal 27 gennaio 2000 all'11 febbraio 2001.\nIn Italia \u00e8 stata trasmessa dal 2000 su MTV."}
{"id": "9123193", "revid": "709565", "url": "https://it.wikipedia.org/wiki?curid=9123193", "title": "Episodi di Celebrity Deathmatch (quarta stagione)", "text": "La quarta stagione della serie animata Celebrity Deathmatch, composta da 19 episodi, \u00e8 stata trasmessa negli Stati Uniti, da MTV, dal 22 luglio 2001 al 6 giugno 2002.\nIn Italia \u00e8 stata trasmessa dal 2002 su MTV."}
{"id": "9123194", "revid": "367445", "url": "https://it.wikipedia.org/wiki?curid=9123194", "title": "Claudio Tapia", "text": "Dal marzo 2017 ricopre l'incarico di presidente della Federazione calcistica dell'Argentina.\nBiografia.\nQuando era bambino, la famiglia si trasfer\u00ec nella capitale argentina Buenos Aires e ha vissuto nel quartiere operaio di Barracas. Dopo una breve carriera come calciatore nelle serie minori con il Barracas Central e il Dock Sud ha lavorato nel sindacato dei camionisti.\nNel giugno 2001 \u00e8 diventato presidente del Barracas Central. Durante il suo mandato Tapia si \u00e8 dedicato alla ricostruzione delle strutture del club e la squadra ha ottenuto la promozione in Primera B.\nDopo una lunga permanenza all'interno dei quadri minori dell'AFA, nel 2015 ne \u00e8 stato nominato vicepresidente. \nIl 29 marzo 2017 \u00e8 stato eletto presidente dell'AFA con 40 voti a favore e 3 astensioni.\n\u00c8 il genero del leader sindacale e presidente dell'Independiente Hugo Moyano."}
{"id": "9123195", "revid": "709565", "url": "https://it.wikipedia.org/wiki?curid=9123195", "title": "Episodi di Celebrity Deathmatch (quinta stagione)", "text": "La quinta stagione della serie animata Celebrity Deathmatch, composta da 8 episodi, \u00e8 stata trasmessa negli Stati Uniti, da MTV, dal 10 giugno al 29 luglio 2006.\nIn Italia \u00e8 stata trasmessa dal 15 gennaio al 12 marzo 2007 su MTV."}
{"id": "9123197", "revid": "709565", "url": "https://it.wikipedia.org/wiki?curid=9123197", "title": "Episodi di Celebrity Deathmatch (sesta stagione)", "text": "La sesta stagione della serie animata Celebrity Deathmatch, composta da 8 episodi, \u00e8 stata trasmessa negli Stati Uniti, da MTV, dal 9 febbraio al 30 marzo 2007.\nIn Italia \u00e8 stata trasmessa dal 19 marzo al 7 maggio 2007 su MTV."}
{"id": "9123200", "revid": "2039387", "url": "https://it.wikipedia.org/wiki?curid=9123200", "title": "Collegio elettorale di Faenza (Camera dei deputati)", "text": "Il collegio di Faenza fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Emilia-Romagna e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Faenza era uno dei 32 collegi uninominali in cui era suddivisa l'Emilia-Romagna e, come previsto dal D.Lgs. del 20 dicembre 1993 n. 536, era interamente compreso nella provincia di Ravenna e comprendeva i seguenti comuni: Bagnacavallo, Bagnara di Romagna, Brisighella, Casola Valsenio, Castel Bolognese, Cotignola, Faenza, Riolo Terme, Russi e Solarolo."}
{"id": "9123204", "revid": "71155", "url": "https://it.wikipedia.org/wiki?curid=9123204", "title": "Yordanis Borrero", "text": "Carriera.\nNel 2003 Yordanis Borrero ha partecipato ai Giochi Panamericani di Santo Domingo, vincendo la medaglia d'oro davanti al venezuelano Am\u00edlcar Pernia ed al connazionale Aristoteles Fuentes.\nQuattro anni dopo si \u00e8 ripetuto ai Giochi Panamericani di Rio de Janeiro 2007, conquistando nuovamente la medaglia d'oro con 317 kg nel totale, precedendo il colombiano Edwin Mosquera (313 kg) e l'ecuadoriano Ricardo Flores (308 kg).\nL'anno successivo Borrero ha partecipato alle Olimpiadi di Pechino 2008, terminando le sue prove al 4\u00ba posto finale con 328 kg nel totale, ma, in seguito a successivi e pi\u00f9 approfonditi controlli, l'armeno Tigran Gevorg Martirosyan, terzo classificato in quella competizione, \u00e8 risultato positivo al doping e cos\u00ec squalificato e privato della medaglia di bronzo, la quale \u00e8 stata pertanto riassegnata a Yordanis Borrero.\nAi Campionati mondiali di sollevamento pesi Borrero vanta un 4\u00ba posto nell'edizione di Santo Domingo 2006 con 316 kg nel totale."}
{"id": "9123205", "revid": "309289", "url": "https://it.wikipedia.org/wiki?curid=9123205", "title": "Vel'", "text": "Il Vel () \u00e8 un fiume della Russia europea, affluente di sinistra della Vaga, nel bacino della Dvina settentrionale. Scorre nell'Oblast' di Arcangelo, nei rajon Kono\u0161skij e Vel'skij.\nDescrizione.\nIl Vel' proviene dalle paludi nella parte occidentale dell'altopiano di Kono\u0161a a sud del villaggio di Kono\u0161a. Nel corso superiore scorre in una piccola valle, poi la valle si allarga per restringersi nuovamente nel basso corso. La direzione principale della corrente \u00e8 verso est, ma il corso \u00e8 tortuoso con vari cambi di direzione. Nel corso superiore le sponde sono boscose e paludose, in quello inferiore sono pi\u00f9 popolate. I maggiori centri abitati lungo il fiume sono il villaggio di Koz'mino, la citt\u00e0 di Vel'sk e, alla foce, Ust'-\u0160ono\u0161a. Sfocia nella Vaga a 355\u00a0km dalla foce. Ha una lunghezza di 223\u00a0km, il suo bacino \u00e8 di 5\u00a0390\u00a0km\u00b2. \nI suoi maggiori affluenti sono: Podjuga (lungo 102\u00a0km) e \u0160ono\u0161a (83\u00a0km) ambedue provenienti dalla sinistra idrografica."}
{"id": "9123208", "revid": "76963", "url": "https://it.wikipedia.org/wiki?curid=9123208", "title": "Gonario Gianoglio", "text": "Biografia.\nLaureato in giurisprudenza alla facolt\u00e0 di legge dell'Universit\u00e0 statale di Genova, ricopr\u00ec incarichi nazionali presso l' ACLI. Eletto sindaco di Nuoro nel 1964 all'et\u00e0 di 32 anni, conserv\u00f2 tale carica sino al 1969, data in cui venne eletto come consigliere regionale della Sardegna per tre legislature dove ricopr\u00ec incarichi di Giunta, come assessore a Rinascita, bilancio e urbanistica (1973), Bilancio, programmazione e rinascita (1973 - 1974), Industria e commercio (1974 - 1977) e Programmazione, bilancio e assetto del territorio (1978 - 1979)."}
{"id": "9123220", "revid": "1318658", "url": "https://it.wikipedia.org/wiki?curid=9123220", "title": "Malaguti Password", "text": "Il Malaguti Password \u00e8 uno scooter di dimensioni medio-grandi prodotto dalla casa motociclistica Malaguti dal 2005 al 2011.\nIl contesto.\nLo sviluppo del nuovo scooter medio a ruota alta della Malaguti viene avviato nel fine 2003 e l\u2019intero progetto \u00e8 costato oltre 5 milioni di euro ed \u00e8 durato 18 mesi; nel maggio del 2005 viene presentato ufficialmente al pubblico il Password.\nLe vendite partono immediatamente in Italia. Disponibile con il solo motore 250 Yamaha (prodotto in Italia dalla Minarelli) eroga 20,8 Cv a 7.500 giri/min ed \u00e8 omologato secondo la normativa Euro 2. Le sospensioni anteriori sono del tipo a forcella idraulica con steli da 35 mm mentre al posteriore viene adottato il doppio ammortizzatore regolabile, l\u2019impianto frenante \u00e8 composto da un disco anteriore da 270 mm e uno posteriore da 240 mm. La sella possiede una altezza da terra pari a 778 mm, l\u2019interasse misura 1.484 mm.\nLe ruote sono da 16 pollici, gli pneumatici di tipo tubeless hanno le dimensioni all'anteriore da 110/70/16 e al posteriore da 140/70/16. Il peso \u00e8 di 162\u00a0kg.\nNel maggio del 2007 il motore viene omologato Euro 3.\nLa produzione termina nell'aprile del 2011 in seguito alle difficolt\u00e0 finanziarie della casa madre."}
{"id": "9123241", "revid": "2174342", "url": "https://it.wikipedia.org/wiki?curid=9123241", "title": "The Stone - La settima pietra", "text": "The Stone \u2013 La settima Pietra \u00e8 un romanzo di genere thriller di Guido Sgardoli edito da Piemme nel 2017. \u00c8 ambientato in Irlanda nell\u2019immaginaria isola di Levermoir. \nNel 2019 il romanzo ha vinto il Premio Strega Ragazze e Ragazzi nella categoria 11+. \nTrama.\nLiam Locklin \u00e8 un adolescente che vive a Levermoir, una piccola isola al largo della costa occidentale dell\u2019Irlanda, e che ha perso da poco la madre in uno strano incidente domestico. Rimasto con il padre, un pescatore poco loquace e poco presente, Liam sta cercando di rimettere insieme, con difficolt\u00e0, i pezzi della propria vita. A causa del suo carattere insofferente e ribelle, viene considerato da tutti un cattivo soggetto, eccezion fatta per gli amici di sempre, il mingherlino e acuto Milton, detto Midrius, e la lunatica e sboccata Dotty. Il suicidio del vecchio farista e il ritrovamento vicino al cadavere di un frammento di pietra con particolari incisioni d\u00e0 il via a una serie di misteriosi e tragici eventi che sembrano coinvolgere l\u2019intera comunit\u00e0. Incendi, morti, sparizioni si susseguono con ritmo crescente e ogni volta, in prossimit\u00e0 del luogo dove si \u00e8 verificato il fatto, viene rinvenuta una pietra come quella trovata accanto al corpo del farista. Una pietra simile la possedeva la madre di Liam ed \u00e8 lo stesso ragazzo a scoprire che i frammenti, se avvicinati, si uniscono a formare un masso unico. Che sia la tristemente famosa settima pietra, il monolito scomparso dall\u2019interno di un antichissimo circolo di pietre e latore di una terribile maledizione? Toccher\u00e0 a Liam e ai suoi amici rivelare agli abitanti dell\u2019isola la sconvolgente verit\u00e0. \nPremi.\nPremio Strega Ragazze e Ragazzi 2019 11+"}
{"id": "9123249", "revid": "300067", "url": "https://it.wikipedia.org/wiki?curid=9123249", "title": "Fathi Mohammed Kamel", "text": ""}
{"id": "9123256", "revid": "729019", "url": "https://it.wikipedia.org/wiki?curid=9123256", "title": "Forze speciali spagnole", "text": "Le Forze speciali spagnole sono le forze speciali delle Forze armate spagnole. Sono coordinate dal Comando Operazioni speciali, con sede a Rabasa (Alicante).\nStoria.\nLe prime unit\u00e0 di forze speciali sono state formate nell'esercito spagnolo nel 1956, e nel 1971 quelle della Legione spagnola. Nel 1979 tutte le unit\u00e0 speciali dell'esercito sono state raggruppate nel Grupo de Operaciones Especiales.\nNell'ottobre 1997 \u00e8 stato creato il Comando Operazioni Speciali, guidato da un generale di brigata.\nLa Marina spagnola nel 2009 ha unificato la Unidad Especial de Buceadores de Combate (UEBC) e la Unidad de Operaciones Especiales (UOE) nella \"Fuerza de Guerra Naval Especial\" della Infanter\u00eda de Marina.\nDipendono dal \"Mando Conjunto de Operaciones Especiales\" (MCOE), istituito nel 2014, a sua volta dipendente dal Mando de Operaciones dello Stato maggiore della difesa de Espa\u00f1a."}
{"id": "9123258", "revid": "348618", "url": "https://it.wikipedia.org/wiki?curid=9123258", "title": "Sindaco di Davao", "text": "Il Sindaco di Davao (Filippino: \"Alkalde ng Davao\"; inglese: \"Mayor of Davao\" o \"Davao Mayor\") \u00e8 l'autorit\u00e0 elettiva che governa la citt\u00e0 di Davao.\nIl sindaco presiede nella City Hall ed un suo singolo mandato ha la durata di 3 anni. Come tutti i capi di governo locali nelle Filippine, \u00e8 eletto tramite voto popolare e non pu\u00f2 candidarsi per quattro mandati consecutivi. Un ex-sindaco pu\u00f2 tuttavia tornare al potere dopo l'intervallo di un mandato. In caso di morte, dimissioni o incapacit\u00e0 dell'autorit\u00e0, il vice-sindaco \u00e8 autorizzato a prenderne il posto. Il ruolo \u00e8 stato creato nel 1937. Il primo sindaco \u00e8 stato Santiago Artiaga; l'attuale sindaco \u00e8 Sara Duterte, eletta nel 2016.\nStoria.\nA seguito della sua rapida espansione demografica durante le prime decadi del XX secolo, Davao venne inaugurata come \"charter city\" il 16 ottobre 1936 dal Presidente Manuel L. Quezon, divenendo cos\u00ec uno dei primi due centri abitati di Mindanao ad essere convertito a citt\u00e0, assieme a Zamboanga. Mentre l'Atto Presidenziale entr\u00f2 in vigore solamente a partire dal 1\u00ba marzo 1937, il 20 novembre 1936 Quez\u00f3n aveva designato Nicasio S. Valderrosa e Santiago Artiaga, rispettivamente, come sindaci di Davao e Zamboanga. Il 5 dicembre 1936, su richiesta dei cittadini di Zamboanga, Quez\u00f3n scambi\u00f2 di posto i due Sindaci sino ai riti di inaugurazione del marzo seguente che ne ufficializzarono le rispettive cariche. Bench\u00e9 Artiaga sia \"de iure\" il Sindaco inaugurale di Davao, Valderrosa \u00e8 pertanto considerato \"de facto\" il primo Sindaco della citt\u00e0.\nTra il 1936 e il 1955 la carica di primo cittadino era designata dal governo. Dal 1955 \u00e8 eletto direttamente dai cittadini, su cadenza quadriennale sino al 1992. A partire dalle elezioni amministrative del 1992 il mandato del Sindaco \u00e8 stato ridotto a tre anni. \nA seguito della rivoluzione del Rosario, il governo di Corazon Aquino ordin\u00f2 le dimissioni di tutti gli esponenti politici nazionali e locali affiliati alla vecchia amministrazione, tra cui il Sindaco allora in carica Elias Lopez. Tra il 1986 e il 1988 la carica di primo cittadino fu occupata temporaneamente da due commissari (in inglese \"Officer in Charge\" o OIC) selezionati dal governo, Zafiro L. Respicio e Jacinto T. Rubillar, sino alle elezioni amministrative del gennaio 1988.\nIl sindaco di Davao rimasto in carica pi\u00f9 a lungo \u00e8 stato Rodrigo Duterte, membro di una nota famiglia del luogo ed eletto su pi\u00f9 mandati tra il 1988 e il 2016, per un totale di oltre ventidue anni come primo cittadino.\nSindaci.\nDi seguito \u00e8 riportato l'elenco dei sindaci di Davao in ordine cronologico. "}
{"id": "9123259", "revid": "300067", "url": "https://it.wikipedia.org/wiki?curid=9123259", "title": "Allal Belca\u00efd", "text": ""}
{"id": "9123260", "revid": "300067", "url": "https://it.wikipedia.org/wiki?curid=9123260", "title": "Belcaid Allal", "text": ""}
{"id": "9123261", "revid": "1396211", "url": "https://it.wikipedia.org/wiki?curid=9123261", "title": "Football Club Trapani 1905 2021-2022", "text": "Questa voce raccoglie le informazioni riguardanti il Football Club Trapani 1905 nelle competizioni ufficiali della stagione 2021-2022.\nStagione.\nLa Serie D \u00e8 per il Football Club Trapani 1905 la 26\u00aa partecipazione alla quarta serie del Campionato italiano di calcio. Nell'esordio, avvenuto dopo 415 giorni di assenza dai campi a causa dell'esclusione dal campionato decretata dal giudice sportivo e del conseguente fallimento della societ\u00e0 Trapani Calcio, il Trapani batte in trasferta il Citt\u00e0 di Sant'Agata per 2-1. Il ritorno al calcio \u00e8 allietato anche dalla prima vittoria in casa (in Coppa Italia, contro il Biancavilla) e da altri buoni risultati, ma il promettente inizio \u00e8 bloccato dai frequenti rinvii delle gare a causa del Covid e da alcuni passaggi a vuoto come la sconfitta con la Cavese e il pareggio a Messina, contro una squadra in crisi profonda che si ritirer\u00e0 dal campionato poche giornate pi\u00f9 tardi. Dopo il netto successo contro il Santa Maria Cilento (4-1) alla 7a giornata, sembra comunque che il Trapani possa ambire a posizioni lusinghiere, anche considerando il calendario che appare favorevole, ma \u00e8 proprio da qui che comincia un periodo di crisi - complice anche una sessione di mercato discutibile - che porter\u00e0 all'esonero dell'allenatore Moschella dopo una serie negativa di cinque partite. \nLa sostituzione di Moschella con il suo vice Criaco \u00e8 solo un ripiego e i risultati (eccettuato il passaggio del terzo turno di Coppa) e il gioco piuttosto scialbo della squadra confermano il suo pessimo momento. La svolta giunge con l'arrivo di Massimo Morgia sulla panchina granata: galvanizzato dal carisma e dall'esperienza del nuovo allenatore, il Trapani alza il ritmo inanellando un tris di vittorie casalinghe (tutte per tre a zero) che allontanano lo spettro dei play-out, prima che il campionato venga provvisoriamente sospeso per l'aumento dei casi di Covid in tante squadre del girone I.\nOrganigramma societario.\nArea direttiva\nArea organizzativa\nArea comunicazione\nArea tecnica\nArea sanitaria\nMaglie e sponsor.\nIl fornitore ufficiale di materiale tecnico per la stagione 2021-2022 \u00e8 Joma, mentre il main sponsor \u00e8 Liberty Lines."}
{"id": "9123262", "revid": "33751", "url": "https://it.wikipedia.org/wiki?curid=9123262", "title": "FC Zirka Kirovohrad", "text": ""}
{"id": "9123308", "revid": "599013", "url": "https://it.wikipedia.org/wiki?curid=9123308", "title": "Harut Karapetyan", "text": "Detiene il record per l'hat-trick pi\u00f9 veloce realizzato in Major League Soccer; entrato al 78\u00ba minuto, realizza tre reti tra l'82\u00ba e l'87\u00ba minuto in un match giocato contro il .\nCarriera.\nKarapetyan comincia a giocare nell'American Professional Soccer League con il , militandoci per due stagioni (1993-1994). Nel febbraio 1996 viene selezionato al SuperDraft come 74esima scelta dal . Il 26 maggio realizza la prima rete e la prima doppietta in MLS, contribuendo alla vittoria per 3-2 sul . Nel 1998 viene ceduto al con cui per\u00f2 colleziona solo due presenze. Dopo una fugace esperienze al , fa ritorno al San Jose nel 2000, chiudendo la stagione con 24 presenze e due reti e ritirandosi dal calcio.\nNazionale.\nNel gennaio 1997 viene convocato dal CT Khoren Hovhannisyan in nazionale per due amichevoli. Esordisce il 4 gennaio contro il Cile subentrando nel secondo tempo. Due giorni dopo viene schierato titolare contro il Paraguay, giocando la partita per intero.\nDopo il ritiro.\nDopo il ritiro, entra nel mercato delle automobili divenendo direttore generale della Honda ad Hollywood.\nStatistiche.\n\"Statistiche aggiornate al 17 novembre 2001.\""}
{"id": "9123317", "revid": "1543377", "url": "https://it.wikipedia.org/wiki?curid=9123317", "title": "Pista di bob, slittino e skeleton di La Plagne", "text": "La pista di bob, slittino e skeleton di La Plagne \u00e8 una pista di bob, slittino e skeleton situata a La Plagne-Tarentaise, nella Savoia, Francia. La pista fu sede delle gare di bob e slittino delle Olimpiadi invernali del 1992, la cui citt\u00e0 ospitante era la vicina Albertville.\nStoria.\nNel 1986, Albertville vinse l'assegnazione delle Olimpiadi invernali del 1992 su Sofia, in Bulgaria; Falun, Svezia; Lillehammer, Norvegia; Cortina d'Ampezzo, Italia; Anchorage, Alaska, Stati Uniti; e Berchtesgaden, Germania Ovest: venne scelta la localit\u00e0 di La Roche (all'epoca facente parte dell'ex comune di M\u00e2cot-la-Plagne), nel compresorio sciistico di La Plagne (anche se i promotori della stazione invernali speravano in un evento di sci alpino).\nLa pista fu costruita dal settembre 1988 al dicembre 1990, progettata per l'uso nelle competizioni di bob e slittino. La costruzione della struttura \u00e8 stata oggetto di molte polemiche, sia per il suo alto costo (233 milioni di franchi) sia per il suo impatto ambientale (anche per il grande uso di ammoniaca per la refrigerazione della pista, che obbliog\u00f2 gli organizzatori perfino a fornire maschere antigas alla popolazione residente, da usare in caso di incidente), nonostante il fatto che il dossier fosse completo e rispondesse ai requisiti dell'epoca. Anche la posizione della pista \u00e8 stata criticata in quanto si trova in una zona instabile e franosa.\nIl personale della squadra di manutenzione del ghiaccio fu assunta nell'agosto 1990, mentre il primo test sul ghiaccio fu tenuto nel gennaio 1991. La prima prova di bob fu nel febbraio 1991, mentre la prima prova di slittino nel marzo 1991. \nGli eventi olimpici si svolsero senza intoppi durante i nove giorni di gara, con pi\u00f9 di 159 atleti provenienti da 25 paesi che hanno gareggiato nel bob e 89 atleti in rappresentanza di 22 nazioni nello slittino. La squadra tedesca vinse sette medaglie olimpiche in entrambe le discipline.\nLa pista ospit\u00f2 la gara di skeleton dei Campionati del Mondo FIBT nel 1993. \nDalle Olimpiadi invernali del 1992, la pista ha ospitato programmi sulle corse di bob eseguiti dal medagliato olimpico invernale del 1998 Bruno Mingeon. La pista venne indicata nella candidatura di Annecy per le Olimpiadi invernali del 2018, presentata al Comitato Olimpico Internazionale il 15 ottobre 2009.\nStatistiche.\nLa pista \u00e8 composta da 6500 m\u00b3 di calcestruzzo raffreddato con 80 km di tubazioni di refrigerazione ad ammoniaca del diametro di 10 cm che possono mantenere la pista raffreddata a -15 \u00b0C. Quando l'acqua viene versata per ghiacciare la pista, 15 operai applicano manualmente l'acqua per generare ghiaccio fino a uno spessore di 4 cm che viene mantenuto a una temperatura compresa tra -7 e -10 \u00b0C. L'esterno della pista \u00e8 coperto con isolamento e legno. 40 km di condotto elettrico collega la pista dall'inizio alla fine, compresi cronometraggio, cavi televisivi, computer e sensori. I tecnici della pista di bob e slittino di Igls, in Austria, hanno assistito manutentori del ghiaccio durante la produzione e la manutenzione del ghiaccio per le Olimpiadi invernali del 1992.\nLunghezza del percorso e curve.\nNon ci sono nomi elencati per le curve della pista."}
{"id": "9123319", "revid": "287204", "url": "https://it.wikipedia.org/wiki?curid=9123319", "title": "Religioni in Portogallo", "text": "Il cristianesimo \u00e8 la religione pi\u00f9 diffusa in Portogallo. Secondo il censimento del 2011 (l'ultimo effettuato) i cristiani rappresentano l'84,3% della popolazione e sono in maggioranza cattolici (l'81% della popolazione); circa il 7% della popolazione non segue alcuna religione, circa lo 0,7% della popolazione segue altre religioni e la restante parte della popolazione (circa l'8%) non specifica la propria affiliazione religiosa.Stime dell\"Association of Religion Data Archives\" (ARDA) riferite al 2015 danno i cristiani all'88,5% circa della popolazione, i musulmani allo 0,5% circa della popolazione, i buddhisti allo 0,6% della popolazione e coloro che non seguono alcuna religione all'8% circa, mentre la restante parte della popolazione seguirebbe altre religioni.\nLa costituzione riconosce la libert\u00e0 religiosa e proibisce le discriminazioni religiose. Le organizzazioni religiose devono registrarsi per potere ottenere contributi e agevolazioni fiscali, esercitare assistenza religiosa in carceri, ospedali e Forze armate e fornire insegnanti di religione alla scuola pubblica. Nelle scuole pubbliche \u00e8 previsto l'insegnamento delle religioni mondiali; \u00e8 possibile attivare corsi integrativi specifici su una religione con un minimo di dieci alunni. Nelle scuole private i corsi di religione devono seguire i programmi statali, ma ogni scuola pu\u00f2 attivare a propria cura corsi integrativi in qualsiasi religione senza oneri per lo stato.\nReligioni presenti.\nCristianesimo.\nSecondo il censimento del 2011, la maggioranza dei cristiani portoghesi sono cattolici (l'81% della popolazione), mentre le altre forme di cristianit\u00e0 sono seguite dal 3,3% della popolazione. \nLa Chiesa cattolica \u00e8 presente in Portogallo con 3 sedi metropolitane e 21 diocesi suffraganee. \nLa Chiesa ortodossa \u00e8 presente in Portogallo con la Chiesa greco-ortodossa, la Chiesa ortodossa russa, la Chiesa ortodossa serba, la Chiesa ortodossa rumena e la Chiesa ortodossa bulgara. Gli ortodossi portoghesi sono in maggioranza immigrati da Paesi dell\u2019Europa orientale e secondo i dati del censimento del 2011 sono 56.000 individui (circa lo 0,5% della popolazione). \nFra i gruppi protestanti presenti in Portogallo, le pi\u00f9 antiche denominazioni sono la \"Chiesa evangelica presbiteriana del Portogallo\" (fondata nel 1870 ed espressione del movimento presbiteriano) e la Chiesa lusitana cattolica apostolica evangelica, che appartiene alla Comunione anglicana ed \u00e8 stata fondata nel 1880. Altri gruppi presenti sono i metodisti, i congregazionalisti, i luterani, i battisti, gli avventisti del settimo giorno e i pentecostali. \nFra i cristiani di altre denominazioni, sono presenti i Testimoni di Geova, la Chiesa di Ges\u00f9 Cristo dei Santi degli Ultimi Giorni (i Mormoni) e la Chiesa neo-apostolica.\nIslam.\nLa religione islamica \u00e8 arrivata in Portogallo attraverso gli immigrati provenienti principalmente dalle ex colonie come la Guinea-Bissau e il Mozambico. I musulmani presenti nel Paese sono in maggioranza sunniti, con una minoranza di sciiti nizariti e un piccolo gruppo di ahmadiyya.\nAltre religioni.\nIn Portogallo sono presenti gruppi di ebrei, buddhisti, induisti, sikh, bahai e piccoli gruppi che seguono la religione popolare cinese. "}
{"id": "9123321", "revid": "363629", "url": "https://it.wikipedia.org/wiki?curid=9123321", "title": "Ordinazione sacerdotale LGBT nel cristianesimo", "text": ""}
{"id": "9123323", "revid": "363629", "url": "https://it.wikipedia.org/wiki?curid=9123323", "title": "Consacrazione sacerdotale", "text": ""}
{"id": "9123326", "revid": "106908", "url": "https://it.wikipedia.org/wiki?curid=9123326", "title": "Semioli", "text": ""}
{"id": "9123328", "revid": "736476", "url": "https://it.wikipedia.org/wiki?curid=9123328", "title": "Eager To Please", "text": ""}
{"id": "9123329", "revid": "741067", "url": "https://it.wikipedia.org/wiki?curid=9123329", "title": "Bandito s\u00ec... ma d'onore!", "text": ""}
{"id": "9123331", "revid": "110157", "url": "https://it.wikipedia.org/wiki?curid=9123331", "title": "Puja (fiume)", "text": "La Puja () \u00e8 un fiume della Russia europea, affluente di sinistra della Vaga, nel bacino della Dvina settentrionale. Scorre nell'Oblast' di Arcangelo, nei rajon Vel'skij e \u0160enkurskij.\nDescrizione.\nIl fiume inizia sull'altopiano di Njandoma (\u041d\u044f\u043d\u0434\u043e\u043c\u0441\u043a\u0430\u044f \u0432\u043e\u0437\u0432\u044b\u0448\u0435\u043d\u043d\u043e\u0441\u0442\u044c) nello spartiacque dei bacini fluviali di Onega e Dvina settentrionale, nella parte occidentale del distretto Vel'skij, vicino alla stazione ferroviaria di Tulma. Scorre dapprima verso nord e poi, nel basso corso, verso nord-est. La larghezza del canale, che non supera i 10\u00a0m all'inizio, si allarga a 25-30\u00a0m e fino a 50\u00a0m nel medio corso. Sulle rive del fiume compaiono sempre pi\u00f9 insediamenti, compresi i centri distrettuli di Vel'skij: Malkaja Lipovka e Dolmatovo. La larghezza della pianura alluvionale della Puja nella parte inferiore va dai 2 fino ai 3\u00a0km. Il canale raggiunge gli 80\u00a0m, alla foce \u00e8 di 140\u00a0m. Sfocia nella Vaga a 212\u00a0km dalla foce. Ha una lunghezza di 172\u00a0km, il suo bacino \u00e8 di 2\u00a0500\u00a0km\u00b2. \nIl maggior affluente \u00e8 la Sulanda (lungo 126\u00a0km) proveniente dalla sinistra idrografica. Gela da novembre, sino alla seconda met\u00e0 di aprile - inizio maggio."}
{"id": "9123332", "revid": "567822", "url": "https://it.wikipedia.org/wiki?curid=9123332", "title": "Encore (Got7)", "text": "Encore \u00e8 un singolo del gruppo sudcoreano Got7, pubblicato il 20 febbraio 2021.\n\u00c8 la prima uscita del gruppo dopo la conclusione del contratto settennale con JYP Entertainment il 19 gennaio precedente.\nDescrizione.\nConcluso il contratto settennale con JYP Entertainment il 19 gennaio 2021, il 19 febbraio i Got7 lanciano un nuovo canale YouTube, pubblicando contestualmente un video da 25 secondi e sette storie Instagram con i quali annunciano l'uscita del singolo \"Encore\", sotto Warner Music Korea, per il giorno successivo.\nScritto da Jinyoung con Trippy a gennaio, \"Encore\" parla del viaggio dei Got7, di come siano cresciuti insieme ai fan, e dell'amore e gratitudine che provano nei loro confronti. Il ritornello e le strofe successive evidenziano la dedizione del gruppo ai fan e la promessa di continuare \"anche se il mondo finisce\". La melodia rilassata da ballad ispirata alla musica pop e all'R&amp;B \u00e8 accompagnata dalla chitarra acustica e dalla batteria.\nVideo musicale.\nIl video musicale di \"Encore\", per il quale Mark ha fatto da produttore esecutivo, \u00e8 stato pubblicato il 20 febbraio 2021 contestualmente con il singolo. L'inquadratura iniziale di Jackson in bianco e nero diventa a colori quando si riunisce al resto del gruppo, e il video prosegue mostrando i membri divertirsi nello studio durante la registrazione della canzone. Verso la fine \u00e8 stato inserito un videomessaggio nel quale i Got7 si rivolgono ai fan spiegando i motivi che li hanno spinti a pubblicare la canzone, e per concludere degli spezzoni dell'ultima tappa del Keep Spinning World Tour a Manila nel 2019, con i fan che inneggiano all\"'encore\".\nAccoglienza.\nScrivendo per \"Forbes\", Jeff Benjamin ha commentato che \"\"Encore\" sembra una vera espressione dei Got7\", nel quale il gruppo trasmette un messaggio puro e non filtrato, non essendo costretto ad adattare le sue visioni alle tendenze musicali.\nFormazione.\nCrediti adattati da ManiaDB.\nSuccesso commerciale.\n\"Encore\" ha occupato la prima posizione della iTunes Song Chart in 42 Paesi nell'arco di 24 ore, totalizzando 54 primi posti, oltre ad arrivare in cima alla WorldWide iTunes Song Chart. Il 6 marzo 2021 \u00e8 entrata in posizione 108 sulla \"Billboard\" Global Chart Excl. U.S."}
{"id": "9123338", "revid": "2056951", "url": "https://it.wikipedia.org/wiki?curid=9123338", "title": "RSAA", "text": ""}
{"id": "9123344", "revid": "339392", "url": "https://it.wikipedia.org/wiki?curid=9123344", "title": "Stanisl\u00e1v Oleks\u00e1ndrovy\u010d Hon\u010dar\u00e9nko", "text": ""}
{"id": "9123365", "revid": "474175", "url": "https://it.wikipedia.org/wiki?curid=9123365", "title": "Hugo Moyano", "text": "Biografia.\nMoyano \u00e8 suocero di Claudio Tapia, presidente dell'AFA dal 2017.\nCarriera.\nCresciuto a Mar del Plata, nel 1962 ricopr\u00ec il suo primo incarico sindacale all'interno dell'azienda di autotrasporti presso la quale lavorava. Dopo una scalata ai vertici del sindacato dei camionisti marplatensi, nel 1971 Moyano riusc\u00ec ad ottenerne la segreteria. Nei primi anni settanta entr\u00f2 nelle fila della Giovent\u00f9 Sindacale Peronista, contrapposta ai Montoneros e alle altre organizzazioni che facevano parte dell'ala della sinistra rivoluzionaria del peronismo. Nel 1981, in piena dittatura militare, Moyano fu proclamato segretario della Confederazione Generale del Lavoro (CGT) marplatense. Con il ritorno della democrazia due anni pi\u00f9 tardi fu nominato segretario della sezione di Mar del Plata del Partito Giustizialista.\nNel 1984 fu nominato segretario generale aggiunto del Sindacato dei Camionisti di Buenos Aires. Tre anni dopo riusc\u00ec ad essere nominato segretario di quest'ultimo sindacato. Successivamente riusc\u00ec a formare un'alleanza, chiamata Unione Generale dei Lavoratori del Trasporto, con i sindacati degli autisti urbani e dei lavoratori dell'aeronautica. Questo accordo tra i sindacati dei trasporti fu alla base della corrente interna alla CGT chiamata Movimento dei Lavoratori Argentini.\nNel 1987 Moyano fu eletto nell'assemblea della provincia di Buenos Aires con il Partito Giustizialista.\nIl 23 agosto 1997 fu nominato Segretario Generale della Confederazione dei Camionisti del Mercosur. Il 5 novembre dell'anno successivo Moyano fu eletto vicepresidente della sezione dei Lavoratori dei Trasporti per il comitato dell'America Latina dell'ITF.\nIl 23 agosto 2003 assunse alla carica di Segretario Generale della Confederazione Argentina dei Lavoratori del Trasporto, sindacato a cui poco prima il presidente N\u00e9stor Kirchner aveva restituito personalit\u00e0 giuridica. Grazie ai suoi legami con il governo kirchnerista e al suo ruolo di capo del Consiglio sui salari (un comitato consultivo ufficialmente sanzionato) Moyano riusc\u00ec ad assicurarsi una posizione pi\u00f9 forte nella contrattazione collettiva e frequenti aumenti del salario minimo. La sua carriera nel mondo sindacale raggiunse il suo apice il 14 luglio 2004 quando fu nominato segretario generale della CGT, nuovamente riunificata.\nLe differenze di lunga data con il leader dei lavoratori della ristorazione Luis Barrionuevo hanno portato a un nuovo scisma all'interno della CGT, nel luglio 2008, anno in cui Barrionuevo ha formato un'alleanza di 40 sindacati chiamata \"CGT blu e bianca\". Moyano dal canto suo si assicur\u00f2 la sua rielezione a capo della CGT, tuttavia, e mantenne il sostegno di 134 sindacati, compresa la maggior parte di quelli pi\u00f9 grandi. A causa delle frequenti tensioni tra il governo ed i due principali quotidiani del paese, \"Clar\u00edn\" e \"La Naci\u00f3n\", il figlio Pablo Moyano, leader in pectore del sindacato dei camionisti, guid\u00f2 uno sciopero il 6 novembre 2009 che blocc\u00f2 la distribuzione dei due giornali in tutta l'Argentina.\nNel 2009 fu nominato vicepresidente del Partito Giustizialista della provincia di Buenos Aires. L'anno seguente, in seguito alla malattia che aveva colpito il presidente del giustizialismo bonaerense Alberto Balestrini, Moyano fu chiamato a sostituire quest'ultimo temporaneamente il 25 agosto 2010. Il 15 dicembre dell'anno successivo si dimise dall'incarico in contrasto con la presidente argentina Cristina Fern\u00e1ndez de Kirchner che si era rifiutata di candidare un numero maggiore di uomini della CGT nelle liste del Fronte per la Vittoria. I rapporti con il governo kirchnerista si sono poi definitivamente rotti dopo una serie di scioperi proclamati dal sindacato dei camionisti. La rottura tra la CGT ed la Fern\u00e1ndez de Kirchner ha causato uno scisma all'interno della stessa CGT, dove la maggior parte dei sindacati si \u00e8 raggruppata dietro al leader dei metalmeccanici Antonio Cal\u00f3. Questo strappo ha fatto si che Moyano, ritrovatosi in minoranza, si trovasse a capo della cosiddetta \"CGT dissidente\".\nIl 6 luglio 2014 Moyano, con il 69,44 % dei voti dei soci, ha vinto le elezioni per la presidenza dell'Independiente di Avellaneda.\nIndagini.\nNel settembre 2013 Moyano, sua moglie e suo figlio Pablo, sono stati indagati dall'Ufficio per i Crimini Economici e il Riciclaggio per aver trasferito illegalmente su conti famigliari 570.000.000 di pesos estratti dalle casse del sindacato dei camionisti."}
{"id": "9123371", "revid": "439868", "url": "https://it.wikipedia.org/wiki?curid=9123371", "title": "Erviti", "text": ""}
{"id": "9123373", "revid": "125895387", "url": "https://it.wikipedia.org/wiki?curid=9123373", "title": "Stjepan Radelji\u0107", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile del , nel 2016 passa allo che lo aggrega alla propria seconda squadra per due stagioni; nel 2018 viene acquistato dall' con cui debutta fra i professionisti il 12 luglio 2018 in occasione dell'incontro di qualificazione per l'Europa League pareggiato 1-1 contro il .\nImpiegato principalmente nella seconda squadra, nel gennaio 2020 va in prestito al fino al termine della stagione, trasferimento poi esteso di altri sei mesi; nel febbraio 2021 si trasferisce nuovamente in prestito allo , che poi lo riscatta a titolo definitivo nel 2022.\nStatistiche.\nPresenze e reti nei club.\n\"Statistiche aggiornate al 31 luglio 2021.\""}
{"id": "9123375", "revid": "4175", "url": "https://it.wikipedia.org/wiki?curid=9123375", "title": "Robert Emmiyan", "text": ""}
{"id": "9123406", "revid": "287204", "url": "https://it.wikipedia.org/wiki?curid=9123406", "title": "Quartetto per archi n. 1 (\u010cajkovskij)", "text": "Il Quartetto per archi n. 1 in re maggiore, Op. 11 fu composto da P\u00ebtr Il'i\u010d \u010cajkovskij nel 1871.\nStoria della composizione.\nComposto nel febbraio del 1871, il quartetto venne eseguito per la prima volta a Mosca il 16 marzo 1871 da quattro membri della Societ\u00e0 musicale russa. Esso \u00e8 considerato uno dei migliori risultati tra i primi lavori di \u010cajkovskij; divenne subito molto noto e fu una delle sue prime opere ad essere eseguite in Europa occidentale. Nel 1877 il quartetto fu eseguito durante un concerto in onore di Lev Tolstoj che, durante l'esecuzione del secondo movimento, non pot\u00e9 trattenere le lacrime. In seguito \u010cajkovskij cos\u00ec descrisse il ricordo di quella sera:\nNel 1888 \u010cajkovskij arrangi\u00f2 il secondo movimento per violoncello ed orchestra d'archi. \nStruttura della composizione.\nIl quartetto \u00e8 diviso in quattro movimenti:\nIl secondo movimento \u00e8 basato su una melodia popolare che \u010cajkovskij aveva sentito intonare da un imbianchino e che da allora divenne molto famosa. "}
{"id": "9123413", "revid": "125291032", "url": "https://it.wikipedia.org/wiki?curid=9123413", "title": "Michael Spyres", "text": " \u00c8 particolarmente associato al repertorio belcantistico, soprattutto alle opere di Rossini e ai ruoli eroici del grand op\u00e9ra francese.\nBiografia.\nMichael Spyres \u00e8 nato nel 1979 nel Missouri, negli Stati Uniti, e ha studiato canto all'Universit\u00e0 di musica e arti dello spettacolo di Vienna, in Austria. Ha ottenuto consensi e riconoscimenti internazionali per la sua interpretazione nel ruolo del titolo dell\"'Otello\" di Rossini al festival Rossini in Wildbad in Germania nel 2008. Ha debuttato alla Scala di Milano nel \"Viaggio a Reims di\" Rossini nel 2009 ed \u00e8 apparso lo stesso anno nell'impervia parte del protagonista Raoul in \"Les Huguenots di\" Meyerbeer al Bard SummerScape di New York. Da allora, la sua carriera lo ha portato alla Royal Opera House, Londra, nel ruolo del titolo del Mitridate\", Re di Ponto\" di Mozart, al Teatro Comunale, Bologna e La Monnaie, Bruxelles come Arnold nel \"Guillaume Tell di Rossini\", all'Op\u00e9ra National de Bordeaux come protagonista della \"Damnation de Faust\" di Berlioz e al Liceu, Barcellona, nel ruolo eponimo di \"Les Contes d'Hoffmann\" di Jacques Offenbach tra molti altri impegni sia in concerti sia in opere in forma scenica. A Parigi e successivamente nel 2013 a Bari ha interpretato il difficile ruolo di Masaniello nella dimenticata Muette de Portici , un gran op\u00e9ra di Auber..Spyres ha ottenuto ampi elogi per la sua interpretazione di Vasco da Gama in \"L'Africaine\" di Meyerbeer all'Opera di Francoforte nel 2018. Ha cantato nella parte del protagonista in una nuova produzione di \"Le postillon de Lonjumeau\" di Adolphe Adam all'Op\u00e9ra-Comique di Parigi nel marzo 2019. Spyres ha debuttato al Metropolitan Opera di New York come protagonista della \"Dannazione de Faust\" nel 2020.\nLe sue numerose incisioni includono \"Les Troyens\" (\u00c9n\u00e9e) e \"Requiem\" di Berlioz\", Otello\", \"Guillaume Tell\" e \"Le si\u00e8ge de Corinthe\" di Rossini per Naxos Records, \"Les Huguenots\" per American Symphony Orchestra e l'album solista \"Espoir\" per Opera Rara .\nMichael Spyres \u00e8 il direttore artistico della Springfield Regional Opera, USA."}
{"id": "9123416", "revid": "123720430", "url": "https://it.wikipedia.org/wiki?curid=9123416", "title": "Suor Monika", "text": "Suor Monika (\"Schwester Monika\") \u00e8 un romanzo erotico in lingua tedesca, pubblicato per la prima volta nel 1815 in forma anonima a Pozna\u0144. \nL'opera fu ristampata in 800 copie nel 1910 a Vienna con una prefazione che indicava per la prima volta E.T.A. Hoffmann quale autore. Questo scaten\u00f2 le reazioni scandalizzate degli studiosi dello scrittore, da sempre noto per la \"purezza dei suoi costumi\". Ma le analisi linguistiche, unitamente ad alcune testimonianze sull'esistenza del manoscritto originale, hanno finito per convincere la critica ad attribuire la paternit\u00e0 dell'opera a Hoffmann.\nTrama.\nLa protagonista del romanzo \u00e8 una suora che vive in un convento di clausura. Un giorno ella decide di rivelare alle consorelle le scabrose vicende che caratterizzarono la sua giovent\u00f9."}
{"id": "9123417", "revid": "298229", "url": "https://it.wikipedia.org/wiki?curid=9123417", "title": "Priscah Jepleting Cherono", "text": ""}
{"id": "9123418", "revid": "1821847", "url": "https://it.wikipedia.org/wiki?curid=9123418", "title": "Maria Romana Catti De Gasperi", "text": "Biografia.\nMaria Romana \u00e8 nata a Trento nel 1923 come figlia primogenita di Alcide De Gasperi e della moglie Francesca Romani. Vive da sempre a Roma, dove ha studiato e si \u00e8 laureata.\nDurante l'occupazione tedesca della capitale fu staffetta partigiana e aiut\u00f2 il padre a mantenere i contatti con gli antifascisti. Dopo la fine della seconda guerra mondiale, quando De Gasperi divenne presidente del Consiglio, Maria Romana fu sua segretaria e conobbe numerose personalit\u00e0 politiche come Robert Schuman e Konrad Adenauer. Nel 1947 accompagn\u00f2 il padre nel viaggio negli Stati Uniti, dove conobbe il presidente Harry S. Truman.\nDopo la morte del padre inizi\u00f2 a curare le sue memorie e a scrivere saggi sulla sua figura, rilasciando negli anni numerose interviste. Nel 1982 cre\u00f2 la Fondazione De Gasperi, di cui \u00e8 tuttora presidente onoraria.\nNel 2016 \u00e8 tra i fondatori dell'Edizione Nazionale degli epistolari di Alcide De Gasperi. Nel 2021 il presidente della Repubblica Sergio Mattarella l'ha nominata Cavaliere di gran croce dell'Ordine al merito della Repubblica italiana."}
{"id": "9123419", "revid": "715366", "url": "https://it.wikipedia.org/wiki?curid=9123419", "title": "Quartetto per archi n. 2 (\u010cajkovskij)", "text": "Il Quartetto per archi n. 2 in fa maggiore, Op. 22 fu composto da P\u00ebtr Il'i\u010d \u010cajkovskij tra il dicembre 1873 ed il gennaio 1874.\nStoria della composizione.\nIl quartetto venne eseguito per la prima volta a Mosca il 10 marzo 1874. L'opera venne dedicata al granduca Konstantin Nikolaevi\u010d, fratello dell'imperatore Alessandro II di Russia, che nel 1873 era diventato presidente della Societ\u00e0 musicale russa. \u010cajkovskij riteneva il secondo quartetto per archi una delle sue composizioni migliori. "}
{"id": "9123423", "revid": "715366", "url": "https://it.wikipedia.org/wiki?curid=9123423", "title": "Quartetto per archi n. 3 (\u010cajkovskij)", "text": "Il Quartetto per archi n. 3 in mi bemolle minore, Op. 30 fu composto da P\u00ebtr Il'i\u010d \u010cajkovskij nel 1876.\nStoria della composizione.\nIl quartetto venne dedicato alla memoria del violinista Ferdinand Laub e fu eseguito per la prima volta a Mosca pubblicamente il 18 marzo 1876; in precedenza era stato suonato durante una serata nell'appartamento di Nikolaj Rubin\u0161tejn. Nello stesso anno \u010cajkovskij arrangi\u00f2 il terzo movimento per violino e pianoforte. "}
{"id": "9123424", "revid": "809148", "url": "https://it.wikipedia.org/wiki?curid=9123424", "title": "Praemegaceros cazioti", "text": "Praemegaceros cazioti (o Megaloceros cazioti) \u00e8 una specie estinta di cervide vissuta in Sardegna e Corsica fra il tardo Pleistocene Medio e la prima parte dell'Olocene. Apparteneva al gruppo dei cervi pleistocenici Megaloceridi (di cui il pi\u00f9 famoso \u00e8 l'imponente \"Megaloceros giganteus\"), dei quali fu uno degli ultimi (se non l'ultimo in assoluto) a estinguersi. I resti pi\u00f9 recenti (trovati nella Grotta Juntu sul Monte Albo) risalgono infatti a circa anni fa, pi\u00f9 o meno in contemporanea con l'inizio della Rivoluzione neolitica in Sardegna. Non era invece antenato del moderno cervo sardo, che si ritiene essere discendente del cervo rosso. \nFossili di tale animale sono stati trovati in numerose localit\u00e0 costiere della Sardegna (come la zona di Alghero, compresa Bosa, e Porto Pino), nonch\u00e9 numerose tracce e impronte. \u00c8 di particolare importanza il giacimento fossilifero della grotta dei cervi presso Alghero, che prende il nome proprio da tali ritrovamenti, nonch\u00e9 quello di Nurighe presso Cheremule. Resti fossili sono stati trovati anche in Corsica, per molto tempo unita alla Sardegna nel cosiddetto blocco sardo-corso. "}
{"id": "9123426", "revid": "322321", "url": "https://it.wikipedia.org/wiki?curid=9123426", "title": "Marc Stenger", "text": "Biografia.\nMarc Camille Michel Stenger \u00e8 nato a Phalsbourg il 27 agosto 1946 ed \u00e8 figlio di Jules Stenger, direttore commerciale, e di Camille (nata Freund).\nFormazione e ministero sacerdotale.\nDopo aver conseguito la laurea in lettere all'\u00c9cole Pratique des Hautes Etudes di Parigi, ha compiuto gli studi per il sacerdozio presso l'Institut catholique della stessa citt\u00e0 come alunno del seminario carmelitano e presso la Pontificia Universit\u00e0 Gregoriana a Roma come alunno del Pontificio Seminario Francese conseguendo la licenza in teologia.\nIl 28 giugno 1975 \u00e8 stato ordinato presbitero per la diocesi di Metz. In seguito \u00e8 stato vicario parrocchiale della parrocchia dell'Immacolata Concezione a Metz dal 1975 al 1981; membro dell'\u00e9quipe di formazione del Pontificio Seminario Francese dal 1981 al 1984; membro dell'\u00e9quipe di formazione del seminario maggiore di Metz dal 1984 al 1990; vicario episcopale incaricato della pastorale giovanile dal 1984 al 1998; responsabile diocesano e poi per la regione dell'Alsazia-Lorena della formazione dei giovani sacerdoti dal 1985 al 1992; parroco della parrocchia di Notre-Dame a Metz dal 1990 al 1992 e superiore del seminario maggiore di Metz dal 1992 al 1999.\nMinistero episcopale.\nIl 30 aprile 1999 papa Giovanni Paolo II lo ha nominato vescovo di Troyes. Ha ricevuto l'ordinazione episcopale il 5 settembre successivo nella cattedrale dei Santi Pietro e Paolo a Troyes dal vescovo Orl\u00e9ans G\u00e9rard Antoine L\u00e9opold Daucourt, co-consacranti il vescovo di Metz Pierre Ren\u00e9 Ferdinand Raffin e quello di Treviri Hermann Josef Spital. Durante la stessa celebrazione ha preso possesso della diocesi.\nNel novembre del 2003 e nel novembre del 2012 ha compiuto la visita \"ad limina\".\nIn seno alla Conferenza episcopale di Francia \u00e8 stato membro della commissione per la missione universale della Chiesa e membro del consiglio per i movimenti e le associazioni di fedeli dal 2014 al 2020. \u00c8 stato anche presidente di Pax Christi per la Francia dal 2003 al 2019 e presidente del comitato episcopale francese per l'America latina (CEFAL).\nNel luglio del 2019 \u00e8 stato eletto co-presidente di Pax Christi International con la religiosa keniota Teresia Wamuyu Wachira. \u00c8 anche consigliere spirituale del Malteser International e cappellano conventuale \"ad honorem\" del Sovrano Militare Ordine di Malta.\nA partire dal novembre del 2009 ha presieduto un gruppo di lavoro sul tema \"ecologia e ambiente\" composto da Pierre-Marie Carr\u00e9, arcivescovo di Montpellier; Jean-Louis Papin, vescovo di Nancy; Gilbert Louis, vescovo di Ch\u00e2lons, Jean-Claude Boulanger, vescovo di Bayeux, Jean-Pierre Grallet, arcivescovo di Strasburgo, e Pascal Wintzer, arcivescovo di Poitiers.\nIl 24 novembre 2020 \u00e8 stato colpito da un ictus. Il 28 dicembre successivo papa Francesco ha accettato la sua rinuncia al governo pastorale della diocesi per motivi di salute.\nPrese di posizione.\nPace.\nCome presidente di Pax Christi, monsignor Stenger ha accolto con favore la risoluzione A/53/25 del 10 novembre 1998 dell'Assemblea generale delle Nazioni Unite proclamando \"il periodo 2001-2010 \u00e8 il decennio internazionale per la promozione di una cultura della non violenza e della pace a beneficio dei bambini del mondo\". Ha pubblicato un documento su questo tema per contribuire alla riflessione e per offrire alcune indicazioni sul percorso necessario per passare da una cultura della violenza, che ha accompagnato l'umanit\u00e0 fin dalle sue origini, ad una vera cultura della pace.\nCristiani iracheni.\nAll'inizio del 2008, a nome di Pax Christi, ha denunciato la situazione dei cristiani in Iraq che si sentono abbandonati, sottolineando il loro ruolo di mediatori tra la cultura orientale e quella occidentale.\nColombia.\nDopo un soggiorno di dieci giorni in Colombia nel 2002, ha espresso il suo pensiero sulla situazione nel paese. Ha sottolineato che l'instaurazione della pace richiede necessariamente il rispetto dei diritti umani e la possibilit\u00e0 data a \"tutto l'uomo e a tutti gli uomini\" di essere riconosciuti.\nEcologia.\nHa curato un'opera collettanea con la prefazione di Nicolas Hulot, dal titolo \"Plan\u00e8te vie, plan\u00e8te mort: l'heure des choix\" pubblicato dalle \u00c9ditions du Cerf nel 2005, in cui parla dell'ecologia e del rispetto del creato in una prospettiva cristiana.\nGenealogia episcopale.\nLa genealogia episcopale \u00e8:"}
{"id": "9123447", "revid": "339392", "url": "https://it.wikipedia.org/wiki?curid=9123447", "title": "Gran Premio motociclistico dell'Emilia Romagna 2020", "text": ""}
{"id": "9123448", "revid": "92920", "url": "https://it.wikipedia.org/wiki?curid=9123448", "title": "Amatori Wasken Lodi 2021-2022", "text": "Questa voce raccoglie le informazioni riguardanti lAmatori Wasken Lodi nelle competizioni ufficiali della stagione 2021-2022.\nMaglie e sponsor.\nLo sponsor tecnico per la stagione 2020-2021 \u00e8 Joma, mentre lo sponsor ufficiale \u00e8 Banco BPM.\nOrganico.\nGiocatori.\n\"Dati tratti dal sito internet ufficiale della Federazione Italiana Sport Rotellistici.\""}
{"id": "9123449", "revid": "339392", "url": "https://it.wikipedia.org/wiki?curid=9123449", "title": "Gran Premio motociclistico del Made in Italy e dell'Emilia Romagna", "text": ""}
{"id": "9123450", "revid": "339392", "url": "https://it.wikipedia.org/wiki?curid=9123450", "title": "Gran Premio motociclistico dell'Emilia Romagna e della Riviera di Rimini", "text": ""}
{"id": "9123453", "revid": "944090", "url": "https://it.wikipedia.org/wiki?curid=9123453", "title": "Piste de La Plagne", "text": ""}
{"id": "9123463", "revid": "1522738", "url": "https://it.wikipedia.org/wiki?curid=9123463", "title": "Sorelle per sempre", "text": "Sorelle per sempre \u00e8 un film per la televisione del 2021 diretto da Andrea Porporati. \u00c8 ispirato alla vera storia di Melissa Foder\u00e0 e Caterina Alagna, due ragazze di Mazara del Vallo che furono scambiate in culla in ospedale il 1\u00ba gennaio 1998 e che tornarono alle rispettive famiglie tre anni dopo, le quali hanno mantenuto un fortissimo legame d'amicizia tanto da definirsi \u201csorelle gemelle\u201d. Nella stesura della sceneggiatura, scritta da Mauro Caporiccio, Andrea Porporati e Maria Porporati, hanno collaborato anche le famiglie Alagna, Foder\u00e0, Paladino e Marino.\nTrama.\nMazara del Vallo, primi anni duemila. All'uscita dall'asilo, una maestra porta l'alunna Costanza verso Lucia Torrisi, convinta che sia sua madre a causa della loro somiglianza. La donna smentisce, ma questo le insinua un dubbio angosciante, considerato che in effetti Marinella non somiglia a nessuno della propria famiglia, nemmeno alle due figlie maggiori Chiara e Valeria, mentre al contrario \u00e8 molto somigliante a Francesca Maggio, la madre di Costanza che ha incontrato all'asilo. Lucia ne parla prima con sua madre, ricordandole che in effetti Costanza e Marinella nacquero lo stesso giorno nello stesso ospedale, e che quando a Lucia venne portata la figlia con una tutina che non era quella che le avevano dato, in effetti a loro due venne il dubbio che non fosse la figlia giusta, ma venne loro assicurato che non poteva esserci un errore. Lucia si reca in ospedale dove le viene consigliato, per togliere ogni dubbio, di far analizzare almeno il gruppo sanguigno, se non il DNA.\nI risultati del test sanciscono definitivamente che non c'\u00e8 alcuna correlazione biologica con Marinella. Lucia e Vincenzo si recano a casa di Francesca e Pietro per comunicare loro la devastante notizia: Francesca per\u00f2 rifiuta la possibilit\u00e0 che le bambine siano state scambiate in culla (dato che lei e Lucia avevano partorito insieme) e, anzi, crede che Lucia non ami la figlia, e la caccia di casa. Anche Francesca e Pietro si sottopongono all'esame del sangue, dall'esito negativo anche per loro, come anche il test del DNA: Costanza \u00e8 quindi in realt\u00e0 figlia dei Torrisi, e Marinella lo \u00e8 dei Maggio.\nIl tribunale per i minorenni dichiara che, considerando che le due bambine sono ancora molto piccole, per il loro bene e per non creare ulteriori traumi in futuro, \u00e8 meglio che tornino prima possibile alle proprie famiglie d'origine. La psicologa consiglia, prima dello scambio, di crescere Marinella e Costanza come se fossero sorelle, come parte di un'unica grande famiglia. Alla fine Francesca, inizialmente piuttosto restia dato il suo particolare attaccamento emotivo, accetta questa soluzione e racconta alle bambine una favola dicendo loro che sono state scambiate per sbaglio da una cicogna. Tuttavia, poco dopo Francesca arriva a chiedere a Lucia di lasciarle tenere con s\u00e9 sia Costanza che Marinella perch\u00e9 lei ha gi\u00e0 due figlie, lasciando Lucia sconcertata da tali parole; al contrario, Vincenzo e Pietro vanno molto d'accordo.\nIl collegio del tribunale non intende emettere un provvedimento di ricongiungimento senza ascoltare prima il loro parere, meglio se unanime: Lucia, Vincenzo e Pietro sono favorevoli, mentre Francesca preferisce non esprimersi chiaramente; fuori dal tribunale per\u00f2 quest'ultima dichiara di voler portare Marinella a Milano per evitare di dover rivedere Costanza. Tre mesi dopo Francesca capisce, osservando Pietro parlare con Marinella, che allontanarsi forse non \u00e8 stata la scelta pi\u00f9 saggia. Lucia confida a Vincenzo di sentirsi in colpa nei confronti di Marinella. Una notte, Francesca telefona a Lucia, e grazie alle parole di quest'ultima comprende che la soluzione migliore \u00e8 tornare a Mazara del Vallo. Tornata a casa, Francesca rivela a Lucia di essere nuovamente incinta.\nAlla fine, nonostante le difficolt\u00e0 di adattamento, le due famiglie riescono a creare l'ambiente ideale per far crescere in maniera sana e felice entrambe le bambine, che sviluppano un'intensa e duratura amicizia. Il film termina con alcune fotografie dei reali protagonisti della vicenda.\nProduzione.\nLe riprese del film, in origine intitolato \"Una sola madre\", sono state effettuate a Mazara del Vallo e presso la masseria Baglio Samperi di Marsala.\nAccoglienza.\nIl film \u00e8 stato trasmesso in prima visione il 16 settembre 2021 su Rai 1, totalizzando telespettatori pari al 24,4% di share."}
{"id": "9123465", "revid": "15756", "url": "https://it.wikipedia.org/wiki?curid=9123465", "title": "Bernard Lippmann", "text": "Ex professore di fisica alla New York University, Lippmann \u00e8 principalmente noto per l'equazione di Lippmann-Schwinger, uno strumento ampiamente utilizzato nella teoria dello scattering non relativistico, che ha formulato insieme al suo relatore per la tesi di dottorato Julian Schwinger.\nBiografia.\nBernard Lippmann \u00e8 nato nel quartiere di Brooklyn (New York) nel 1914. Dopo aver inizialmente frequentato il Politecnico dell'Universit\u00e0 di New York, dove ha conseguito una laurea in ingegneria elettrica, \u00e8 passato alla fisica ed \u00e8 stato ammesso al grado di Master of Science presso l'Universit\u00e0 del Michigan nel 1935.\nSuccessivamente, Lippmann \u00e8 entrato nel settore, dove ha ricoperto vari ruoli ingegneristici fino all'ingresso degli Stati Uniti nella seconda guerra mondiale, quando \u00e8 entrato a far parte del Radiation Laboratory del MIT. Dal 1941 fino alla fine della guerra, condusse ricerche sperimentali e teoriche sulle regioni in banda X e banda K della regione delle microonde dello spettro elettromagnetico, in particolare nella loro generazione mediante circuiti; si occup\u00f2 anche di studi simili su accoppiatori direzionali e giunzioni a microonde. Dopo la guerra, nel 1946, inizi\u00f2 il suo dottorato in filosofia ad Harvard sotto la supervisione di Schwinger, mentre guidava anche il gruppo di ricevitori radar presso la Submarine Signal Company di Boston (in seguito inglobata nella Raytheon Company).\nPer la sua tesi di dottorato, Lippmann ha collaborato con Schwinger per produrre l'equazione di Lippmann-Schwinger, un'equazione integrale dell'equazione di Schr\u00f6dinger destinata a calcolare le sezioni d'urto di scattering, poich\u00e9 le condizioni al contorno richieste sono implicite nel formalismo. L'equazione \u00e8 la base per la maggior parte dei calcoli relativi ai processi di scattering non relativistici, e trova applicazione nella fisica atomica, molecolare e ottica, nonch\u00e9 nella fisica nucleare a bassa energia e nella fisica delle particelle.\nDopo aver conseguito il dottorato nel 1948, Lippmann trascorse i successivi due decenni a condurre ricerche presso diverse istituzioni americane. Inizialmente, queste indagini erano focalizzate su traiettorie delle particelle, magnetoidrodinamica, processi di dispersione e fisica dello stato solido presso il Naval Research Laboratory, l'istituto di scienze matematiche della New York University e la sua universit\u00e0, il Polytechnic Institute of Brooklyn. Inoltre, dal 1957 al 1962, \u00e8 stato ricercatore presso il Lawrence Berkeley National Laboratory, dove ha studiato la diffusione sia classica sia quanto-meccanica, seguito da un periodo come direttore di ricerca presso la General Research Corporation a Santa Barbara, in California. Pi\u00f9 tardi, tra il 1968 e il 1969, ha lavorato come ricercatore associato presso il Goddard Institute for Space Studies della NASA. Gran parte della sua ricerca durante questo periodo \u00e8 secretata, e quindi i documenti a lui attribuiti che sono pubblicamente disponibili sono solo una piccola parte dell'intero catalogo delle sue pubblicazioni. Successivamente, Lippmann \u00e8 tornato al mondo accademico quando \u00e8 stato nominato professore di fisica alla New York University nel 1969, dove \u00e8 rimasto fino al suo ritiro nel 1977.\nDopo il suo ritiro, Lippmann si \u00e8 trasferito in California, dove ha lavorato come direttore del dipartimento di fisica teorica presso la Physics International Company di San Leandro, in California, dove si producevano generatori di raggi catodici intensi. Ha lavorato anche come consulente per l'acceleratore lineare di Stanford. Lippmann \u00e8 morto a Palo Alto, in California, nel 1988, all'et\u00e0 di 73 anni."}
{"id": "9123467", "revid": "33689", "url": "https://it.wikipedia.org/wiki?curid=9123467", "title": "Pierina Riccia", "text": "Biografia.\nGiunta da Roma a Venezia con la madre, all'et\u00e0 di quattordici anni circa nel 1536 incontr\u00f2 per la prima volta il poeta Pietro Aretino, allora quarantaquattrenne.\nPerina si era sposata nel 1537 con Polo Bartolini e fugg\u00ec dalla casa del marito per trasferirsi nell'abitazione del poeta Pietro Aretino, che divenne il suo amante e della quale si innamor\u00f2 perdutamente. La donna si ammal\u00f2 gravemente e il poeta la trasfer\u00ec sulle rive del Brenta e la accud\u00ec per tredici mesi fino alla sua guarigione. L'Aretino la omaggi\u00f2 di ricchissimi doni, tra i quali una veste intessuta d'oro con maniche in velluto tempestate d'argento inviata dalla marchesa di Castel Goffredo Ginevra Rangoni e \"un paio di calze di seta bianca con oro di sopra\" da parte del marito, il principe Aloisio Gonzaga, presso la cui corte Pietro Aretino aveva soggiornato.\nInnamoratasi di un giovane, nel 1540 lasci\u00f2 l'Aretino ma dopo tre anni, forse abbandonata o per rimorso, ritorn\u00f2 dal poeta.\nMor\u00ec nel 1545 a Venezia.\nL'Aretino scrisse di lei: \"L'ho amata, l'amo e l'amer\u00f2 finch\u00e9 la sentenza del d\u00ec novissimo giudicher\u00e0 le vanit\u00e0 nostre\"."}
{"id": "9123469", "revid": "104458", "url": "https://it.wikipedia.org/wiki?curid=9123469", "title": "Matthew Grosjean", "text": ""}
{"id": "9123491", "revid": "287204", "url": "https://it.wikipedia.org/wiki?curid=9123491", "title": "Nieuw Sloten", "text": "Nieuw Sloten \u00e8 un quartiere di Amsterdam Nieuw-West. Il nome Nieuw Sloten deriva dal vicino villaggio di Sloten. Tra il 1960 e il 1988 qui si trovava l'area orticola di Sloten, che fu assegnata gli orticoltori che dovettero far posto alla costruzione del distretto di Overtoomse Veld.\nNegli anni '80, l'intenzione era quella di costruire qui il villaggio olimpico per i Giochi Olimpici del 1992, per i quali Amsterdam aveva fatto domanda nel 1984. In preparazione di questo, erano gi\u00e0 in corso trattative con gli orticoltori per l'acquisizione dei terreni a partire dal 1985. Nel 1986, per\u00f2, questi Giochi Olimpici non furono assegnati ad Amsterdam ma a Barcellona. Tuttavia, questo periodo \"olimpico\" ha accelerato lo sviluppo dell'area residenziale di Sloten.\nNieuw Sloten \u00e8 stata costruita in modo pi\u00f9 compatto rispetto alle vicine Western Garden Cities, che erano state costruite circa trent'anni prima. Nel 1991 sono state consegnate le prime abitazioni. Il quartiere \u00e8 costituito da un misto di edifici bassi, medi e alti ed \u00e8 stato completato a met\u00e0 degli anni '90. \nLe strade del quartiere prendono il nome da citt\u00e0 e paesi del Belgio. Il fulcro del quartiere \u00e8 il Kasterlee Park ed il vicino centro commerciale all'aperto di Belgi\u00ebplein.\nNel 1996 il progetto \u00e8 stato insignito del Premio di Architettura Ambientale dell'Associazione degli Architetti Olandesi.\nNel 1991 la linea 2 del tram, che fino ad allora terminava vicino all'ospedale Slotervaart, appena ad est di Nieuw Sloten, \u00e8 stata prolungata fino a un nuovo capolinea a Oudenaardeplantsoen. Inoltre, le linee di autobus 369 e 195 garantiscono il collegamento con il quartiere.\nCon l'istituzione degli Stadsdeel, Nieuw Sloten \u00e8 entrato a far parte di Slotervaart/Overtoomse Veld nel 1990, dal 2004 il nome \u00e8 stato abbreviato in Slotervaart. Dal 1\u00ba maggio 2010, Nieuw Sloten fa parte del distretto di Nieuw-West."}
{"id": "9123493", "revid": "969415", "url": "https://it.wikipedia.org/wiki?curid=9123493", "title": "Nicola Pavan", "text": "Carriera.\nCresciuto nel settore giovanile del , inizia la propria carriera nel 2012, in Serie D con il . Nel 2013 passa al , militante in Seconda Divisione; mai impiegato nella prima stagione con il club biancorosso a causa di un infortunio al ginocchio, nella seconda invece si mette in mostra come uno dei migliori talenti della squadra veneta. Si trasferisce quindi al , voluto dal suo ex allenatore Michele Marcolini; nel gennaio del 2016 passa al , con cui nel successivo mese di luglio firma un triennale. L'8 agosto 2019 si trasferisce al , salendo cos\u00ec per la prima volta in carriera in Serie B.\nStatistiche.\nPresenze e reti nei club.\n\"Statistiche aggiornate al 19 dicembre 2021.\""}
{"id": "9123494", "revid": "6923", "url": "https://it.wikipedia.org/wiki?curid=9123494", "title": "Madeline Fontaine", "text": "Ha creato i costumi per i film di Jean-Pierre Jeunet a partire da \"Il favoloso mondo di Am\u00e9lie\" (2001). Nel 2017 \u00e8 stata candidata all'Oscar ai migliori costumi per \"Jackie\"."}
{"id": "9123497", "revid": "110157", "url": "https://it.wikipedia.org/wiki?curid=9123497", "title": "Matt Grosjean", "text": "Biografia.\nGrosjean, originario di Steamboat Springs, debutt\u00f2 in campo internazionale ai Mondiali juniores di Madonna di Campiglio 1988 e ottenne il primo piazzamento di rilievo in Coppa del Mondo il 23 novembre 1991 a Park City in slalom gigante (23\u00ba). Esord\u00ec ai Giochi olimpici invernali ad , dove si classific\u00f2 10\u00ba nello slalom speciale e non complet\u00f2 lo slalom gigante, e ai Campionati mondiali a Morioka 1993, dove si piazz\u00f2 15\u00ba nello slalom speciale. Ai XVII Giochi olimpici invernali di non complet\u00f2 lo slalom speciale e anche ai Mondiali di Sierra Nevada 1996 non port\u00f2 a termine la gara nella medesima specialit\u00e0; ancora in slalom speciale il 26 novembre 1996 conquist\u00f2 a Beaver Creek l'ultima vittoria in Nor-Am Cup, nonch\u00e9 ultimo podio, e ottenne il miglior piazzamento in Coppa del Mondo, il 6 gennaio 1997 a Kranjska Gora (4\u00ba).\nAi Mondiali di Sestriere 1997, sua ultima presenza iridata, si classific\u00f2 19\u00ba nello slalom speciale; l'anno dopo replic\u00f2 il miglior piazzamento in Coppa del Mondo, il 18 gennaio 1998 a Veysonnaz in combinata (4\u00ba), e ai XVIII Giochi olimpici invernali di , sua ultima presenza olimpica, fu 15\u00ba nello slalom speciale e non complet\u00f2 la combinata. Prese per l'ultima volta il via in Coppa del Mondo il 1\u00ba marzo 1998 a Yongpyong in slalom speciale (26\u00ba) e si ritir\u00f2 al termine di quella stessa stagione 1997-1998; la sua ultima gara fu lo slalom speciale dei Campionati statunitensi 1998, disputato il 25 marzo a Jackson e non completato da Grosjean.\nPalmar\u00e8s.\nCoppa Europa.\nCoppa Europa - vittorie.\nLegenda:\nSL = slalom speciale\nNor-Am Cup.\nNor-Am Cup - vittorie.\nLegenda:\nSL = slalom speciale"}
{"id": "9123500", "revid": "298229", "url": "https://it.wikipedia.org/wiki?curid=9123500", "title": "Lilian Kasait Rengeruk", "text": ""}
{"id": "9123502", "revid": "300067", "url": "https://it.wikipedia.org/wiki?curid=9123502", "title": "Youssouf Adam", "text": "Carriera.\nCon la ha preso parte ai Campionato del mondo del 1974."}
{"id": "9123506", "revid": "741067", "url": "https://it.wikipedia.org/wiki?curid=9123506", "title": "Signore e signori (film 1984)", "text": ""}
{"id": "9123528", "revid": "1656773", "url": "https://it.wikipedia.org/wiki?curid=9123528", "title": "Monte di Mezzo (appennino abruzzese)", "text": ""}
{"id": "9123529", "revid": "6923", "url": "https://it.wikipedia.org/wiki?curid=9123529", "title": "Rock Machine (banda di motociclisti)", "text": "Rock Machine, o Rock Machine M.C., \u00e8 una banda di motociclisti internazionale con 12 \"chapter\" (\"capitoli\") in Canada, 6 negli Stati Uniti e 8 in Australia.\nStoria.\nFu fondata nel 1986 da Salvatore Cazzetta, un amico dell'ex presidente del capitolo degli Hells Angels del Qu\u00e9bec Maurice Boucher, dimessosi per via di una condanna per spaccio di droga a Montreal. I Rock Machine parteciparono insieme ad altre bande alla Guerra dei motociclisti del Qu\u00e9bec. Il conflitto, protrattosi dal 1994 al 2002, caus\u00f2 circa 160 morti ed un numero imprecisato di feriti.\nI Rock Machine divennero un capitolo provvisorio dei Bandidos nel dicembre 2000, dopo essere stato un club di ritrovo ufficiale per diciotto mesi. La versione originale dei colori dei Rock Machine (dal 1986 al 1999) in Canada era nero e platino, per poi cambiare da rosso ed oro nel maggio 1999; e rimasero tali fino al confluimento nei bandidos nel dicembre 2000.\nDopo che gli ultimi membri dei Bandidos rimasti in Canada sciolsero l'organizzazione, ex-membri dei Mongols e dei Bandidos riformarono nel 2007 i Rock Machine adottando i colori originari nero e platino per le loro divise.\nAl 2008, l'ultima formazione dei Rock Machine afferma di essere un club di appassionati di moto che non \u00e8 coinvolto in attivit\u00e0 criminali."}
{"id": "9123535", "revid": "599013", "url": "https://it.wikipedia.org/wiki?curid=9123535", "title": "Heidi Voelker", "text": "Biografia.\nLa Voelker debutt\u00f2 in campo internazionale in occasione dei Mondiali juniores di Hemsedal/S\u00e4len 1987, dove vinse la medaglia d'argento nello slalom speciale; esord\u00ec in Coppa del Mondo nella successiva stagione 1987-1988 e il suo primo piazzamento nel circuito fu il 15\u00ba posto ottenuto nello slalom speciale di Courmayeur del 30 novembre. Debutt\u00f2 ai Giochi olimpici invernali a , dove non complet\u00f2 n\u00e9 lo slalom gigante n\u00e9 lo slalom speciale, e ai Campionati mondiali a Vail 1989, dove si classific\u00f2 14\u00aa nello slalom gigante.\nAi successivi Mondiali di Saalbach-Hinterglemm 1991, sua ultima presenza iridata, si piazz\u00f2 8\u00aa nello slalom speciale e ai XVI Giochi olimpici invernali di fu 20\u00aa nello slalom speciale; conquist\u00f2 il suo unico podio in Coppa del Mondo, nonch\u00e9 ultimo piazzamento, il 5 gennaio 1994 a Morzine in slalom speciale (3\u00aa) e ai successivi XVII Giochi olimpici invernali di , sua ultima presenza olimpica, non complet\u00f2 lo slalom gigante. Gareggi\u00f2 in Coppa del Mondo fino alla stagione 1994-1995 e si ritir\u00f2 al termine della stagione 1996-1997; la sua ultima gara fu lo slalom gigante dei Campionati statunitensi 1997, disputato il 23 marzo a Sugarloaf e nel quale la Voelker vinse la medaglia di bronzo."}
{"id": "9123536", "revid": "901830", "url": "https://it.wikipedia.org/wiki?curid=9123536", "title": "Rami Hajal", "text": ""}
{"id": "9123537", "revid": "104458", "url": "https://it.wikipedia.org/wiki?curid=9123537", "title": "Campionati svedesi di sci alpino 1997", "text": "I Campionati svedesi di sci alpino 1997 si svolsero a \u00c5re dal 19 al 22 marzo. Il programma incluse gare di discesa libera, supergigante, slalom gigante, slalom speciale e combinata, sia maschili sia femminili.\nTrattandosi di competizioni valide anche ai fini del punteggio FIS, vi parteciparono anche sciatori di altre federazioni, senza che questo consentisse loro di concorrere al titolo nazionale svedese.\nRisultati.\nUomini.\nDiscesa libera.\nData: 19 marzo\nSupergigante.\nData: 20 marzo\nSlalom gigante.\nData: 21 marzo\nSlalom speciale.\nData: 22 marzo\nDonne.\nDiscesa libera.\nData: 19 marzo\nSupergigante.\nData: 20 marzo\nSlalom gigante.\nData: 21 marzo\nSlalom speciale.\nData: 22 marzo"}
{"id": "9123552", "revid": "22475", "url": "https://it.wikipedia.org/wiki?curid=9123552", "title": "Otospermophilus atricapillus", "text": "Il citello della Bassa California (Otospermophilus atricapillus (), syn.: \"Spermophilus atricapillus\") \u00e8 un roditore della famiglia degli Sciuridi (Sciuridae). Vive esclusivamente nella penisola della Bassa California, che appartiene al Messico.\nDescrizione.\nIl citello della Bassa California presenta una lunghezza testa-corpo di circa 23,0-30,0 centimetri e un peso di 230-500 grammi. La coda misura circa 20 centimetri ed \u00e8 quindi pi\u00f9 corta del resto del corpo, ma molto pi\u00f9 lunga e pronunciata rispetto a quella di altri citelli. Le specie del genere \"Otospermophilus\" hanno il dorso di colore marrone pi\u00f9 o meno screziato o chiazzato, a causa delle bande color sabbia dei peli che lo ricoprono. Una caratteristica distintiva del citello della Bassa California \u00e8 una macchia scura di forma triangolare che si estende dalla parte posteriore della testa al collo e alla parte anteriore della schiena. I peli sul dorso e sulla coda sono neri alla base e bianco-rosati nella parte superiore. Gli occhi sono contornati da un anello chiaro. La specie si differenzia dal citello delle rocce (\"Otospermophilus variegatus\") e dal citello di Beechey (\"Otospermophilus beecheyi\") per la zona scura sulla schiena; rispetto a quest'ultimo, inoltre, ha anche una coda significativamente pi\u00f9 lunga.\nDistribuzione e habitat.\nIl citello della Bassa California \u00e8 endemico della penisola della Bassa California, nello stato messicano di Baja California Sur (Bassa California del Sud). Secondo fonti alternative, sarebbe presente anche nell'estremit\u00e0 meridionale dello stato di Baja California.\nBiologia.\nIl citello della Bassa California vive principalmente in regioni montuose di origine vulcanica con vegetazione arbustiva secca. La vegetazione tipica del suo habitat comprende varie specie di cactus come \"Pachycereus pringlei\", \"Cylindropuntia cholla\", il cactus a canne d'organo (\"Stenocereus thurberi\") e \"Stenocereus gummosus\", oltre ad altre piante del deserto come \"Prosopis juliflora\", \"Lysiloma candida\", \"Bursera cerasiflora\" e \"Jatropha cinerea\". Particolarmente adattato all'ambiente in cui vive, il citello presenta una distribuzione molto frammentata all'interno del suo areale, sebbene si possa incontrare principalmente vicino alle pozze d'acqua della Sierra de la Giganta e della Sierra de San Francisco\nAbbiamo a disposizione poche informazioni sulle abitudini di questa specie, e sono state fatte poche osservazioni sul suo comportamento e sulla sua ecologia. La sua dieta, come quella di altri citelli, consiste probabilmente soprattutto di piante, semi e insetti disponibili. Poich\u00e9 alcuni esemplari sono stati catturati anche in inverno, \u00e8 probabile che il citello sia attivo tutto l'anno o che effettui solo una breve pausa invernale. Tra i suoi predatori figura probabilmente il coyote (\"Canis latrans\"), mentre tra i suoi parassiti figura \"Enderleinellus orboni\", una specie di pidocchio.\nTassonomia.\nIl citello della Bassa California viene attualmente classificato come specie indipendente all'interno del genere \"Otospermophilus\". Per lungo tempo \u00e8 stato classificato, come tutti i citelli, nel genere \"Spermophilus\", seppur all'interno del sottogenere \"Otospermophilus\", ma dopo un'esauriente indagine di biologia molecolare quest'ultimo \u00e8 stato considerato un genere indipendente, come molti altri ex sottogeneri. La prima descrizione scientifica venne effettuata nel 1889 dallo zoologo americano Walter E. Bryant. Descrisse la specie come una sottospecie del citello delle rocce sotto il nome di \"Spermophilus grammurus atricapillus\" a partire da esemplari provenienti dalla regione di Comond\u00fa nella penisola della Bassa California. Nel 1959 venne trattata per la prima volta come una specie separata, \"Spermophilus atricapillus\", da Hall e Kelson.\nIl citello della Bassa California \u00e8 considerato una specie sorella del citello di Beechey, ma gli studi di biologia molecolare sulle sequenze del citocromo b del DNA mitocondriale non sono riusciti a identificare differenze significative tra le due specie: esse ricadevano infatti all'interno del range della semplice varianza genetica del citello di Beechey.\nLa specie \u00e8 considerata monotipica.\nConservazione.\nIl citello della Bassa California viene classificato \u00abin pericolo\u00bb (\"Endangered\") dall'Unione internazionale per la conservazione della natura (IUCN), che considera il taxon come sottospecie del citello di Beechey (\"Otospermophilus beecheyi\"). Tuttavia, non esistono dati concreti riguardanti il numero di esemplari. La valutazione della IUCN si basa sulle ridotte dimensioni dell'areale, con una superficie inferiore a km\u00b2, e sulla forte frammentazione dell'habitat. Inoltre, si ritiene che il numero di citelli sia in diminuzione a causa della caccia, dal momento che in alcune zone la specie \u00e8 considerata nociva per le piantagioni di zucche e peperoncini."}
{"id": "9123554", "revid": "123944592", "url": "https://it.wikipedia.org/wiki?curid=9123554", "title": "Sport Club Juventus", "text": "Lo Sport Club Juventus fu una squadra di calcio di Trapani degli anni Trenta, che partecip\u00f2 ai campionati regionali siciliani in seno alla FIGC, ed \u00e8 citata dal Football Club Trapani 1905 tra le proprie progenitrici.\nStoria.\nL'evoluzione organizzativa del calcio meridionale vede negli anni venti la creazione della Lega Sud attraverso dei \"Direttorii\" che tentano di stabilizzare il traballante equilibrio delle societ\u00e0 calcistiche imponendo anche fusioni che creassero club calcistici pi\u00f9 forti economicamente. Gi\u00e0 nel 1929 i campionati regionali furono ulteriormente modificati e gestiti dai \"Direttori Regionali\", campionati ai quali si iscrisse, nel 1930, lo \"Sport Club Juventus Trapani\" che eredit\u00f2 l'attivit\u00e0 del foot-ball della AS Trapani. La squadra, \"un sodalizio di giovani; un sodalizio a programma abbastanza limitato e modesto\", adott\u00f2 i colori nero-azzurri ed il presidente fu Gaetano Gionfrida, supportato economicamente dal Barone Francesco Adragna, i quali scelsero come allenatore l'austriaco Heinrich Sch\u00f6nfeld. Sch\u00f6nfeld sul finire della carriera (aveva giocato in Serie A e negli Stati Uniti) decise di avviarsi verso la carriera di allenatore applicando le regole del calcio danubiano che allora facevano scuola.\nIl club fu iscritto dalla FIGC nell'ultimo gradino della piramide calcistica come tutte le neonate societ\u00e0. Inaspettatamente, gi\u00e0 al primo campionato del 1930-1931, disputa una onorevole stagione che permette alla Juventus dei trapanesi (la squadra fu formata prevalentemente da giocatori locali) di disputare, l'anno successivo, il campionato di Seconda divisione per l'avvenuto ripescaggio. Torneo affrontato con una formazione adeguata alla categoria, in cui Sch\u00f6nfeld chiam\u00f2 a s\u00e9 Stevan Tommei, Giuseppe Gobetti ed Eligio Nelva, provenienti dalle categorie superiori, che portarono la squadra a vincere il proprio girone ma non a partecipare alle finali promozione, rinunciandovi, ma venendo successivamente ripescata in Prima Divisione per la concomitante rinuncia della U.S. Torrese (la futura \"Turris\").\nNella stagione 1933-1934 arriva un nuovo allenatore, l'aquilano Attilio Buratti (perito successivamente nell'incidente ferroviario di Contigliano del 1936), esonerato a met\u00e0 campionato per far posto al ritorno di Heinrich Sch\u00f6nfeld, salvando la squadra da una sicura retrocessione. La stagione successiva, 1934-35, la Juventus Trapani, guidata nuovamente da Sch\u00f6nfeld, raggiunge un ottimo secondo posto alle spalle della Palmese. L'apporto dell'esperienza di Sch\u00f6nfeld fu decisivo non solo come allenatore ma anche come giocatore, soprattutto all'inizio dell'esperienza siciliana. Nella riformulazione dei campionati nazionali la societ\u00e0 trapanese, per problemi finanziari, rinunci\u00f2 a disputare il nuovo campionato di Serie C 1935-1936 (il secondo posto dell'anno precedente le valse il cambio automatico di categoria) e venne esclusa in favore del ; riusc\u00ec comunque a seguire il declassamento di categoria e ad iscriversi al campionato di I Divisione 1935-36, disputando una mediocre stagione calcistica prima di sciogliersi."}
{"id": "9123557", "revid": "436907", "url": "https://it.wikipedia.org/wiki?curid=9123557", "title": "Magari no", "text": "Magari no \u00e8 un singolo del cantante italiano Tommaso Paradiso, pubblicato il 15 settembre 2021 come primo estratto dal primo album in studio \"Space Cowboy\".\nDescrizione.\nSi tratta della terza traccia del disco e, secondo quanto spiegato dall'artista, presenta un testo che parla \u00abdi un uomo solo in macchina che vuole ritrovarsi, o forse perdersi. Gira per le autostrade senza meta, si ferma all'autogrill e poi sbrocca. Alla donna che gli ha preso tutto e non gli ha dato indietro nulla dice di prendersi pure questa canzone\u00bb.\nVideo musicale.\nIl video, diretto dai Younuts! ed avente un'ambientazione country, \u00e8 stato reso disponibile il 24 settembre 2021 attraverso il canale YouTube del cantante. Al suo termine vi \u00e8 un breve reprise in cui Paradiso e la band improvvisano alcuni secondi di folk statunitense."}
{"id": "9123558", "revid": "729019", "url": "https://it.wikipedia.org/wiki?curid=9123558", "title": "Roslagsbanan", "text": "Roslagsbanan \u00e8 una linea metrotranviaria a scartamento ridotto del trasporto pubblico di Stoccolma, in Svezia.\nStoria.\nL'attuale Roslagsbanan era, un tempo, la parte meridionale di un pi\u00f9 vasto sistema di trasporto che viaggiava tra Roslagen e l'Uppland orientale, collegando le citt\u00e0 di Stoccolma e Uppsala con porti, citt\u00e0 pi\u00f9 piccole e aree rurali con un trasport sia di merci che di passeggeri.\nNel 1885 apr\u00ec il tratto tra le stazioni di Stockholms \u00f6stra e Rimbo. Nel 1901 entr\u00f2 in funzione il ramo dalla stazione di Stockholms \u00f6stra fino ad \u00c5kersberga, poi prolungato nel 1906 fino a \u00d6stersk\u00e4r. Nel 1928 venne inaugurato il terzo ramo da Stockholms \u00f6stra fino a Lah\u00e4ll, il quale fu esteso fino a N\u00e4sbypark nel 1937.\nPercorsi e stazioni.\nSi estende complessivamente per 65 km ed \u00e8 composto da 39 stazioni dislocate su tre linee, le quali partono tutte dalla stazione di Stockholms \u00f6stra.\nIn media, al 2019, circa 53.600 persone utilizzavano il Roslagsbanan durante un normale giorno feriale."}
{"id": "9123575", "revid": "684696", "url": "https://it.wikipedia.org/wiki?curid=9123575", "title": "Renter\u00eda", "text": ""}
{"id": "9123600", "revid": "1972453", "url": "https://it.wikipedia.org/wiki?curid=9123600", "title": "Coppa Sabatini 2021", "text": "La Coppa Sabatini - Gran Premio della Citt\u00e0 di Peccioli 2021, sessantanovesima edizione della corsa, valevole come trentaquattresima prova dell'UCI ProSeries 2021 categoria 1.Pro e undicesima della Ciclismo Cup 2021, si svolse il 16 settembre 2021 su un percorso di 210,8\u00a0km, con partenza e arrivo a Peccioli, in Italia. La vittoria fu appannaggio del danese Michael Valgren, il quale complet\u00f2 il percorso in 5h14'20\", alla media di 40,238\u00a0km/h, precedendo l'italiano Sonny Colbrelli ed il francese Mathieu Burgaudeau.\nSul traguardo di Peccioli 49 ciclisti, su 126 partiti dalla medesima localit\u00e0, hanno portato a termine la competizione."}
{"id": "9123609", "revid": "123963031", "url": "https://it.wikipedia.org/wiki?curid=9123609", "title": "Jeep Commander (2021)", "text": "La Jeep Commander \u00e8 un'autovettura prodotta dalla casa automobilistica statunitense Jeep dal 2021.\nPanoramica.\nLa Jeep Commander \u00e8 un SUV di medio-grandi dimensioni, prodotto nello stabilimento di Goiana in Brasile, esclusivamente per il mercato sudamericano. La vettura va a riprendere il nome di un omonimo fuoristrada sempre a marchio Jeep prodotto negli USA e venduto anche in Europa tra il 2005 e il 2010.\nRealizzato sulla piattaforma \"FCA Small Wide LWB 4x4\" in comune con la seconda generazione della Jeep Compass, si caratterizza per essere omologata al trasporto di 7 passeggeri, che vengono disposti su tre file di sedili secondo lo schema 2+3+2. Il veicolo \u00e8 stato introdotto dapprima sul mercato brasiliano nell'agosto 2021, andandosi a posizionare nella gamma Jeep sopra la Compass.\nDescrizione.\nLa vettura che ha debuttato ufficialmente ad agosto 2021 in Brasile, rispetto alla Compass dalla quale riprende gran parte della meccanica come lo schema sospensivo quale il MacPherson all'avantreno e il multilink a 3 bracci al retroreno insieme alle motorizzazioni, \u00e8 pi\u00f9 lunga di 365 mm con un interasse incrementato di 158 mm rispetto alla Compass per favorire l'abitabilit\u00e0 e lo spazio a bordo. Il volume del bagagliaio della Commander \u00e8 di 661 litri con i 5 sedili in uso, mentre se \u00e8 in configurazione 7 posti la capienza scende a 233 litri; quando i sedili della seconda e terza fila sono completamente abbattuti la volumetria del bagaglio raggiunge i 1760 litri totali di capacit\u00e0 di carico.\n\u00c8 disponibile con due tipologie di motorizzazioni entrambe a quattro cilindri in linea turbocompresse: un benzina FireFly da 1,3 litri commercializzato come \"T270\" che produce una potenza di 185 CV (136 kW) e 270 N\u22c5m di coppia massima abbinato alla trazione anteriore con in opzione quella integrale ed a un cambio automatico a 6 marce; un turbodiesel da 2,0 litri Multijet commercializzato come \"TD380\" che eroga una potenza di 170 CV (125 kW) e 380 N\u22c5m di coppia motrice."}
{"id": "9123612", "revid": "322321", "url": "https://it.wikipedia.org/wiki?curid=9123612", "title": "Chiesa dei Santi Salvatore e Margherita", "text": "La chiesa prepositurale dei Santi Salvatore e Margherita \u00e8 la parrocchiale di Busto Garolfo, in citt\u00e0 metropolitana ed arcidiocesi di Milano; fa parte del decanato di Legnano.\nStoria.\nLa prima citazione di una cappella bustese risale al Basso Medioevo ed \u00e8 contenuta nel \"Liber Notitiae Sanctorum Mediolani\", in cui si legge che era filiale della pieve di San Genesio di Dairago. Una situazione analoga \u00e8 confermata nella \"Notitia Cleri\" del 1398; Busto venne eretta a parrocchiale nel 1464.\nNella prima met\u00e0 del XVI secolo fu edificata la nuova chiesa - i lavori terminarono nel 1542 - la cui consacrazione fu impartita dall'arcivescovo Carlo Borromeo nel 1570; nel Seicento la facciata venne realizzata su disegno di Francesco Maria Richini.\nDalla relazione della visita pastorale compiuta nel 1753 dall'arcivescovo Giuseppe Pozzobonelli si legge che la parrocchiale aveva come filiali le cappelle di Santa Maria Maddalena e di San Remigio e l'oratorio della cascina Olcella; nel 1780 i fedeli risultavano ammontare a 1299.\nNel 1925 la chiesa bustese divenne sede di un vicariato foraneo in luogo, al quale fu aggregata nel 1928 anche la parrocchia di Olcella; l'edificio venne interessato da un rifacimento nel 1937, mentre la facciata fu costruita tra il 1960 e il 1961.\nCon la nuova suddivisione territoriale dell'arcidiocesi voluta dall'arcivescovo Giovanni Colombo, nel 1972 il vicariato bustese venne soppresso e la chiesa pass\u00f2 al decanato di Legnano.\nDescrizione.\nLa facciata a salienti della chiesa, rivolta a ovest, si compone di tre corpi: quello centrale presenta il portale d'ingresso, protetto da un piccolo protiro sostenuto da due colonne, e il rosone, mentre le due ali laterali sono caratterizzate da piccole semicolonne.\nAnnesso alla parrocchiale \u00e8 il campanile a pianta quadrata, la cui cella presenta una monofora per lato.\nAll'interno sono conservate diverse opere di pregio, tra le quali il coro ligneo intagliato nel 1742 da Carlo Garavaglia, alcuni dipinti eseguiti nel Seicento da Giovanni Battista Crespi e altri da Carlo Naymiller due secoli dopo."}
{"id": "9123624", "revid": "123886051", "url": "https://it.wikipedia.org/wiki?curid=9123624", "title": "Hyundai Casper", "text": "La Hyundai Casper (in coreano: \ud604\ub300 \uce90\uc2a4\ud37c) \u00e8 un'autovettura di tipo crossover prodotto dalla casa automobilistica sud coreana Hyundai Motor Company a partire dal 2021.\nDescrizione.\nIl nome \"Casper\" deriva dall'omonima acrobazia che viene eseguita con lo \nskateboard.\nPresentata ad inizio settembre 2021, \u00e8 un SUV di dimensioni ridotte che si posiziona nella gamma del costruttore asiatico sotto la Hyundai Kona. \u00c8 il SUV pi\u00f9 piccolo del costruttore asiatico e anche la pi\u00f9 piccola automobile della gamma Hyundai.\nIl veicolo \u00e8 stato sviluppato in conformit\u00e0 con le normative sudcoreane della categoria chiamata \"auto leggera\" (in coreano: \uacbd\ucc28, romanizzato: Gyeongcha), in cui la legislazione vigente in Corea del Sud offre degli incentivi e delle agevolazioni fiscali per quelle vetture che dimensionalmente abbiano una lunghezza esterna inferiori ai 3600 mm e una larghezza minore di 1600 mm. \nProgettata per il solo mercato coreano ed indiano, viene costruita nello stabilimento di Gwangju dalla Gwangju Global Motors, sulla stessa piattaforma della Hyundai i10 (AC3) di terza generazione, dalla quale riprende anche parte della meccanica e delle motorizzazioni. \nAl debutto \u00e8 disponibile un solo motore, il benzina a tre cilindri da 1,0 litro siglato \"Kappa II/Smartstream\" declinato in due versioni, aspirata da 76 CV o turbocompressa da 100 CV. La trasmissione \u00e8 affidata a un cambio automatico a convertitore di coppia a 4 marce.\nNonostante impostazioni del veicolo da crossover SUV, la vettura \u00e8 disponibile con la sola trazione anteriore."}
{"id": "9123625", "revid": "439868", "url": "https://it.wikipedia.org/wiki?curid=9123625", "title": "Erbes", "text": ""}
{"id": "9123628", "revid": "439868", "url": "https://it.wikipedia.org/wiki?curid=9123628", "title": "Dinas (disambigua)", "text": ""}
{"id": "9123629", "revid": "1442080", "url": "https://it.wikipedia.org/wiki?curid=9123629", "title": "Portunus monspeliensis", "text": "Il Portunus monspeliensis \u00e8 un crostaceo decapode marino estinto appartenente alla famiglia Portunidae. Vissuto tra i 55,8 e i 12,7 Ma, i suoi fossili sono stati rinvenuti in Europa, in Austria e Ungheria risalenti al Miocene, in Italia all'Eocene."}
{"id": "9123630", "revid": "439868", "url": "https://it.wikipedia.org/wiki?curid=9123630", "title": "Davoine", "text": ""}
{"id": "9123631", "revid": "287204", "url": "https://it.wikipedia.org/wiki?curid=9123631", "title": "Mike Weaver", "text": "Carriera.\nProfessionista dal 1972. Tent\u00f2 una prima volta di conquistare il titolo mondiale dei massimi WBC il 22 giugno 1979 ma fu sconfitto dall\u2019imbattuto Larry Holmes per KO al 12\u00ba round. Il match \u00e8 stato inserito (1996) al 99\u00ba posto nella classifica di Ring Magazine dei 100 pi\u00f9 grandi combattimenti di tutti i tempi.\nWeaver conquist\u00f2 il titolo mondiale WBA il 31 marzo 1980 battendo l'ex olimpionico John Tate, ancora imbattuto, per KO al 15\u00ba round. Anche questo match \u00e8 stato inserito, al 97\u00ba posto, nella classifica di Ring Magazine dei 100 pi\u00f9 grandi combattimenti di tutti i tempi.\nDifese vittoriosamente la cintura mondiale a Sun City il 25 ottobre 1980 battendo il sudafricano Gerrie Coetzee per KO al tredicesimo round. Si ripet\u00e9 un anno pi\u00f9 tardi battendo ai punti con verdetto unanime James Tillis.\nIl 13 novembre 1982, quattro settimane dopo il fatale match tra Ray Mancini e Kim Duk Koo, nello stesso Caesar's Palace, Weaver mise in palio il titolo con Michael Dokes. Il match fu fermato per dopo soli 63 secondi con l\u2019assegnazione della vittoria per KOT in favore del suo avversario. L'arbitro ammise di aver interrotto cos\u00ec presto perch\u00e9 la Commissione atletica dello Stato del Nevada aveva ingiunto agli arbitri di assicurarsi prioritariamente delle condizioni di salute dei pugili, alla luce di quanto era accaduto nell'incontro Mancini-Kim.\nFu perci\u00f2 decisa la rivincita del match, che fu combattuta il 20 maggio 1983 a Las Vegas. L\u2019incontro termin\u00f2 con un ininfluente pari che consent\u00ec a Dokes di mantenere il tiolo mondiale. Uno dei tre giudici aveva per\u00f2 visto Dokes vincitore con netto margine. Nel giugno 1985, Weaver tent\u00f2 di conquistare il titolo WBC ma fu sconfitto da Pinklon Thomas per KO all'ottava ripresa. \nNel 1998 la rivista The Ring ha inserito Mike Weaver al 43\u00ba posto in una propria classifica dei migliori pesi massimi della storia del pugilato.\nNel 2000, a 49 anni Weaver combatt\u00e9 l\u2019ultimo incontro contro il cinquantunenne Larry Holmes da cui fu battuto nuovamente per KOT al sesto round."}
{"id": "9123645", "revid": "439868", "url": "https://it.wikipedia.org/wiki?curid=9123645", "title": "Zazzaroni", "text": ""}
