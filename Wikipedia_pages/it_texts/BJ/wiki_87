{"id": "9254066", "revid": "465169", "url": "https://it.wikipedia.org/wiki?curid=9254066", "title": "Eduard von Woyna", "text": "Biografia.\nLa famiglia.\nEduard von Woyna era membro di un'antica e rispettata famiglia nobile di origini polacche. Egli era il figlio minore di Franz Xaver (1750-1813), ufficiale dell'esercito polacco che raggiunse il grado di tenente generale e fu vicedirettore del corpo dei cadetti di Varsavia, nonch\u00e9 vicecancelliere del tribunale della Galizia, regione dipendente dal governo di Vienna. Sua madre era la contessa Maria Theresa Czaplik\u00f3w (1768\u20131835). I suoi fratelli erano Felix (1788-1857) che divenne feldmaresciallo, Moritz (1788-?) che fu colonnello del 4\u00b0 reggimento ulani e Sophie (1790-?) che fu dama d compagnia dell'arciduchessa Maria Elisabetta, moglie dell'arciduca Ranieri. L'imperatore Francesco II elev\u00f2 la famiglia al rango di conte nel 1800.\nLa carriera.\nVon Woyna entr\u00f2 molto giovane al servizio dell'esercito imperiale austriaco e, dopo la campagna del 1812 che combatt\u00e9 sotto l'ala del principe Schwarzenberg, fu proprio quest'ultimo a volerlo nel suo quartier generale e sino al 1815 lo impieg\u00f2 per la sua corrispondenza in lingua straniera. Nella campagna del 1814, col grado di \"rittermeister\" venne inquadrato nel 4\u00b0 reggimento ulani, ebbe modo di distinguersi e venne premiato con la croce di IV classe dell'Ordine russo di San Vladimiro.\nNel 1817 decise di abbandonare l'esercito e pass\u00f2 alla carriera diplomatica. Venne assegnato all'ambasciata del conte Karl Ludwig von Ficquelmont come \"attach\u00e9\". Quando quest'ultimo venne poi nominato ambasciatore a San Pietroburgo, von Woyna, che era ancora molto giovane, lo segu\u00ec come \"charg\u00e9e d'affaires\", divenendo poi ambasciatore imperiale presso la corte reale svedese a Stoccolma (dal 26 maggio 1820 al 1840). In questa posizione fu decorato il 6 ottobre 1822 con la croce di cavaliere di I classe dell'Ordine della Spada e nel luglio del 1827 venne promosso al grado militare di maggiore ed inquadrato nel 1\u00b0 reggimento ulani \"principe di Sassonia-Coburgo-Gotha\". Nel lungo periodo che trascorse in Svezia, seppe guadagnarsi il rispetto del popolo e della societ\u00e0 svedese. Nel luglio del 1831 venne nel frattempo avanzato al grado di tenente colonnello e nel 1833 ottenne il grado di colonnello dell8\u00b0 reggimento ussari. Nel 1837 divenne commendatore dell'Ordine della Spada ed il 1\u00b0 maggio 1844 l'imperatore gli concesse la commenda anche dell'Ordine reale di Santo Stefano d'Ungheria.\nDopo che il conte di Ficquelmont venne richiamato dal suo incarico diplomatico a San Pietroburgo nel 1840, quando la pericolosa malattia del principe Metternich fece nascere l'idea di un sostituto alla guida del ministero degli affari esteri austriaci, von Woyna, che era stato promosso al grado di maggiore generale l'8 maggio 1840, prese il suo posto come \"ambasciatore eletto\". Rapidamente seppe guadagnarsi la fiducia dello zar Nicola I di Russia e della famiglia imperiale, in particolare del granduca Michail, fratello dello zar. Nulla avrebbe ostacolato la sua successiva nomina ad ambasciatore se il clima non avesse danneggiato la sua gi\u00e0 fragile salute e quindi fosse stato costretto a tornare in Svezia. Per la sua collaborazione con il governo russo, ad ogni modo, venne insignito della I classe con diamanti dell'Ordine di Sant'Anna.\nDal 30 novembre 1844, venne invece destinato come ambasciatore in Belgio. In riconoscimento dei servizi resi, l'imperatore Ferdinando I lo nomin\u00f2 feldmaresciallo luogotenente il 18 gennaio 1848.\nNegli anni fu anche un valente linguista, parlando correntemente polacco, tedesco, francese, inglese e italiano, imparando sul campo lo svedese. Negli anni delle sue missioni diplomatiche, in Svezia conobbe Berzelius mentre frequent\u00f2 Horace Vernet a San Pietroburgo.\nVon Woyna mor\u00ec a Bruxelles dopo una lunga malattia nel 1850, all'et\u00e0 di 54 anni."}
{"id": "9254069", "revid": "1543377", "url": "https://it.wikipedia.org/wiki?curid=9254069", "title": "Cortaderia selloana", "text": "Cortaderia selloana \u00e8 una specie di pianta da fiore della famiglia delle Poaceae. \u00c8 conosciuta comunemente come erba della Pampas ed \u00e8 originaria del sud America meridionale, compresa la regione della Pampa da cui prende il nome.\nEtimologia.\n\"Cortaderia\" deriva dal nome spagnolo argentino \"cortadera\", che significa \"taglierino\", in riferimento ai margini delle foglie affilati come rasoi.\n\"Selloana\" deriva da Friedrich Sellow (1789-1831), botanico tedesco di Potsdam che lavorava come collezionista di piante in Brasile. Studi\u00f2 la flora del Sudamerica, in particolare quella del Brasile. .\nCultivar.\nVi sono numerose cultivar e le seguenti hanno ottenuto il premio \"Garden Merit\" assegnato dalla \"Royal Horticultural Society\":\nImpatto negativo.\nLa pianta \u00e8 diventata invasiva in tutto il Nord America. \u00c8 stata anche proibita alle Hawaii e in Nuova Zelanda a causa della sua capacit\u00e0 di diventare troppo grande e rimpiazzare le piante autoctone. In Europa, \u00e8 stata introdotta per la prima volta nel Regno Unito, diffondendosi successivamente in altri paesi del continente come Irlanda, Portogallo, Spagna, Francia e Italia.\nCresce molto rapidamente e pu\u00f2 arrivare a sostituire le piante autoctone e a distruggere i loro habitat, riducendo la biodiversit\u00e0. Le foglie, taglienti come lame, possono ferire gli uccelli che se ne nutrono. La pianta compete anche con altre piante autoctone monopolizzando risorse come ombra, luce solare e nutrienti nel terreno. A causa dell'ampia superficie, le foglie rappresentano un notevole rischio di incendio se poste vicino a sostanze infiammabili.\nMetodi di controllo.\nL'erba della Pampas pu\u00f2 essere controllata attraverso trattamenti erbicidi. Per fare ci\u00f2, l'erba viene tagliata vicino alla base. Successivamente, una soluzione chimica di glifosato al 2% viene combinata con un tensioattivo a base di silicone e applicata per migliorare il potenziale di penetrazione. Questo metodo funziona meglio in autunno perch\u00e9 c'\u00e8 un controllo generale migliore rispetto ad altre stagioni. Un altro metodo di controllo consiste nell'eradicare i germogli o tagliare e rimuovere le infiorescenze per evitare che i semi si diffondano.\nIl suolo lavorato \u00e8 facile preda di questa pianta poich\u00e9 i semi attecchiscono meglio sul terreno nudo. Al fine di controllare il disturbo, si pu\u00f2 praticare la pacciamatura sul terreno nudo esposto per soffocare i semi e prevenirne la germinazione. Inoltre, introdurre o seminare piante desiderate e non invasive pu\u00f2 fornire concorrenza per ridurre la germinazione e l'insediamento delle piantine."}
{"id": "9254070", "revid": "1272592", "url": "https://it.wikipedia.org/wiki?curid=9254070", "title": "Botero (disambigua)", "text": ""}
{"id": "9254088", "revid": "344503", "url": "https://it.wikipedia.org/wiki?curid=9254088", "title": "The Tragedy of Macbeth (film 2021)", "text": ""}
{"id": "9254096", "revid": "787565", "url": "https://it.wikipedia.org/wiki?curid=9254096", "title": "Antonio Miotto (militare)", "text": "Biografia.\nNacque a Malo, provincia di Vicenza, il 31 maggio 1911. Arruolatosi nella Regia Aeronautica il 16 ottobre 1931 fu ammesso a frequentare la Regia Accademia Aeronautica di Caserta, Corso Leone, da cui usc\u00ec con il grado di sottotenente in servizio permanente effettivo il 1\u00b0 ottobre 1933. Assegnato al 5\u00b0 Stormo di assalto, vi ottenne l\u2019abilitazione al pilotaggio di apparecchi da caccia e la promozione a tenente. Assegnato all'Aviazione Legionaria nel giugno fu mandato a combattere nella guerra di Spagna assumendo, con la promozione a capitano, avvenuta nel mese successivo, il comando della 65\u00aa Squadriglia d'assalto equipaggiata con i cacciabombardieri Breda Ba.65 Nibbio. Combatte durante la battaglia dell'Ebro e nella successiva battaglia di Catalogna, e per\u00ec in un incidente aereo a Valenzuela, Saragozza, il 20 febbraio 1939. Fu decorato con la medaglia d'oro al valor militare alla memoria."}
{"id": "9254098", "revid": "144796", "url": "https://it.wikipedia.org/wiki?curid=9254098", "title": "Emmerich Sz\u00e9ch\u00e9nyi", "text": "Biografia.\nLa famiglia.\nEmmerich (Imre) Sz\u00e9ch\u00e9nyi era membro di una nobile famiglia ungherese. Era nipote di Ferenc Sz\u00e9ch\u00e9nyi (1754\u20131820), fondatore della Biblioteca nazionale Sz\u00e9ch\u00e9nyi, nonch\u00e9 figlio primogenito di Ludwig (Lajos) Maria Aloys Sz\u00e9ch\u00e9nyi (1781\u20131855) e di sua moglie Franzisca von Wurmbrand-Stuppach (1797\u20131873). Dal 1865 spos\u00f2 Maria Alexandra Szt\u00e1ray-Szirmay (1843\u20131914).\nLa carriera.\nSz\u00e9ch\u00e9nyi ebbe un'ottima istruzione con tutori privati e dal 1838 al 1843 studi\u00f2 giurisprudenza presso l'Universit\u00e0 di Bratislava. Sfruttando i rapporti intessuti dal padre, nel 1844 riusc\u00ec ad unirsi al servizio diplomatico dell'impero austriaco, rimanendo sino al 1848 come addetto presso l'ambasciata austriaca presso la Santa Sede a Roma. Dal 1848 al 1860 fu segretario all'ambasciata austriaca a Stoccolma (1848-1850), al \"Bundestag\" tedesco a Francoforte sul Meno (1850\u20131852), alla corte belga di Bruxelles (1852\u20131854) ed alla corte russa di San Pietroburgo (1854\u20131860). A Stoccolma ed a San Pietroburgo fu anche temporaneamente responsabile della missione diplomatica; Sz\u00e9ch\u00e9nyi incontr\u00f2 diverse volte Otto von Bismarck a Francoforte ed a San Pietroburgo.\nSotto il ministro degli esteri Bernhard von Rechberg, Sz\u00e9ch\u00e9nyi venne nominato ambasciatore a Napoli quando ormai il Regno delle Due Sicilie era in dissoluzione a favore del neonato stato italiano. Sz\u00e9ch\u00e9nyi, col resto della corte, segu\u00ec re Francesco II dapprima a Gaeta e poi a Roma. Nel 1864 venne temporaneamente messo in pensione.\nCome membro del vecchio partito conservatore, divenne membro del \"Reichstag\" ungherese nel 1865 e dal 1869 divenne membro della Camera dei magnati ungherese. Sotto il ministro degli esteri Gyula Andr\u00e1ssy fu riconfermato al servizio diplomatico austriaco e nel 1878 venne nominato ambasciatore presso l'Impero tedesco, mantenendo tale incarico sino al suo pensionamento definitivo il 10 ottobre 1892. Decise quindi di ritirarsi nella sua tenuta di Horp\u00e1cs, in Ungheria. Sz\u00e9ch\u00e9nyi, a livello dilettantistico, si dedic\u00f2 alla composizione di brani musicali e divenne amico sia di Franz Liszt che di Franz von Supp\u00e8."}
{"id": "9254104", "revid": "144796", "url": "https://it.wikipedia.org/wiki?curid=9254104", "title": "Alajos K\u00e1rolyi von Nagyk\u00e1roly", "text": ""}
{"id": "9254107", "revid": "37401", "url": "https://it.wikipedia.org/wiki?curid=9254107", "title": "Ciro di Anzan", "text": ""}
{"id": "9254121", "revid": "787565", "url": "https://it.wikipedia.org/wiki?curid=9254121", "title": "Marino Masi", "text": "Biografia.\nNacque a Imola, provincia di Bologna, il 28 maggio 1911. Diplomatosi alla Scuola industriale di Imola fu assunto come capotecnico collaudatore alla Societ\u00e0 Italiana Ernesto Breda, e all'et\u00e0 di 18 anni si arruol\u00f2 volontario nella Regia Aeronautica ottenendo il brevetto di pilota di idrovolante, di pilota militare ed il grado di sergente nel settembre 1929. Ammesso nel novembre 1933 per concorso alla Regia Accademia Aeronautica di Caserta, fu nominato sottotenente in servizio permanente effettivo e nel luglio 1935 assegnato al 21\u00ba Stormo Ricognizione Terrestre. Nel maggio 1936 fu trasferito al Reparto Alta Velocit\u00e0 di Desenzano del Garda, e con la promozione a tenente nel giugno 1936 pass\u00f2 in servizio alla Scuola di alta acrobazia aerea. Assegnato allAviazione Legionaria nel novembre 1938 fu mandato a combattere nella guerra di Spagna. Fu dato come disperso il 25 gennaio 1939, giorno in cui dopo una missione di guerra non fece ritorno alla base. Fu decorato con la medaglia d'oro al valor militare alla memoria."}
{"id": "9254135", "revid": "150308", "url": "https://it.wikipedia.org/wiki?curid=9254135", "title": "Fritzi L\u00f6wy", "text": "Fino agli anni 2000, L\u00f6wy \u00e8 rimasta l'unica austriaca a vincere una medaglia di nuoto, insieme a Hedy Bienenfeld, che \u00e8 arrivata terza nei 200 rana agli stessi Campionati Europei di nuoto del 1927.\nBiografia.\nL\u00f6wy era la pi\u00f9 giovane di sette figli. Negli anni '20 inizi\u00f2 a nuotare nel club sportivo ebraico Hakoah Vienna e per diversi anni dal 1925 vinse l'annuale competizione austriaca di cinque miglia in acque libere \"Quer durch Wien\" (Attraverso Vienna) sul Danubio, seguita da circa 500.000 spettatori. Durante gli anni '20 e '30 vinse quasi tutti i titoli nazionali nello stile libero. \nIl suo primo record europeo nei 200 m non venne ufficializzato, mentre il secondo, sui 500 m nel 1927, messa in dubbio la decisione finale da parte di un delegato austriaco, fu riconosciuto tale solo due anni dopo, nel 1929. \nSubito dopo l'Anschluss tra Germania e Austria nel 1938 fugg\u00ec prima in Italia, poi in Svizzera e Australia. Torn\u00f2 a Vienna nel 1949, dova inizi\u00f2 a lavorare come segretaria. \nRivale di Bienenfeld, in seguito divennero amiche intime; intorno agli anni '60 Bienenfeld la aiut\u00f2 finanziariamente, quando L\u00f6wy stava combattendo il cancro al seno. L\u00f6wy era bisessuale e non ebbe figli."}
{"id": "9254166", "revid": "775372", "url": "https://it.wikipedia.org/wiki?curid=9254166", "title": "Tentato colpo di Stato in Azerbaigian del 1995", "text": "Il tentato colpo di stato in Azerbagian del 1995, noto anche come colpo di stato turco a Baku, \u00e8 stato un tentato di colpo di stato da parte di membri dell'esercito azero, guidati dal colonnello Rovshan Javadov a capo di un distaccamento dell'Unit\u00e0 Speciale Mobile della Polizia (OPON). Il gruppo mirava a prendere il controllo del paese dal presidente Heydar Aliyev e reinstallare l'ex presidente Abulfaz Elchibey. Il colpo di stato fu sventato quando il presidente turco S\u00fcleyman Demirel venne a conoscenza di elementi in Turchia a sostegno del complotto e chiam\u00f2 Aliyev per avvertirlo. Il 17 marzo 1995, unit\u00e0 delle forze armate azere circondarono il campo degli insorti e lo assalirono, uccidendo il colonnello Javadov. I rapporti in Turchia, in seguito allo scandalo di Susurluk del 1996, elaborarono il sostegno al golpe da parte di elementi in Turchia.\nEventi.\nIl 12 dicembre 1994 una squadra di personalit\u00e0, tra cui Korkut Eken (Organizzazione turca di informazione nazionale, M\u0130T), \u0130brahim \u015eahin e Ayhan \u00c7ark\u0131n (Dipartimento per le operazioni speciali della polizia turca) e Abdullah \u00c7atl\u0131 (killer a contratto), si recarono dalla Turchia all'Azerbaigian per addestrare un'unit\u00e0 di 60 agenti di polizia dell'OMON per il colpo di stato. Furono invitati dal comandante dell'OMON Rovshan Javadov, un disertore del KGB per la CIA, che diresse anche il fallito colpo di stato. Il KGB/ FSB e la CIA seguirono da vicino gli eventi. \nSecondo il quotidiano \"Yeni \u015eafak\", il colpo di stato sarebbe stato diretto dal colonnello turco Necabettin Ergenekon, mentre era presumibilmente il comandante del reggimento della gendarmeria di Ad\u0131yaman. Tuttavia, altri giornali riportavano che si ritir\u00f2 nel 1982 dal Commando di Legge marziale di Adyaman (). \"Yeni \u015eafak\" afferm\u00f2 anche che Elchibey era imparentato con il generale turco Veli K\u00fc\u00e7\u00fck. \nIl colpo di stato fu sventato dopo che il M\u0130T inform\u00f2 il presidente S\u00fcleyman Demirel il 10 marzo 1995, il quale chiam\u00f2 Aliyev per avvertirlo. Il 17 marzo 1995, unit\u00e0 delle forze armate azere circondarono gli insorti nel loro campo e li assalirono, uccidendo Javadov. \nMotivazioni.\nSecondo un rapporto del M\u0130T del 1996, la prima ministra turca Tansu \u00c7iller diede al ministro Ayvaz G\u00f6kdemir, al capo della polizia Mehmet A\u011far, \u0130brahim \u015eahin e Korkut Eken il via libera per insediare El\u00e7ibey come presidente. El\u00e7ibey era un alleato ideologico del politico del Movimento nazionalista turco (MHP) Alparslan T\u00fcrke\u015f, che nutriva aspirazioni di creare uno stato turco che si estendesse attraverso il Caucaso . Il sostegno di T\u00fcrke\u015f al tentato colpo di stato provoc\u00f2 anche una crisi diplomatica tra la Turchia e l'Azerbaigian, e quest'ultimo paese chiese ufficialmente una dichiarazione confutando la sezione del rapporto che trattava del tentato colpo di stato. \nIl rapporto Susurluk del 1996 (a seguito dello scandalo di Susurluk) afferm\u00f2 che i principali consiglieri del primo ministro \u00c7iller, Acar Okan e S\u00fcleyman Kamil Y\u00fcceoral, erano coinvolti nel tentato colpo di stato. Il membro della Commissione Susurluk, Fikri Sa\u011flar, sostenne che lo scopo del colpo di stato era quello di garantire la rotta dei narcotici dall'Afghanistan. Sa\u011flar sottoline\u00f2 che Y\u00fcceoral era stato coinvolto nel pagamento del signore della guerra afghano Rashid Dostum da un fondo nero. \nRapporti di stampa successivi affermarono che la banda di Ergenekon, di cui il generale Veli K\u00fc\u00e7\u00fck fu un sospetto membro, era responsabile del tentato colpo di stato, indicando una relazione tra Susurluk ed Ergenekon. "}
{"id": "9254169", "revid": "1318658", "url": "https://it.wikipedia.org/wiki?curid=9254169", "title": "Hedy Bienenfeld", "text": "Fino agli anni 2000, Bienenfeld \u00e8 rimasta l'unica atleta austriaca a vincere una medaglia di nuoto, insieme a Fritzi L\u00f6wy, arrivata terza nei 400 m stile libero agli stessi Campionati Europei di nuoto del 1927.\nBiografia.\nNel 1924, Bienenfeld vinse la competizione annuale austriaca di cinque miglia in acque libere \"Quer durch Wien\" (Attraverso Vienna) sul Danubio che raccolse circa 500.000 spettatori. L'anno successivo arriv\u00f2 seconda, dopo L\u00f6wy che nuotava a stile libero. Vinse quasi tutti i titoli nazionali di rana negli anni '20 e '30. Il 28 aprile 1929, Hedy realizz\u00f2 il record di 500 m rana austriaco, a nove minuti. Nella primavera del 1930, il LEN inaugur\u00f2 l'elenco ufficiale dei record europei per quella competizione. Il primo tempo registrato fu 33.10.2, ma nessun delegato austriaco fece notare che gi\u00e0 da qualche anno era stato stabilito un record nei 500 rana.\nDivenne anche una popolare modella di costumi da bagno per le riviste austriache. \nNel 1930 spos\u00f2 il suo allenatore di nuoto, Zsigo Wertheimer (1897\u20131965). Entrambi ebrei, fuggirono dall'Austria prima della seconda guerra mondiale e si trasferirono prima a Londra e poi negli Stati Uniti. Lavorarono come istruttori di nuoto a New York, per poi gestire un'attivit\u00e0 immobiliare di successo in Florida. Dopo la morte del marito, Bienenfeld torn\u00f2 a Vienna. L\u00ec aiut\u00f2 finanziariamente quella che era stata la sua rivale per tutta la vita e poi divenne amica intima, L\u00f6wy che stava combattendo contro il cancro al seno. Bienenfeld non ebbe figli. "}
{"id": "9254175", "revid": "104458", "url": "https://it.wikipedia.org/wiki?curid=9254175", "title": "Annalena Slamik", "text": "Biografia.\nOriginaria di Innsbruck e attiva dal gennaio del 2016, la Slamik ha esordito in Coppa Continentale il 6 gennaio 2019 a Otep\u00e4\u00e4 (18\u00aa) e in Coppa del Mondo nella gara inaugurale del circuito femminile, disputata il 18 dicembre 2020 a Ramsau am Dachstein (19\u00aa); ai successivi Mondiali di Oberstdorf 2021, sua prima presenza iridata, si \u00e8 classificata 14\u00aa nel trampolino normale e il 7 gennaio 2022 ha conquistato in Val di Fiemme il primo podio in Coppa del Mondo (2\u00aa). Non ha preso parte a rassegne olimpiche."}
{"id": "9254179", "revid": "599013", "url": "https://it.wikipedia.org/wiki?curid=9254179", "title": "Jakob Lange", "text": "Biografia.\nOriginario di Flintsbach am Inn e attivo dal marzo del 2010, in Coppa del Mondo ha esordito il 9 febbraio 2013 ad Almaty (33\u00ba) e ha conquistato il primo podio il 7 gennaio 2022 in Val di Fiemme (3\u00ba); non ha preso parte a rassegne olimpiche o iridate."}
{"id": "9254180", "revid": "290023", "url": "https://it.wikipedia.org/wiki?curid=9254180", "title": "Enas de Cannuia", "text": ""}
{"id": "9254181", "revid": "709565", "url": "https://it.wikipedia.org/wiki?curid=9254181", "title": "Episodi di Un tritone per amico (prima stagione)", "text": "La prima stagione della serie animata Un tritone per amico, composta da 13 episodi, \u00e8 stata trasmessa in Canada, da Teletoon, dal 18 ottobre 1997 al 9 gennaio 1998.\nIn Italia \u00e8 stata trasmessa su Italia 1."}
{"id": "9254184", "revid": "104458", "url": "https://it.wikipedia.org/wiki?curid=9254184", "title": "Cindy Haasch", "text": "Biografia.\nAttiva dal settembre del 2016, la Haasch ha esordito ai Campionati mondiali a Oberstdorf 2021, dove si \u00e8 classificata 11\u00aa nel trampolino normale; in Coppa del Mondo ha debuttato il 3 dicembre 2021 a Lillehammer (12\u00aa) e ha conquistato il primo podio il 7 gennaio 2022 in Val di Fiemme (3\u00aa). Non ha preso parte a rassegne olimpiche."}
{"id": "9254189", "revid": "104458", "url": "https://it.wikipedia.org/wiki?curid=9254189", "title": "Jenny Nowak", "text": "Biografia.\nAttiva dall'agosto del 2014, la Nowak ha esordito in Coppa Continentale il 20 gennaio 2018 a Rena) (3\u00aa) e in Coppa del Mondo nella gara inaugurale del circuito femminile, disputata il 18 dicembre 2020 a Ramsau am Dachstein (13\u00aa); ai successivi Mondiali di Oberstdorf 2021, sua prima presenza iridata, si \u00e8 classificata 18\u00aa nel trampolino normale e il 7 gennaio 2022 ha conquistato in Val di Fiemme il primo podio in Coppa del Mondo (3\u00aa). Non ha preso parte a rassegne olimpiche."}
{"id": "9254201", "revid": "1310927", "url": "https://it.wikipedia.org/wiki?curid=9254201", "title": "J\u00e9r\u00e9my Mellot", "text": "Carriera.\nNel giugno 2019, ha firmato con il dopo essere stato nominato terzino della stagione con il . Ha fatto il suo debutto tra i professionisti con il Guingamp il 26 luglio 2019 in un pareggio per 3-3 contro il in Ligue 2, andando anche a segno al debutto.\nIl 27 giugno 2021 ha siglato un contratto biennale con il , formazione della Segunda Divisi\u00f3n spagnola.\nStatistiche.\nPresenze e reti nei club.\n\"Statistiche aggiornate all'8 gennaio 2022.\""}
{"id": "9254204", "revid": "150308", "url": "https://it.wikipedia.org/wiki?curid=9254204", "title": "Judith Haspel", "text": ""}
{"id": "9254211", "revid": "2060716", "url": "https://it.wikipedia.org/wiki?curid=9254211", "title": "Coppa d'oro massiccio", "text": "La Coppa d'oro massiccio (in cinese tradizionale: \u978f\u91d1\u750c; in cinese semplificato: \u5de9\u91d1\u74ef) \u00e8 stato l'inno nazionale della dinastia Qing (1644\u20131912), nonch\u00e9 primo inno ufficiale che la Cina abbia mai avuto. Adottato dall'impero cinese il 4 ottobre 1911, il titolo fa riferimento alla \"coppa d'oro\", strumento usato per i rituali antichi e che simboleggiava i Qing. Ma, nonostante l'inno esaltasse la stabilit\u00e0 dell'impero, sei giorni dopo la sua proclamazione ebbe luogo la rivolta di Wuchang, che port\u00f2 rapidamente alla caduta dei Qing. Per questa ragione la \"Coppa d'oro massiccio\" non \u00e8 mai stata eseguita in alcuna cerimonia ufficiale.\nInni precedenti.\nTutte le dinastie cinesi erano solite utilizzare alcune canzoni e musiche tradizionali per le loro cerimonie, ma non avevano mai avuto un vero e proprio inno ufficiale che rappresentasse il loro paese. Verso la fine del diciannovesimo secolo, tuttavia, la Cina era entrata in contatto con varie nazioni, soprattutto europee, che possedevano un proprio inno ufficiale. Cos\u00ec, \"per convenienza diplomatica\", alcuni politici e intellettuali cinesi iniziarono a richiedere un inno ufficiale.\nZeng Jize (1839-1890) - figlio maggiore del famoso statista e generale Zeng Guofan - fu inviato come diplomatico dai Qing in Francia, Gran Bretagna e Russia per diversi anni a partire dal 1878. Intorno al 1880, compose una canzone chiamata \"Pu Tian Yue,\" considerata \"de facto\" il primo inno cinese. Tuttavia, nonostante le continue richiese di addottarlo come inno, la corte e la dinastia cinese non approvarono.\nQuando Li Hongzhang (1823-1901) visit\u00f2 l'Europa occidentale e la Russia nel 1896, gli fu nuovamente chiesto di fornire l'inno nazionale cinese per l'esibizione a alcuni ricevimenti statali. Egli, colto \"di sorpresa\", decise allora di adattare frettolosamente un poema chiamato \"jueju\" come inno ufficiale dei Qing. Quella canzone in seguito divenne nota come \"\"La\" m\"elodia di Li Zhongtang\"\", ma non fu mai ufficialmente riconosciuta dal governo come inno nazionale. \nL'avvento della \"Coppa d'oro massiccio\".\nIl 25 gennaio 1911, un funzionario del Ministero dei Riti chiamato Cao Guangquan (\u66f9\u5ee3\u6b0a\uff0f\u66f9\u5e7f\u6743) chiese alla corte cinese di adottare un inno nazionale che potesse essere eseguito durante le cerimonie di corte. Propose che tutti i pi\u00f9 alti funzionari raccogliessero sia la musica cinese antica, sia esempi di musica di nazione estere e che, partendo da questa base, progettassero un inno per la dinastia Qing. La proposta venne accettata e il Consiglio Cerimoniale (\u5178\u79ae\u9662\uff0f\u5178\u793c\u9662), che aveva da poco sostituito le funzioni del Ministero dei Riti, incaric\u00f2 Putong (\u6ea5\u4f97) (1877-1950) - un nobile Manciu diretto discendente dell'imperatore Daoguang- di scrivere la melodia, mentre selezionarono Yan Fu (1854\u20131921), traduttore di trattati scientifici e filosofici europei, di scrivere il testo dell'inno. \nIl governo cinese adott\u00f2 quindi la \"Coppa d'oro massiccio\" (che traslitterato in caratteri latini sarebbe: \"Gong Jin'ou\") come inno nazionale il 4 ottobre 1911. \nTitolo.\nLo \"Ou\" (\u750c) era una specie di recipiente per il vino usato nell'antichit\u00e0, quindi \"Jin'ou\" (\u91d1\u750c\uff0f\u91d1\u74ef) voleva dire letteralmente \"vaso di vino d'oro\", che simboleggiava infatti un \"paese indistruttibile\", proprio come il recipiente d'oro. Gli imperatori Qing usavano tale vaso per scopi perlopi\u00f9 rituali ed essendo intarsiata di perle e gemme, era conosciuta come la \"Coppa d'oro massiccio\" (\u91d1\u750c\u6c38\u56fa\u676f). La scelta di questo titolo, come scrisse Yan fu, \u00e8 volta a rappresentare la stabilit\u00e0 dell'impero e tutti i vantaggi che esso porta ai suoi cittadini. \nTesto.\nQui di seguito \u00e8 riportato l'inno tradotto e scritto in diversi modi:"}
{"id": "9254216", "revid": "599013", "url": "https://it.wikipedia.org/wiki?curid=9254216", "title": "Corey Chavers", "text": "Carriera.\nClub.\nLa carriera di Corey Chavers inizia nei tornei scolastici californiani, giocando per la ; gioca anche a livello di club giovanili, prima con l' e poi con l'. Dopo il diploma entra a far parte della squadra di pallavolo della , partecipando alla NCAA Division I dal 2016 al 2019, venendo inserito nella seconda squadra All-America nel suo \"senior year\".\nNella stagione 2019-20 sigla il suo primo contratto professionistico con la , prendendo parte alla Superlega italiana; inizia la stagione seguente partecipando allo NVA Showcase 2020 con gli , prima di accasarsi nel gennaio 2021 al , disputando la seconda parte dell'Elitserien 2020-21; al termine degli impegni col club svedese fa ritorno agli per la NVA 2021, aggiudicandosi lo scudetto e venendo premiato come MVP.\nPer il campionato 2021-22 difende i colori dello , club della Lega Nazionale A svizzera.\nNazionale.\nFa il suo esordio nella nazionale statunitense nel 2019, aggiudicandosi la medaglia d'argento alla NORCECA Champions Cup. "}
{"id": "9254220", "revid": "599013", "url": "https://it.wikipedia.org/wiki?curid=9254220", "title": "Humbert Achamer-Pifrader", "text": "Biografia.\nNacque a Teplice, figlio di Elisabeth Pifrader. Spos\u00f2 Maria Hauser nel 1929 dalla quale ebbe tre figli. Il 25 aprile 1945 mor\u00ec in un raid aereo su Linz.\nCarriera.\nAchamer-Pifrader combatt\u00e9 sul fronte italiano nella prima guerra mondiale come volontario per un anno. Fu posizionato da Otto Steinh\u00e4usl nel quartier generale della polizia di Salisburgo nel 1926 e trasferito al servizio civile dopo due anni di addestramento militare e tecnico. Oltre alle sue attivit\u00e0 professionali, inizi\u00f2 a studiare giurisprudenza e scienze politiche all'Universit\u00e0 di Innsbruck e l\u00ec consegu\u00ec il dottorato in giurisprudenza il 7 luglio 1934.\nAchamer-Pifrader si un\u00ec al partito nazista austriaco il 10 novembre 1931 (numero di iscrizione ). Nel giugno 1935 fugg\u00ec nel Reich tedesco dove entr\u00f2 immediatamente al servizio della Polizia politica bavarese. All'inizio di settembre 1935 si un\u00ec alle SS (numero di iscrizione ) e avanz\u00f2 costantemente in questa organizzazione nazista. Nell'aprile del 1936 fu trasferito alla Gestapo di Berlino, dove lavor\u00f2 agli \"affari austriaci\".\nDopo l'inizio della seconda guerra mondiale, fu a capo della Gestapo a Darmstadt. Fu promosso SS-Standartenf\u00fchrer nel 1941. Dal luglio 1942 fu capo della Sicherheitspolizei (\"SiPo\" o Polizia di sicurezza) e della SD con sede a Wiesbaden. Nel settembre 1942 divenne comandante dell\"'Einsatzgruppe A\", in successione a Franz Walter Stahlecker e Heinz Jost, e responsabile dell'omicidio di massa dei civili, per lo pi\u00f9 ebrei. Inoltre, fu per qualche tempo comandante della polizia di sicurezza a Riga.\nAchamer-Pifrader fu promosso SS-Oberf\u00fchrer il 1\u00b0 gennaio 1943 e il 31 agosto 1943 fu insignito della Croce di Ferro di 2a Classe e anche della Croce al merito di guerra di 1a classe. Nel 1944 torn\u00f2 all'Ufficio principale della sicurezza del Reich a Berlino e assunse la carica di capo della polizia di sicurezza dell'Unit\u00e0 IV B."}
{"id": "9254234", "revid": "1591878", "url": "https://it.wikipedia.org/wiki?curid=9254234", "title": "Ex casa del Balilla", "text": "L'ex casa del Balilla \u00e8 un 'edificio di Pavia, in Lombardia, ora sede di una fondazione attiva nel settore della formazione e delle politiche attive per il lavoro.\nStoria e descrizione.\nL'edificio sorse, a partire dal 1934, per volere del comitato provinciale dell'Opera Nazionale Balilla, che affid\u00f2 il progetto all'ingegnere Carlo Alberto Sacchi, probabilmente il maggior esponente locale del razionalismo italiano. Precedentemente l\u2019area in cui sorge, a margine del centro storico, presso la riva del Ticino, era occupata dal campo del Tiro a Segno, spostato, nel 1927, in un\u2019altra area della citt\u00e0. Il palazzo, ultimato nel 1936, fu concepito sulla base di esigenze funzionali, con spazi destinati alla formazione culturale, all\u2019assistenza sanitaria, palestre. Quel che caratterizza l\u2019edificio, costituito da due corpi di fabbrica perpendicolari al Ticino, \u00e8 il grandioso portale d\u2019ingresso a fornice in pietra e, alla sua sinistra, in corrispondenza con la curva del viale principale, un corpo saliente semicilindrico, decorato con una grande fregio in litoceramica opera dello scultore Giuseppe Ursi raffigurante atleti in azione: volumi geometrici che traggono animazione dall\u2019accostamento di materiali diversi e dal risalto delle ampie finestre. Dopo la Seconda Guerra Mondiale il palazzo ospit\u00f2 il comando dei Vigili Urbani, mentre, partire dagli anni\u201990 del XX secolo, \u00e8 sede di una fondazione, accreditata da Regione Lombardia, attiva nel settore della formazione e delle politiche attive per il lavoro."}
{"id": "9254241", "revid": "1543377", "url": "https://it.wikipedia.org/wiki?curid=9254241", "title": "Horst B\u00f6hme", "text": "Biografia.\nB\u00f6hme frequent\u00f2 la \"Volksschule\" e inizialmente lavor\u00f2 come spedizioniere. Fu politicamente coinvolto nella Jungstahlhelm, nella Marine-Brigade Ehrhardt e nel Freikorps Oberland.\nCarriera.\nB\u00f6hme si un\u00ec all'NSDAP nel 1930 (numero di iscrizione 236651). Contemporaneamente divenne membro delle SS (numero 2821). Dopo la promozione a SS-Untersturmf\u00fchrer (4 luglio 1934) e SS-Obersturmf\u00fchrer (9 novembre 1934), lavor\u00f2 nel Sicherheitsdienst a Berlino dal 1935, dove divenne presto uno stretto collaboratore di Reinhard Heydrich.\nNegli anni successivi, B\u00f6hme prese ordini principalmente da Heydrich. Il 13 o 14 marzo 1938, su ordine di Heydrich, B\u00f6hme uccise Wilhelm Freiherr von Ketteler facendolo annegare. Ketteler era un addetto all'ambasciata tedesca a Vienna, odiato dalle SS per le sue attivit\u00e0 antinaziste. \nDi pari passo con la crescita delle SS, anche B\u00f6hme continu\u00f2 a far carriera: il 30 gennaio 1936 fu promosso SS-Hauptsturmf\u00fchrer, poi SS-Sturmbannf\u00fchrer il 20 aprile 1937 e nel 1938 \"SS-Obersturmbannf\u00fchrer und Oberstleutnant der Polizei\".\nDopo l'occupazione della Cecoslovacchia nella primavera del 1939, B\u00f6hme fu nominato capo della Sicherheitspolizei per il Protettorato di Boemia e Moravia, con sede a Praga. In questa veste, fu responsabile dell'autorit\u00e0 di comando su tutti i dipartimenti della Gestapo nel Protettorato. Tra i suoi pi\u00f9 stretti collaboratori in questa posizione ci furono Hans-Ulrich Geschke, capo dell'ufficio della Gestapo a Praga, e Wilhelm N\u00f6lle, capo dell'ufficio della Gestapo a Br\u00fcnn.\nCome parte del \"Sonderaktion Prag\" il 17 novembre 1939, B\u00f6hme fu determinante nella chiusura degli istituti cechi di istruzione superiore e nella deportazione di 1500 studenti nel campo di concentramento di Sachsenhausen. Il 10 ottobre 1940, B\u00f6hme, insieme a Heydrich, Hans Frank, Adolf Eichmann e Hans G\u00fcnther, prese parte all'incontro per determinare la deportazione dei circa 88000 ebrei presenti nel Protettorato.\nMassacro di Lidice.\nDopo l'assassinio di Reinhard Heydrich nel maggio 1942, B\u00f6hme ag\u00ec subito in rispetto degli ordini di \"ritorsione\" di Adolf Hitler perpetrando il massacro di Lidice. Quando B\u00f6hme pens\u00f2 che le esecuzioni stessero procedendo troppo lentamente, con gli uomini che venivano fucilati in gruppi di cinque, ordin\u00f2 che fossero fucilati dieci uomini alla volta. In totale, furono uccisi 184 uomini, 195 donne furono deportate nel campo di concentramento di Ravensbr\u00fcck e 88 bambini furono deportati nei campi di reinsediamento a \u0141\u00f3d\u017a. L'arrivo dei bambini fu annunciato da un telegramma dall'ufficio di Praga di B\u00f6hme che concluse con: \"i bambini portano solo quello che indossano. Nessuna cura speciale \u00e8 desiderabile.\" \nLa cura era minima: soffrivano per la mancanza di igiene e per le malattie; per ordine della direzione del campo, non furono fornite cure mediche ai bambini. Poco dopo il loro arrivo a \u0141\u00f3d\u017a, i funzionari del ramo centrale della razza e degli insediamenti scelsero sette bambini per la germanizzazione. I pochi bambini ritenuti razzialmente idonei alla germanizzazione furono consegnati alle famiglie delle SS. Solo 17 bambini sono tornati a Lidice.\nNel settembre 1942 B\u00f6hme fu addetto di polizia a Bucarest. Da gennaio ad agosto 1943 guid\u00f2 l\"Einsatzgruppe B\", che perpetrava l'omicidio di massa dei civili in Unione Sovietica. Dal settembre 1943 al marzo 1944, B\u00f6hme lavor\u00f2 nella stessa veste per l\"Einsatzgruppe C\" prima di tornare all\"Einsatzgruppe B\" nell'agosto 1944 come colonnello della polizia. Il 9 novembre 1944 fu nominato SS-Oberf\u00fchrer. Nell'ultima fase della guerra fu comandante della Polizia di sicurezza e dell'SD (Befehlshaber der Sicherheitspolizei und des SD) nella Prussia orientale. \nDall'aprile 1945, B\u00f6hme fu considerato disperso, fu visto l'ultima volta in combattimento vicino a K\u00f6nigsberg. Dopo la guerra, per alcuni anni fu inserito nella lista dei ricercati internazionali come criminale di guerra. Fu dichiarato morto dal tribunale distrettuale di Kiel il 12 agosto 1954, con data di morte del 10 aprile 1945. Si presume che fosse morto in combattimento o si fosse sparato per non cadere nelle mani dei sovietici. "}
{"id": "9254242", "revid": "1005847", "url": "https://it.wikipedia.org/wiki?curid=9254242", "title": "Unione Democratica di Slovacchia", "text": ""}
{"id": "9254255", "revid": "1305887", "url": "https://it.wikipedia.org/wiki?curid=9254255", "title": "Maria della Guardia", "text": ""}
{"id": "9254256", "revid": "780783", "url": "https://it.wikipedia.org/wiki?curid=9254256", "title": "Valley United Football Club", "text": "Il Valley United Football Club, conosciuto anche come Valley United e precedentemente noto col nome di Atletico Olympians FC, \u00e8 un club calcistico professionistico statunitense con base a Phoenix, in Arizona, e che disputa le proprie partite casalinghe presso il GCU Stadium, impianto dotato di una capienza di 6.000 posti.\nA partire dalla stagione 2022 milita nella NISA, terza divisione della piramide calcistica americana.\nStoria.\nIl club fu fondato nel 2020 col nome di Atletico Olympians, e nello stesso anno si un\u00ec alla Southwest Conference della UPSL, pi\u00f9 precisamente nella Arizona Division. Nell'estate del 2021 il club partecip\u00f2 alla seconda edizione della NISA Independent Cup, nella quale si classific\u00f2 al secondo posto nella Southwest Region. Poco dopo, il 18 settembre 2021 il club annunci\u00f2 il cambio di nome e stemma, mentre venne certificato anche il passaggio al calcio professionistico con l'accettazione dell'iscrizione al campionato 2022 da parte della National Independent Soccer Association (NISA). Allo scopo di prepararsi al meglio per l'esordio, la societ\u00e0 ha schierato la propria formazione under 23 nella Southwest Region della NISA Nation, un campionato semiprofessionistico affiliato alla NISA.\nColori e simboli.\nI colori sociali sono il giallo ed il rosso, bordati di blu.\nStadio.\nIl club disputa i propri incontri casalinghi presso il GCU Stadium, stadio dotato di una capienza di 6.000 posti a sedere e situato sul campus della \"Grand Canyon University\"."}
{"id": "9254258", "revid": "1652635", "url": "https://it.wikipedia.org/wiki?curid=9254258", "title": "A Loud House Christmas", "text": ""}
{"id": "9254266", "revid": "1318658", "url": "https://it.wikipedia.org/wiki?curid=9254266", "title": "Lucy Goldner", "text": "Biografia.\nPartecipante alla Maccabiade a Tel Aviv nel 1935, nel 1936 fu una degli otto atleti ebrei selezionati nella squadra olimpica austriaca dal Comitato Olimpico Austriaco \u00d6OC. Sei di loro, comprese le nuotatrici Judith Deutsch e Ruth Langer, boicottarono i Giochi Olimpici di Berlino in segno di protesta contro la politica razziale del Terzo Reich e a causa della persecuzione degli ebrei in Germania. \nLucy Goldner, come le altre due nuotatrici del club Hakoah, Deutsch e Langer, venne bandita a vita dall'Associazione austriaca di nuoto e tutti i titoli e le medaglie furono dichiarati persi. Solo dopo massicce proteste internazionali, il divieto fu ridotto a due anni, ma i loro nomi rimasero cancellati dalla lista delle migliori prestazioni. La riabilitazione avvenne solo in occasione del 100\u00b0 anniversario dell'Associazione Austriaca di Nuoto (V\u00d6S).\nGoldner fu arrestata dopo l'annessione dell'Austria nel 1938, ma riusc\u00ec a fuggire a Londra, dove spos\u00f2 l'emigrante ceco Henry Gordian. Anche suo fratello Peter e suo padre riuscirono a fuggire, ma la madre rimase vittima dell'Olocausto. Dopo la guerra, Lucy ed il marito, insieme alla figlia trasferirono in Cecoslovacchia, ma dovettero lasciare Praga dopo la presa di potere dei comunisti nel 1948. Si stabilirono in Australia, dove Gordian allen\u00f2 la squadra di nuoto dello stato di Victoria. \nGoldner fece parte dell'Organizzazione Sionista Internazionale delle Donne. Mor\u00ec nel 2000, l'anno dei Giochi Olimpici di Sydney."}
{"id": "9254280", "revid": "1649409", "url": "https://it.wikipedia.org/wiki?curid=9254280", "title": "Alihan Smaiylov", "text": "In precedenza, dal 2019 al 2022 \u00e8 stato vice-primo ministro del Kazakistan e dal settembre 2018 al maggio 2020 ha anche ricoperto la carica di ministro delle Finanze."}
{"id": "9254282", "revid": "124936932", "url": "https://it.wikipedia.org/wiki?curid=9254282", "title": "Quercus velutina", "text": "Quercus velutina () \u00e8 una quercia originaria e diffusa nell'America settentrionale e centrale. Si trova in tutti gli stati costieri degli Stati Uniti, dal Maine al Texas, ma anche nell'entroterra fino al Michigan, Ontario, Minnesota, Nebraska, Kansas, Oklahoma e Texas orientale."}
{"id": "9254287", "revid": "1906976", "url": "https://it.wikipedia.org/wiki?curid=9254287", "title": "Audi RS Q e-tron", "text": "La Audi RS Q e-tron \u00e8 un buggy da competizione costruita dalla casa automobilistica tedesca Audi insieme alla Q Motorsport dal 2021 per partecipare a varie competizioni nell'ambito del rally raid, tra le quali il Rally Dakar e la coppa del mondo rally raid. \nLa vettura ha fatto il suo debutto al Rally Dakar 2022, vincendo una tappa.\nProfilo e contesto.\nIl 30 novembre 2020 l'Audi ha reso nota l'intenzione di voler partecipare al Rally Dakar.\nLa vettura \u00e8 stata annunciata il 11 dicembre 2020, contestualmente alla comunicazione da parte di Audi di voler prendere parte alla Dakar con la scuderia Q Motorsport.\nPresentata il 23 luglio 2021, la RS Q e-tron \u00e8 un buggy da competizione destinato alle gare fuoristrada, costruito appositamente per competere e partecipare alla Dakar 2022.\nSpecifiche.\nLa RS Q e-tron \u00e8 dotata di due motori elettrici, derivati direttamente da quelli impiegati dall'Audi sulle monoposto di Formula E, posti uno su ciascun asse formando un sistema di trazione integrale, che vengono alimentati dalla batteria ad alto voltaggio da 50 kWh. Ad essi sono collegati un convertitore di energia e un motore endotermico a benzina, un 2,0 litri turbocompresso a quattro cilindri TFSI derivato da quello impiegato sulla Audi A5 Turbo DTM, che funge da generatore per ricaricare le batterie."}
{"id": "9254302", "revid": "478814", "url": "https://it.wikipedia.org/wiki?curid=9254302", "title": "Kunal Patel San Francisco Open", "text": "Il Kunal Patel San Francisco Open \u00e8 un torneo professionistico di tennis giocato sui campi indoor in cemento del Bay Club SF Tennis di San Francisco, negli Stati Uniti. Fa parte dell'ATP Challenger Tour e si gioca annualmente dal 2017.\nStoria.\nL'evento fu inaugurato nel 2016 per ospitare un torneo dell'USTA, la Federazione tennistica statunitense, e venne intitolato a Kunal Patel, figlio di uno dei fondatori e grande appassionato di tennis deceduto nel 2014. Nel 2017 si svolse la prima edizione del torneo Challenger.\nIl Challenger Kunal Patel Open \u00e8 diventato il pi\u00f9 importante torneo di tennis giocato in citt\u00e0 dal 1973, anno in cui si tenne l'ultima edizione di San Francisco dei Pacific Coast Championships, torneo del circuito maggiore che l'anno successivo fu spostato a San Jose e prese in seguito il nome SAP Open."}
{"id": "9254313", "revid": "1702319", "url": "https://it.wikipedia.org/wiki?curid=9254313", "title": "Chiesa di Maria Santissima Regina", "text": "La chiesa di Maria Santissima Immacolata \u00e8 la parrocchiale di Papariano, frazione del comune sparso di Fiumicello Villa Vicentina, in provincia di Udine e arcidiocesi di Gorizia; fa parte del decanato di Aquileia.\nStoria.\nIl primitivo luogo di culto di Papariano era una cappella dedicata alla Beata Vergine della Neve ed annessa alla villa Andriani, che fu soppressa alla fine del XVIII secolo in seguito ai decreti in materia religiosa dell'imperatore Giuseppe II d'Asburgo-Lorena.\nIn seguito, i fedeli paparianesi si videro costretti, per assistere alle funzioni, a recarsi alla chiesa di San Valentino nell'omonimo borgo, ma vista la distanza ci\u00f2 era piuttosto scomodo.\nCos\u00ec, verso la met\u00e0 degli anni trenta del Novecento nacque l'idea di ricostruire in paese una chiesa e a questo scopo fu acquistato un terreno grazie all'interessamento di Francesco Lirusso e Giovanni Battista Franzot; la prima pietra del nuovo edificio venne posta il 28 febbraio 1937 dall'arcivescovo di Gorizia e Gradisca Carlo Margotti e il 6 agosto 1939 la parrocchiale, una volta completata, fu inaugurata.\nDescrizione.\nEsterno.\nLa facciata a capanna della chiesa, rivolta a nordovest, presenta al centro il portale d'ingresso, protetto dal pronao, che \u00e8 caratterizzato da una arco a tutto sesto e coperto dal tetto a due falde, e sopra si apre il rosone, inscritto in una serie di archi strombati.\nInterno.\nL'interno dell'edificio si compone di un'unica navata, illuminata da una serie di finestre strette ed alte che s'aprono sulle pareti; al termine dell'aula si sviluppa il presbiterio, sopraelevato di quattro gradini e chiuso dall'abside di forma semicircolare.\nQui sono conservate diverse opere di pregio, tra le quali le decorazioni eseguite da Riccardo ed Aristide De Colle."}
{"id": "9254321", "revid": "810736", "url": "https://it.wikipedia.org/wiki?curid=9254321", "title": "Autoconservazione", "text": ""}
{"id": "9254326", "revid": "465169", "url": "https://it.wikipedia.org/wiki?curid=9254326", "title": "Georg von und zu Franckenstein", "text": "Opposto al nazismo, divenne cittadino britannico quando il suo incarico di ambasciatore venne soppresso nel 1938 con l' \"Anschluss\".\nBiografia.\nFranckenstein nacque a Dresda, in Sassonia, figlio del barone Karl von und zu Franckenstein (1831\u20131898), diplomatico dell'impero austroungarico, e di sua moglie Elma von Sch\u00f6nborn-Wiesentheid (1841\u20131884). Questi era fratello minore del compositore e intendente generale di Monaco, Clemens von und zu Franckenstein (1875\u20131942).\nGeorg trascorse la sua giovinezza tra la Franconia e Vienna. Educato al famoso \"Schottengymnasium\", prosegu\u00ec i propri studi politici e di legge all'Universit\u00e0 di Vienna, entrando nel ministero degli affari esteri austriaco e divenendo poi diplomatico. Il suo primo incarico fu alla legazione di Washington D.C., poi trasferito a San Pietroburgo ed infine a Roma. Dopo un breve interludio al ministero degli esteri a Vienna, venne destinato alla corte giapponese, poi in India ed infine divenne direttore del commercio dell'ambasciata austriaca a Londra. Lo scoppio della prima guerra mondiale nel 1914 lo costrinse a lasciare la Gran Bretagna per rientrare in patria. Durante il periodo della guerra il barone von Franckenstein fu, tra le atre cose, rappresentante diplomatico della monarchia asburgica nei territori del Belgio occupati dalla Germania e nel 1918 nel Caucaso, occupato dalle potenze centrali, dove cerc\u00f2 con l'omologo tedesco generale Friedrich Kress von Kressenstein di soccorrere i rifugiati armeni. Nel 1919 fu membro della delegazione austriaca per la conclusione della pace con gli alleati a Saint-Germain.\nIl 13 ottobre 1920, Franckenstein torn\u00f2 a Londra come rappresentante diplomatico della neonata repubblica austriaca. Rimase in tale posizione per diciotto anni, dal 1920 al 1938.\nPer il suo stile sontuoso e dispendioso di vita, in particolare nell'abitudine di ospitare presso la sua residenza concerti e balli in maschera, si assicur\u00f2 la stima e la riconoscenza dell'alta societ\u00e0 inglese e, per quanto l'aristocrazia fosse stata abolita in Austria dal 1919, egli continu\u00f2 ad essere noto come \"Baron Franckenstein\". Fu una delle personalit\u00e0 che nei primi anni '20 riusc\u00ec ad evitare la crisi economica del suo paese grazie ai suoi contatti a Londra e gestendo per l'appunto i legami con le banche estere.\nNel 1935, ottenne una laurea \"honoris causa\" in legge dall'Universit\u00e0 di Oxford.\nStrenuo oppositore del nazismo, perse la sua posizione diplomatica dopo l' \"Anschluss\" del 1938. Per organizzare meglio le azioni anti-naziste in Inghilterra ed aiutare i suoi connazionali che desideravano opporsi al crescente potere del regime, scelse di rimanere a Londra e prese la cittadinanza inglese il 14 luglio 1938, e venne creato cavaliere il 26 luglio 1938 da re Giorgio VI del Regno Unito, il quale gli assegn\u00f2 anche la gran croce del Royal Victorian Order.\nAssieme a suo fratello Clemens ed ai suo cugini Joseph von Franckenstein (agente dell'intelligence inglese) e Heinrich von Franckenstein, tent\u00f2 di stendere una rete attiva di oppositori al nazismo nel Regno Unito. A differenza per\u00f2 di quanto accaduto in altri paese, questa non ebbe successo dal momento che la maggior parte degli austriaci residenti nel Regno Unito si riteneva tedesca. Nel 1939, spos\u00f2 la giovane Editha King dala quale ebbe un figlio, Clement.\nDopo la seconda guerra mondiale, lo stato austriaco invit\u00f2 von Franckenstein a concorrere alle elezioni per ricoprire l'incarico di primo presidente della ricostituita repubblica, incarico che egli declin\u00f2 cordialmente, stimando di aver ben poche possibilit\u00e0 di vincere e sentendosi maggiormente legato alla nuova patria che l'aveva accolto da qualche anno.\nFranckenstein e suo fratello Clemens furono inoltre grandi amici di Hugo von Hofmannsthal, col quale mantennero un'attiva corrispondenza letteraria.\nGeorg e Editha furono tra le 44 persone rimaste uccise nello schianto dell'aereo Convair CV-240 a bordo del quale viaggiavano presso Kelsterbach, in Assia, appena fuori Francoforte, il 14 ottobre 1953.\nL'unico figlio della coppia, Clement von Franckenstein (1944\u20132019), attore di professione, venne cresciuto da amici inglesi."}
{"id": "9254328", "revid": "787565", "url": "https://it.wikipedia.org/wiki?curid=9254328", "title": "Giuseppe Marini (aviatore 1915)", "text": "Biografia.\nNacque a Adrara San Martino, provincia di Bergamo, il 21 luglio 1915. \nDopo aver frequentato la 6\u00aa classe delle Scuole elementari, lavor\u00f2 per qualche tempo con il padre nell'attivit\u00e0 commerciale di famiglia, e quindi nell'aprile 1936 si arruol\u00f2 nella Regia Aeronautica in qualit\u00e0 di aviere. Conseguito alcuni mesi dopo il brevetto di pilota civile frequent\u00f2 la Scuola di pilotaggio di Foggia, e promosso sergente ottenne il brevetto di pilota militare. Trattenuto in servizio a domanda presso il 6\u00b0 Stormo Caccia Terrestre, nel marzo 1938 fu assegnato all'Aviazione Legionaria e mandato a combattere nella guerra di Spagna, assegnato alla 25\u00aa Squadriglia C.T. Si distinse in combattimento venendo decorato con la medaglia di bronzo al valor militare e trasferito in servizio permanente effettivo per merito di guerra. Cadde in azione a Borjas Blancas il 24 dicembre 1938, e fu decorato con la medaglia d'oro al valor militare alla memoria."}
{"id": "9254343", "revid": "144796", "url": "https://it.wikipedia.org/wiki?curid=9254343", "title": "Friedrich Kress von Kressenstein", "text": ""}
{"id": "9254354", "revid": "787565", "url": "https://it.wikipedia.org/wiki?curid=9254354", "title": "Sergio Magri", "text": "Biografia.\nNacque a Brescia il 29 dicembre 1916. \nAllievo della scuola provinciale di volo a vela della R.U.N.A. di Brescia, vi consegu\u00ec il brevetto di pilota di velivolo senza motore. Diplomato in ragioneria nell\u2019Istituto tecnico di Brescia, dopo lo scoppio della guerra d'Etiopia tent\u00f2 di partire per l'Africa Orientale Italiana come volontario in forza al battaglione universitario \"Curtatone e Montanara\", e quindi si trasfer\u00ec con la famiglia a Rovigo. Nel maggio 1936 si arruol\u00f2 nella Regia Aeronautica come allievo ufficiale pilota di complemento. Nel mese di agosto consegu\u00ec il brevetto di pilota e nel mese di novembre quello di pilota militare presso la Scuola caccia di Aviano. Divenuto sottotenente fu assegnato al 16\u00b0 Stormo Bombardamento Terrestre di stanza a Vicenza. Nell'ottobre 1937 fu assegnato all'Aviazione Legionaria e mandato a combattere nella guerra di Spagna dove partecip\u00f2 a numerose azioni di bombardamento ritornando pi\u00f9 volte con il velivolo colpito dalla reazione antiaerea, guadagnandosi per voli compiuti dal 10 al 25 ottobre la croce di guerra al valor militare. Cadde in combattimento a Son Bonet, Palma di Majorca, il 1\u00b0 dicembre 1938 e fu decorato con la medaglia d'oro al valor militare alla memoria."}
{"id": "9254355", "revid": "144796", "url": "https://it.wikipedia.org/wiki?curid=9254355", "title": "Friedrich Christian Senfft von Pilsach", "text": ""}
{"id": "9254357", "revid": "144796", "url": "https://it.wikipedia.org/wiki?curid=9254357", "title": "Friedrich von Senfft", "text": ""}
{"id": "9254362", "revid": "1702319", "url": "https://it.wikipedia.org/wiki?curid=9254362", "title": "Tomorrow Never Knows (disambigua)", "text": ""}
{"id": "9254366", "revid": "465169", "url": "https://it.wikipedia.org/wiki?curid=9254366", "title": "Adam Reviczky von Revisnye", "text": "Biografia.\nI primi anni.\nFiglio di Josef Reviczky e di sua moglie, Anna Laczkovich, Adam Reviczky von Revsnye era membro di una nobile famiglia ungherese. \nStudi\u00f2 al liceo \"Theresianum\" di Vienna e successivamente inizi\u00f2 a lavorare per il tribunale della Galizia. Dal 1807 lavor\u00f2 per il governatorato della Galizia. Nel 1809 decise di iscriversi nelle fila dell'esercito imperiale austriaco e venne assegnato col grado di tenente al reggimento di fanteria del conte Sztaray, combattendo nella battaglia di Ratisbona, in quella di Aspern e di Wagram, tornando successivamente al servizio civile quando venne conclusa la pace. \nNel 1811 venne nominato ciambellano imperiale e dal 1814 divenne consigliere di governo a Venezia. L'anno successivo venne chiamato in Francia come commissario per le vettovaglie dell'esercito imperiale che occupava la capitale francese, dirigendo i dipartimenti del Montblanc, dell'Is\u00e8re e del Rodano in maniera cos\u00ec eccellente da essere decorato con la croce di cavaliere dell'Ordine imperiale di Leopoldo.\nL'amicizia con Francesco I d'Austria.\nSuccessivamente venne nominato ciambellano del vicer\u00e9 del Lombardo-Veneto, l'arciduca Ranieri, del quale seppe guadagnarsi la fiducia. In questo periodo, a causa di un incidente, si ruppe un piede e, malgrado le pi\u00f9 attente cure, rimase zoppo dopo la guarigione. Con tale difetto fisico non poteva rimanere al servizio del vicer\u00e9 come ciambellano e per questo l'arciduca lo raccomand\u00f2 alla grazia dell'imperatore, che gli diede subito un incarico politico. Nel 1822 divenne vicepresidente del governo regionale galiziano e successivamente cancelliere della corte suprema del regno d'Ungheria. L'imperatore Francesco I d'Austria gli assegn\u00f2 un appartamento al palazzo di Sch\u00f6nbrunn da dove, tramite un corridoio segreto, poteva accedere direttamente agli appartamenti del monarca, ai quali il conte aveva libero accesso. La benevolenza dell'imperatore nei confronti del magnate ungherese si manifest\u00f2 anche in una serie di prestiti in denaro che il monarca gli fece per ripagare i pesanti debiti da lui accumulati per la vita sfarzosa che conduceva. L'amicizia tra i due era tale che il conte era solito accompagnare l'imperatore nel corso delle sue uscite in carrozza. Un giorno i cavalli della carrozza imperiale si imbizzarrirono durante il percorso a tal punto che Adam Reviczky von Revisnye che sedeva di fianco all'imperatore balz\u00f2 fuori dal veicolo per afferrare i due destrieri. Uno di questi, ad ogni modo, lo colp\u00ec al fianco con uno zoccolo causandogli ulteriori problemi di salute. L'influenza del Reviczky su Francesco I fu tale che gli riusc\u00ec di far introdurre la lingua ungherese preferendola al latino nelle riunioni della dieta ungherese, aumentando inoltre il budget militare.\nGli ultimi anni.\nCi\u00f2 che lo ostacol\u00f2 maggiormente nella sua carriera fu l'inimicizia col cancelliere austriaco principe Klemens von Metternich. Dopo la morte di Francesco I, col crescente potere affidato a Metternich, Reviczky abbandon\u00f2 quasi completamente la frequentazione della corte imperiale di Vienna, pur continuando a tramare da lontano perch\u00e9 il trono imperiale fosse affidato all'arciduca Francesco Carlo anzich\u00e9 a quello che poi divenne l'imperatore Ferdinando I. Per tenerlo lontano dalle trame di corte, venne nominato ambasciatore dapprima a Firenze, poi a Modena e a Parma congiuntamente. In particolare in quest'ultima sede, inizi\u00f2 ad essere seguito da vicino dalla polizia segreta imperiale austriaca dal momento che si temeva un suo legame con le attivit\u00e0 dei carbonari. Amante delle arti e delle scienze, venne elevato al rango di conte il 9 settembre 1925.\nAll'et\u00e0 di cinquant'anni, il 24 maggio 1836, spos\u00f2 la nobildonna polacca Sidonie Sumlanszka, di appena diciotto anni, figlia di un colonnello, unione dalla quale nacquero due figli: Ada (1838), suora salesiana, e Alexis (1849)."}
{"id": "9254377", "revid": "465169", "url": "https://it.wikipedia.org/wiki?curid=9254377", "title": "X2 (album)", "text": "X2 \u00e8 il secondo album in studio del DJ producer italiano Sick Luke, pubblicato il 7 gennaio 2022 dalla Carosello Records."}
{"id": "9254378", "revid": "124938450", "url": "https://it.wikipedia.org/wiki?curid=9254378", "title": "Chiesa vecchia di San Nicola", "text": ""}
{"id": "9254382", "revid": "15756", "url": "https://it.wikipedia.org/wiki?curid=9254382", "title": "Giovanni Magistrini", "text": "Biografia.\nNacque a Maggiora, provincia di Novara, il 29 dicembre 1916. Dopo di meccanico specializzato il diploma conseguito all'Istituto tecnico industriale OMAR di Novara fu assunto dalla Societ\u00e0 Stipel. Nel febbraio 1932 fu ammesso a frequentare il corso speciale di pilotaggio presso la Regia Aeronautica come allievo sergente pilota, e nel maggio successivo pass\u00f2, con la promozione a sergente, al 1\u00b0 Stormo Caccia Terrestre con base a Campoformido (Udine). Consegu\u00ec il brevetto di pilota militare nel gennaio 1933, e venne promosso sergente maggiore nel giugno 1935. Il 10 agosto 1936 part\u00ec dal porto di La Spezia alla volta della Spagna con altri 11 piloti di caccia, al comando del capitano Vincenzo Dequal, del 1\u00b0 Stormo.\nGuerra civile spagnola.\nAll'alba del 14 agosto, il mercantile italiano \"Nereide\" scortato dai cacciatorpediniere \"Luca Tarigo\", \"Antonio da Noli\", e dagli incrociatori leggeri \"Giovanni delle Bande Nere\" e \"Muzio Attendolo\" della Regia Marina entr\u00f2 nel porto di Melilla, sulla costa mediterranea del Marocco spagnolo. Questa importante citt\u00e0 era stata occupata quattro settimane prima dalle forze nazionaliste guidate dallo stesso generale Francisco Franco. Il carico della nave era composto da 12 caccia CR.32, imbarcati nel porto italiano di La Spezia una settimana prima.\nOltre ai pezzi di ricambio per i caccia Fiat, la nave aveva anche trasportato 18 volontari dalla Regia Aeronautica in Nord Africa, con i loro passaporti recanti informazioni false. Tra di loro c'erano i primi 12 piloti di caccia italiani ad arrivare sul territorio spagnolo guidati dal capitano Vincenzo Dequal (\"Paride Limonesi\") del 1\u00ba Stormo Caccia Terrestre e i suoi piloti erano il tenente Vittor Ugo Ceccherelli (\"Vaccarese\"), anch'essa della 1\u00ba Stormo CT, tenente Ernesto Monico (\"Preti\") della 4\u00ba Stormo C.T. e sottotenente Giuseppe Cenni (\"Vittorio Stella\") del 1\u00ba Stormo C.T..\nI restanti piloti arruolati erano il sergente maggiore Giuseppe Avvico (\"Nannini\") del 4\u00ba Stormo CT, il sergente maggiore Bruno Castellani (\"Ribaudi\") del 6\u00ba Stormo CT, il sergente maggiore Sirio Salvadori (\"Salvo\") del 4\u00ba Stormo C.T., sergente Angelo Boetti (\"Ilacqua\") del 1\u00ba Stormo CT, sergente Adamo Giuglietti (\"Guglielmotti\") del 1\u00ba Stormo CT, sergente Giovanni Magistrini (\"Marietti\") del 1\u00ba Stormo CT, sergente Vincenzo Patriarca (\"Boccolari\") del 4\u00ba Stormo CT e sergente Guido Presel (\"Sammartano\") del 6\u00ba Stormo C.T.. I tecnici specialisti di terra erano composti da soli tre montatori di aerei e tre meccanici.\nDopo essere stati accolti dagli ufficiali spagnoli e dal locale console italiano, i piloti ed il personale di terra vennero immediatamente arruolati nel Tercio de Extranjeros con i loro gradi equivalenti.\nI 12 CR.32 furono assemblati a Nador (Melilla) nel corso di diversi giorni e trasferiti per via aerea all'aeroporto di Siviglia, nel sud della Spagna, integrati nell'Aviaci\u00f3n del Tercio. Essi formarono la prima unit\u00e0 da combattimento di questa forza, nota come 1\u00aa Escuadrilla de Caza del Tercio o Squadriglia '\"Cucaracha\", di cui assunse il comando il capitano Dequal. Si distinse subito per perizia e coraggio, e gi\u00e0 il 27 agosto abbatteva il primo aereo, cui ne seguirono altri due.\nCadde in combattimento nei pressi di Talavera de la Reina, vicino a Madrid, il 4 novembre 1937, per difendere il suo capo squadriglia Dequal (rimasto nell\u2019azione solo ferito) si interpose affrontando la squadriglia avversaria. Fu decorato con la medaglia d'oro al valor militare alla memoria ed entr\u00f2 in servizio permanente effettivo per merito di guerra. Al suo nome fu intitolato il Villaggio Aeronautico, inaugurato all'aeroporto di Cameri da Benito Mussolini nel 1939 ed \u00e8 dedicata la via principale di Momo, ove la famiglia si era trasferita sin dal 1924 per seguire il padre, impiegato all\u2019azienda elettrica."}
{"id": "9254386", "revid": "31886", "url": "https://it.wikipedia.org/wiki?curid=9254386", "title": "Tartamura", "text": "Tartamura \u00e8 un genere di ragni appartenente alla famiglia Salticidae.\nDistribuzione.\nLe 5 specie sono diffuse in Brasile, Ecuador e Argentina: la specie dall'areale pi\u00f9 ampio \u00e8 la \"T. adfectuosa\", rinvenuta in localit\u00e0 del Brasile e dell'Argentina.\nTassonomia.\nPer la descrizione delle caratteristiche di questo genere sono stati esaminati gli esemplari tipo di \"T. agatelin\" .\nNon sono stati esaminati esemplari di questo genere dal 2020.\nAttualmente, a gennaio 2022, si compone di 5 specie:"}
{"id": "9254388", "revid": "2071655", "url": "https://it.wikipedia.org/wiki?curid=9254388", "title": "Anxiety (Burlinda's Theme)", "text": "Anxiety (Burlinda's Theme) \u00e8 un singolo della cantante statunitense JoJo, pubblicato il 1\u00ba ottobre 2021 come secondo estratto dall'EP \"Trying Not to Think About It\".\nDescrizione.\nNel brano l'artista rappresenta la sua ansia e depressione, dandole il nome \"Burlinda\", e cerca di rompere con la parte ansiosa di se stessa come se fosse un partner tossico. JoJo nota che, sebbene sia ancora colpita dall'ansia, sta lentamente imparando a lavorare con questa parte di s\u00e9.\nVideo musicale.\nIl videoclip di accompagnamento, diretto da Alfredo Flores (gi\u00e0 regista di altri video musicali dell'artista), \u00e8 stato pubblicato sul canale YouTube di JoJo il 1\u00ba ottobre 2021.\nIl video \u00e8 la rappresentazione di una pubblicit\u00e0 di un farmaco psicotropo fittizio, chiamato \"Tryesta\". La cantante gioca con gli usi di queste pubblicit\u00e0, ricreando le immagini comunemente usate per trasmettere la drammatica efficacia di un dato farmaco. Nel video fanno un cameo anche Lauren Jauregui e Omarion."}
{"id": "9254390", "revid": "106456", "url": "https://it.wikipedia.org/wiki?curid=9254390", "title": "Noye", "text": " \nLa Noye \u00e8 un fiume francese che scorre nei dipartimenti dell\ua78cOise e della Somme, regione dell\ua78cAlta Francia. \u00c8 un affluente dell\ua78cAvre alla riva sinistra, quindi un subaffluente della Somme.\nGeografia.\n\u00c8 lunga 33,4\u00a0chilometrida nord dell'Oise e dal sud della Somme. Nasce a Vendeuil-Caply (Oise) a sud di Breteuil, all'altitudine di 82\u00a0metri s.l.m., nei pressi del monte les Ch\u00e2telets (140 m), e del bosco di Calmont, sulla montagna di Bellevue (152\u00a0m) e a due chilometri appena dal luogo detto la Montagne de Breteuil, sotto il Blanc-Mont (155 m). \nEssa scorre in direzione nord-nordest prima di confluire nell'Avre a Boves, all'altitudine di 28\u00a0metri (o 24\u00a0m secondo la sorgente), 3\u00a0km dopo aver passato il Centre du Paraclet du Conseil Sup\u00e9rieur de la P\u00eache, cos\u00ec come il liceo agricolo d'Amiens-le-Paraclet, presso il ponte Prussiano, e della Riserva naturale della palude di Saint-Ladre. \nToponimi.\nLa Noye ha dato il suo nome ai quattro comuni seguenti: Ailly-sur-Noye, Estr\u00e9es-sur-Noye, Flers-sur-Noye, Guyencourt-sur-Noye cos\u00ec come alla localit\u00e0 detta Berny-sur-Noye nel comune di Ailly-sur-Noye. Flers-sur-Noye ed Estr\u00e9es-sur-Noye non sono di certo lontani dal fiume Noye, ma il loro territorio non \u00e8 attraversato da questo fiume.\nIdrografia.\nLa larghezza media del corso d'acqua va da 1 a 3 metri. La sua pendenza media \u00e8 dell\ua78c1,96\u2030. Sul suo corso, vi sono due stazioni di analisi della qualit\u00e0 nel dipartimento della Somme: a Dommartin e a La Faloise.\nL'Ameva, il sindicato di gestione e valorizzazione del bacino della Somme, sta lavorando a un piano de gestione de la Noye.\nBacino idrografico.\nLa Noye attraversa una sola zona idrografica l'Avre e il Canale della Somme dalla chiusa numero 16 Lamotte alla chiusa numero 17 Amiens (E640)\nIl bacino idrografico \u00e8 di 368\u00a0km2 di superficie. I bacini idrografici vicini sono a nord e a est l'Avre, a ovest la Selle, a sud-est il fiume dei Paquets, a sud la valle dell'Arr\u00e9, affluente della Br\u00eache, e la Br\u00eache a sudovest.\nOrganismo di gestione.\nGli organismi gestionali sono le due associazioni sindacali del fiume Noye (1a sezione) e l\ua78cassociazione sindacale del fiume Noye (2a sezione), entrambi membri partner dell'AMEVA o \u00absindacato misto di gestione e valorizzazione del bacino della Somme\u00bb.\nAffluenti.\nLa Noye ha tre affluenti:\nNumero di Strahler.\nDunque il suo numero di Strahler \u00e8 due."}
{"id": "9254392", "revid": "21880", "url": "https://it.wikipedia.org/wiki?curid=9254392", "title": "Thomsonieae", "text": ""}
{"id": "9254394", "revid": "297059", "url": "https://it.wikipedia.org/wiki?curid=9254394", "title": "Penitenza insulare", "text": ""}
{"id": "9254399", "revid": "59785", "url": "https://it.wikipedia.org/wiki?curid=9254399", "title": "Kioneli", "text": "Kioneli (; in turco: \"G\u00f6nyeli\") \u00e8 una citt\u00e0 di Cipro, sita vicino alla capitale Nicosia. \u00c8 \"de facto\" sotto il controllo di Cipro del Nord. Nel corso degli anni la citt\u00e0 si \u00e8 fusa con Nicosia Nord, conurbandosi con la citt\u00e0. La sua popolazione al 2011 \u00e8 di 11.671 abitanti.\nOrigini del nome.\nL'origine del nome della citt\u00e0 \u00e8 oscura. Si dice generalmente che il nome di G\u00f6nyeli derivi da \"Konyal\u0131\", che \u00e8 il nome di Konya. Konya \u00e8 una citt\u00e0 situata nell'Anatolia Centrale, una delle sette regioni della Turchia, da cui ha avuto origine la maggior parte degli abitanti originari del G\u00f6nyeli. Un'altra ipotesi \u00e8 che il nome \"Geunyeli\" sia la corruzione di \"Niovili\", il nome di un feudatario o proprietario terriero che viveva a Cipro durante il periodo medievale.\nStoria.\nPrima della conquista ottomana di Cipro nel 1571, l'area consisteva in una zona agricola priva di abitazioni. Dopo la conquista, due famiglie provenienti dall'Anatolia si stabilirono e fondarono G\u00f6nyeli, quella di Kurt Ali da Anamur e quella di Mehmet Efendi da Aksaray. Con il tempo il villaggio crebbe come comunit\u00e0 agricola prevalentemente turcofona. Nel censimento ottomano del 1831 c'erano 82 turchi ciprioti. Durante il periodo coloniale britannico, la popolazione della cittadina aument\u00f2 costantemente, da 269 abitanti nel 1891 a 1377 nel 1960.\nNon ci sono stati sfollati durante la lotta intercomunitaria degli anni '60. Tuttavia, durante questo periodo, il villaggio serv\u00ec come centro di accoglienza per molti sfollati turco-ciprioti in fuga dai villaggi vicini. Nel 1971, 175 sfollati furono registrati come residenti a Geunyeli / G\u00f6nyeli. Gli sfollati provenivano principalmente da villaggi come Agios Vasileios, Skylloura, Lakatameia e dalla periferia di Nicosia.\nKioneli ospitava parte del reggimento turco di stanza sull'isola nel 1960 in accordo con i trattati del 1959.\nSociet\u00e0.\nEvoluzione demografica.\nOggi, G\u00f6nyeli \u00e8 in gran parte popolata dai suoi abitanti turchi originali o dai loro discendenti. Inoltre, \u00e8 occupata dai turchi ciprioti sfollati tra il 1964 e il 1974. Quest'ultimo gruppo \u00e8 composto da persone provenienti da tutta l'isola.\nMolti sfollati che si sono stabiliti a G\u00f6nyeli provenivano dalla zona di Morphou/G\u00fczelyurt. Poich\u00e9 i negoziati di riunificazione hanno costantemente discusso la possibilit\u00e0 di un riallineamento territoriale portando Morphou/G\u00fczelyurt sotto l'amministrazione greco-cipriota, alcuni turco-ciprioti si sono gradualmente trasferiti a G\u00f6nyeli e hanno acquistato propriet\u00e0 l\u00ec.\nIl censimento del 1996 mostra che quasi il 12% dei turco-ciprioti che vivono a G\u00f6nyeli hanno un luogo di nascita nel sud di Cipro. Negli ultimi vent'anni, molti provenienti da altre parti del nord, e soprattutto i dipendenti pubblici che lavorano a Nicosia, si sono anche stabiliti nella citt\u00e0, come risultato di un nuovo boom edilizio e di urbanizzazione. Questo ha portato alla nascita di un nuovo quartiere chiamato Yeni Kent (nuova citt\u00e0) nella sezione sud-est della vecchia G\u00f6nyeli, che ora confina con la periferia di Nicosia.\nLa citt\u00e0 \u00e8 anche sede di molti studenti e lavoratori stranieri che studiano nelle universit\u00e0 e lavorano nelle industrie di costruzione e produzione.\nCultura.\nG\u00f6nyeli \u00e8 una citt\u00e0 popolare per gli studenti che cercano di affittare un alloggio poich\u00e9 si trova a circa 15 minuti di macchina dall'Universit\u00e0 del Vicino Oriente di Nicosia.\nEventi.\nOgni luglio, il Festival Internazionale di Danza Popolare di G\u00f6nyeli si svolge nel centro della citt\u00e0. L'evento dura una settimana, con gruppi di ballerini provenienti da paesi come Bulgaria, Romania e Turchia che si esibiscono nella danza popolare tradizionale.\nSport.\nLa squadra di calcio \"G\u00f6nyeli Spor Kul\u00fcb\u00fc\" ha sede a G\u00f6nyeli. Lo stadio di G\u00f6nyeli, \"Ali Naci Karacan Stad\u0131\" (dal nome del giornalista Ali Naci Karacan), ospita le partite di calcio cos\u00ec come i concerti e gli eventi annuali della Giornata dei Bambini del 23 aprile.\nAmministrazione.\nGemellaggi.\nG\u00f6nyeli \u00e8 gemellata con:"}
{"id": "9254400", "revid": "838137", "url": "https://it.wikipedia.org/wiki?curid=9254400", "title": "Exit Wounds (album)", "text": "Exit Wounds \u00e8 il settimo album in studio del gruppo musicale statunitense The Wallflowers, pubblicato il 9 luglio 2021.\n\u00c8 il primo in nove anni dall'uscita di \"Glad All Over\" (2012). L'album ha debuttato nella 183 posizione della Billboard 200 degli Stati Uniti. Nella classifica delle migliori vendite di album di Billboard ha debuttato al n 3, rendendolo l'album con le classifiche pi\u00f9 alte della band. \u00c8 stato pubblicato dalla New West Records il 9 luglio 2021. I cori della cantautrice Shelby Lynne sono presenti in quattro tracce. \"Roots and Wings\" \u00e8 stato pubblicato come primo singolo il 9 aprile 2021.\nDescrizione.\nSebbene l'album sia stato scritto e terminato prima della pandemia di COVID-19, Jakob Dylan ha detto che non voleva pubblicarlo in un periodo di tale incertezza e sofferenza. Parlando con \"Uproxx\" delle origini dell'album, ha detto \"queste canzoni sono state scritte prima del Covid, ma abbiamo ancora avuto il fuoco dei cassonetti di tutto ci\u00f2 che stava accadendo prima\". Dylan ha notato che sebbene non lo consideri essendo un album politico, l'attualit\u00e0 negli Stati Uniti ha sicuramente avuto un impatto sulla sua scrittura. Come ha sottolineato in \"Consequence\", la perseveranza nonostante i tempi turbolenti \u00e8 uno dei temi principali dell'album. Questo tema \u00e8 particolarmente degno di nota nel brano \"I'll Let You Down (But I Will Not Give You Up)\", che utilizza un \"bus ribelle\" come metafora dello sconvolgimento sociale negli Stati Uniti, ma presenta un ritornello pieno di speranza con Shelby Lynne che canta l'armonia.\nAccoglienza.\nExit Wounds ha ricevuto un punteggio di 72 su 100 da Metacritic, indicando \"recensioni generalmente favorevoli\". Mojo gli diede quattro stelle su cinque e lo defin\u00ec \"il miglior lavoro originale di Dylan\". In una recensione per lo pi\u00f9 positiva, American Songwriter ha scritto che \"il suono \u00e8 pi\u00f9 snello, un po' meno ruvido intorno ai bordi e anche solidamente sincronizzato\". La recensione di Rolling Stone \u00e8 stata mista, dando all'album tre stelle su cinque e scrivendo che Dylan \"pu\u00f2 evocare un Warren Zevon dalle sfumature americane, burbero ma tenero, con le migliori canzoni con la voce empatica di Shelby Lynne\"."}
{"id": "9254401", "revid": "400694", "url": "https://it.wikipedia.org/wiki?curid=9254401", "title": "Fennec Shand", "text": ""}
{"id": "9254414", "revid": "709565", "url": "https://it.wikipedia.org/wiki?curid=9254414", "title": "Erwin Friedrich Baumann", "text": "Biografia.\nSecondo dei quattro figli dell'impresario e politico Friedrich Baumann (1835\u20131910) e Marie-Louise Baumann-Bigler (1856\u20131937), prima di inziare la scuola contrasse la difterite, ma i trattamenti medici gli causarono seri problemi a scuola. A causa dei difficili rapporti con un suo insegnante dovette abbandonare il liceo prima della maturit\u00e0. \nDopo un anno di praticantato con un architetto di Vevey riprese gli studi, ottendo il diploma di maturit\u00e0 nella Minerva Schule di Zurigo e iscrivendosi ai corsi di storia dell'arte e matematica dell'Universit\u00e0 di Zurigo. Durante il servizio militare cadde da cavallo in un'esercitazione subendo diverse ferite, la scarsa cura delle quali gli caus\u00f2 la tubercolosi, venendo perci\u00f2 congedato dal servizio militare. Nonostante le sue precarie condizioni di salute si iscrisse alla facolt\u00e0 di architettura del politecnico di Darmstadt, ma la prima guerra mondiale pose fine ai suoi studi in Germania. Durante la guerra si arruol\u00f2 come volontario nell'esercito svizzero, venendo assegnato alla protezione dei confini. \nNel 1915 fu nuovamente congedato dall'esercito per motivi di salute e fece alcune cure a Davos e Arosa. Nel 1918 venne assunto dallo studio di architettura di Rudolf Gaberel a Davos, dove strinse amicizia con l'espressionista Ernst Ludwig Kirchner. Nel 1920, agendo per conto di Rudolf Gaberel, progett\u00f2 e segu\u00ec i lavori per un cimitero Wildboden Davos. \nNell'estate del 1921 and\u00f2 a Parigi come scultore nello studio di Antoine Bourdelle.\nNel 1922 si trasfer\u00ec in Egitto, lavorando come scultore e architetto e conoscendo tra gli altri Mahmoud Mokhtar. Fece altri viaggi di studio in Grecia, nei Paesi balcanici e in Austria, poi torn\u00f2 a Davos, dove lavor\u00f2 ancora con Gaberel fino al 1924.\nDal 1924 al 1929 Baumann visse in California, dove suo fratello viveva gi\u00e0 da anni come ingegnere. In questo periodo cre\u00f2 numerose statue in legno e in pietra, vincendo nel 1925 un primo premio per la decorazione della sala principale di un grande magazzino di Los Angeles. Nel 1928 venne premiato dal museo d'arte di Los Angeles per la sua scultura \"Quarryman\".\nTornato in Svizzera, nel 1938 si spos\u00f2 con Rita Keller, poi torn\u00f2 a Parigi per alcuni mesi collaborando con lo scultore Ossip Zadkine. Dopo l'inizio della seconda guerra mondiale si arruol\u00f2 ancora come volontario in un'unit\u00e0 di guardia civile dell'esercito.\nLa sua opera pi\u00f9 importante \u00e8 la grande aquila in pietra sul passo del Sempione (alta 9 metri), inaugurata nel settembre 1994. Costruita per iniziativa della brigata di montagna n. 11 dell'esercito svizzero, simboleggia la fierezza e lo spirito d'indipendenza del popolo svizzero. "}
{"id": "9254420", "revid": "173617", "url": "https://it.wikipedia.org/wiki?curid=9254420", "title": "Discorsi di Bayeux", "text": "I discorsi di Bayeux sono due discorsi pronunciati dal generale de Gaulle nel contesto della Liberazione, dopo lo sbarco in Normandia del 14 giugno 1944 e nell'immediato dopoguerra nel giugno 1946. Il discorso del 16 giugno 1946 viene solitamente chiamato \"discorso di Bayeux\", senza aggettivo ordinale. L'evento del 14 giugno 1944 \u00e8 solitamente indicato come la \"visita di Bayeux\".\nI due discorsi furono pronunciati nella pubblica piazza situata nei pressi della sottoprefettura di Bayeux (l'ex Place du Ch\u00e2teau, dal 1946 denominata Place de Gaulle) .\nPrimo discorso di Bayeux.\nPochi giorni dopo lo sbarco in Normandia, il generale de Gaulle volle incontrare simbolicamente i francesi in una delle prime citt\u00e0 liberate. Voleva anche contrastare le intenzioni americane di istituire una propria amministrazione della Francia sotto forma di Amministrazione militare alleata dei territori occupati (AMGOT) e persino di mettere in circolazione una moneta nei territori liberati d'Europa.\nArriv\u00f2 a Bayeux il 14 giugno 1944 e vi tenne un discorso, prima di recarsi per la prima volta negli Stati Uniti per incontrare gli scienziati francesi che lavoravano sul nucleare e Franklin D. Roosevelt.\nL'accoglienza entusiasta della popolazione conferm\u00f2 la legittimit\u00e0 della sua lotta e dissuase gli Stati Uniti dal porre la Francia sotto la sua amministrazione. Il governo provvisorio, ufficialmente formato il 3 giugno 1944 ad Algeri intorno al generale de Gaulle e successore del Comitato francese di Liberazione nazionale, pot\u00e9 cos\u00ec insediarsi a Parigi dopo la liberazione della capitale e prendere il controllo effettivo del paese.\nSecondo discorso di Bayeux.\nVolont\u00e0 per una nuova Costituzione.\nIl discorso del 16 giugno 1946 \u00e8 uno dei discorsi pi\u00f9 importanti del generale de Gaulle.\nDue anni dopo lo sbarco in Normandia, in questa citt\u00e0 simbolo, la prima citt\u00e0 della Francia continentale ad essere liberata dagli Alleati, dove entr\u00f2 in territorio francese nel giugno 1944, de Gaulle tenne un atteso discorso. L\u00ec formul\u00f2 la sua visione della futura Costituzione francese.\nDe Gaulle era rimasto in silenzio dalle sue dimissioni dalla presidenza del governo il 20 gennaio. Il progetto del 19 aprile 1946, redatto dalla prima assemblea costituente, fu respinto dagli elettori francesi il 5 maggio. La Francia si ritrovava senza un governo. F\u00e9lix Gouin si dimise a sua volta.\nUna seconda assemblea costituente doveva riunirsi. Fu il momento in cui de Gaulle scelse, sperando di influenzare il suo lavoro, di esporre le sue idee inerenti la costituzione, che fino ad allora erano state piuttosto vaghe. L'accoglienza del pubblico fu vicina all'indifferenza. Queste idee furono, in parte, riprese nella Costituzione del 1958.\nDurante questo discorso, de Gaulle dichiar\u00f2 di essere a favore di un parlamento bicamerale e che il potere esecutivo derivasse direttamente dal capo dello Stato.\nPunti importanti del discorso.\nNel suo discorso, il generale de Gaulle d\u00e0 delle idee sulla IV Repubblica (istituita nel 1946). Egli sostenne che:"}
{"id": "9254422", "revid": "18323", "url": "https://it.wikipedia.org/wiki?curid=9254422", "title": "Dichiarazione di Shusha", "text": "La Dichiarazione di Shusha, ufficialmente la Dichiarazione di Shusha sull'Alleanza, \u00e8 una dichiarazione sulle relazioni di alleanza tra l'Azerbaigian e la Turchia firmata il 15 giugno 2021. \nStoria.\nLa dichiarazione congiunta sulle relazioni di alleanza \u00e8 stata firmata a Shusha il 15 giugno 2021 tra il presidente dell'Azerbaigian Ilham Aliyev e il presidente della Turchia Recep Tayyip Erdogan nell'ambito della visita ufficiale di due giorni di quest'ultimo in Azerbaigian.\nScopo.\nLa dichiarazione ha toccato varie questioni nei settori politici, economici, commerciali, culturali, educativi, sportivi, della sicurezza energetica, del Corridoio meridionale del gas, di cooperazione nel campo dell'industria della difesa, di cooperazione militare e di mutua assistenza militare, del cosiddetto \"corridoio di Zangezur\", della possibilit\u00e0 di cooperazione nell'ambito della proposta piattaforma a sei (Azerbaigian, Armenia, Russia, Turchia, Iran, Georgia), con l'apertura di un consolato turco a Shusha."}
{"id": "9254425", "revid": "400694", "url": "https://it.wikipedia.org/wiki?curid=9254425", "title": "Frances Ethel Gumm", "text": ""}
{"id": "9254427", "revid": "768068", "url": "https://it.wikipedia.org/wiki?curid=9254427", "title": "Nicolas S\u00e9jan", "text": "Biografia.\nProveniente da una famiglia imparentata con i Forqueray: sua zia \u00c9lisabeth-Nicole S\u00e9jan era moglie di Nicolas-Gilles Forqueray (1703 \u2013 1761), organista della chiesa di Saint-S\u00e9verin al quale succede, in questo impiego, alla sua morte.\nUno dei migliori organisti del suo tempo, fu cotitolare dell'organo della cattedrale di Notre-Dame di Parigi e di varie altre chiese parigine. Fu nominato alla Chapelle royale nel 1789. Perse i suoi incarichi durante la Rivoluzione, ma in seguito ne recuper\u00f2 alcuni. \nNicolas S\u00e9jan era padre di Louis-Nicolas S\u00e9jan, suo successore all'organo della chiesa di Saint-Sulpice.\nMorto a Parigi il 16 marzo 1819, fu inumato nel cimitero di Saint-Sulpice a Vaugirard.\nOpere.\nHa lasciato qualche pezzo per il clavicembalo e per il fortepiano, come anche per l'organo."}
{"id": "9254428", "revid": "1342017", "url": "https://it.wikipedia.org/wiki?curid=9254428", "title": "Varisico", "text": ""}
{"id": "9254430", "revid": "1372005", "url": "https://it.wikipedia.org/wiki?curid=9254430", "title": "Cuno I di M\u00fcnzenberg", "text": "Biografia.\nCuno I era un figlio di Corrado II di Hagen-Arnsburg e di sua moglie Luitgarda di Bickenbach. Cuno fu il capostipite della stirpe degli Hagen-M\u00fcnzenberg.\nProbabilmente prima del 1156, fu costruito il castello di M\u00fcnzenberg sotto Cuno I - probabilmente con la conferma imperiale - da cui la dinastia prese il nome a partire dal 1156. Rinunci\u00f2 al castello di Arnsburg a favore del castello di M\u00fcnzenberg e lo don\u00f2 ai cistercensi nel 1174, che vi costruirono accanto il monastero di Arnsburg.\nIn un documento emesso a Spira il 29 marzo 1193, Enrico VI, per la sua devozione e lealt\u00e0, don\u00f2 la propriet\u00e0 reale allodiale sul Frauenweg, Sandhof, all'ospedale fondato da Cuno nel 1190 a \"Sassenhusen prope Franchenfurt\" in onore della gloriosa Madre di Dio. \u00c8 la pi\u00f9 antica menzione scritta di Sachsenhausen. Negli ultimi anni della sua vita, Cuno I don\u00f2 l'ospedale di Sachsenhausen all'Ordine Teutonico.\nNel 1194 ricevette met\u00e0 della zecca di Francoforte come ricompensa dall'imperatore Enrico VI. Presumibilmente fece coniare dei bratteati a M\u00fcnzenberg stesso, che mostrano un come segno del signore del conio. Tuttavia, non ci sono prove di una concessione ufficiale del diritto di conio.\nImportanza politica.\nCuno I \u00e8 il testimone che appare pi\u00f9 frequentemente nei documenti dell'imperatore Enrico VI e uno dei pi\u00f9 importanti rappresentanti della stirpe degli Hagen-M\u00fcnzenberg. In generale, il frequente soggiorno di Cuno a corte e la presenza nelle fonti di favori concessi dall'imperatore indicano una relazione molto stretta tra i due.\nDal 1162 in poi, si pu\u00f2 dimostrare che Cuno fu \"Reichsk\u00e4mmerer\". Negli anni 80 del XII secolo, \u00e8 spesso citato nei documenti dell'imperatore Federico I. Accompagn\u00f2 suo figlio, Enrico VI, per anni quasi continuamente nei suoi viaggi nell'impero, compresi i negoziati tra Enrico VI ed Enrico il Leone.\navvenuti tra febbraio a settembre 1191, mentre dalla fine del 1191 al marzo 1192 e probabilmente partecip\u00f2 agli \"Hoftagen\" di Worms all'inizio dell'anno e nell'agosto 1192. In autunno segu\u00ec l'imperatore nella diocesi di Liegi e in Turingia. Anche i figli di Cuno erano presenti a corte in questo periodo.\nNel 1194, Cuno risulta nuovamente presente nel seguito dell'imperatore mentre teneva colloqui con l'opposizione dei principi e negoziava l'estradizione di Riccardo Cuor di Leone. Solo nel febbraio e marzo 1194 lasci\u00f2 per breve tempo la corte. Poco dopo si rec\u00f2 con Enrico VI in Italia, dove appare nei documenti in poche occasioni, come a Catanzaro nel febbraio 1195 e sulla via del ritorno in Germania in estate.\nL\u00ec sembra che si sia occupato dei suoi affari per qualche tempo. Dal dicembre 1195 a Worms fino all'estate del 1196 a Besan\u00e7on, accompagn\u00f2 nuovamente Enrico VI. Enrico risolse amichevolmente una disputa con sulle entrate del baliaggio di Nierstein. Uno dei figli di Cuno and\u00f2 in Italia con l'imperatore.\nNella disputa sul trono tra gli Hohenstaufen e i Welfen, Cuno sostenne il fratello di Enrico, Filippo di Svevia. All'inizio del 1199, come riporta la \"K\u00f6nigschronik\" di Colonia, devast\u00f2 i possedimenti del langravio Ermanno di Turingia, avversario di Filippo, in Assia. Cos\u00ec facendo, Cuno imped\u00ec a quest'ultimo di fare una mossa per sostenere Ottone IV. Nel maggio 1199 fu presente all\"'Hoftag\" di Filippo a Spira. Nell'estate dello stesso anno, combatt\u00e9 di nuovo contro i nemici di Filippo nella regione del Medio Reno.\nCuno I di M\u00fcnzenberg mor\u00ec nel 1207: Egli \u00e8 raffigurato con spada e scudo su un bratteato davanti al suo castello avito. Si presume anche che sia raffigurato sulle monete di Wetterau accanto all'imperatore Enrico VI.\nFamiglia e figli.\nCuno I era un figlio di Corrado II di Hagen-Arnsburg e di sua moglie Luitgarda di Bickenbach. Cuno fu il capostipite della stirpe degli Hagen-M\u00fcnzenberg ed ebbe almeno due figli:"}
{"id": "9254433", "revid": "59785", "url": "https://it.wikipedia.org/wiki?curid=9254433", "title": "Agios Amvrosios", "text": "Agios Amvrosios (, in turco \"Esentepe\" o \"Ayguru\u015f\") \u00e8 un villaggio situato \"de jure\" nel distretto di Kyrenia della Repubblica di Cipro e \"de facto\" nel distretto di Girne della Repubblica turca di Cipro del Nord con 1754 abitanti.\nOrigini del nome.\nIl villaggio ha preso il nome da Sant'Ambrogio. In esso esiste una chiesa dedicata al santo. L'edificio, costruito nel 1910, era una delle pi\u00f9 grandi chiese di Cipro, ed \u00e8 stata trasformata in una moschea. Sant'Ambrogio \u00e8 annoverato tra i santi di Cipro ed era venuto dalla Palestina con Sant'Epittito, che diede il suo nome al villaggio di Agios Epiktitos e altri monaci perseguitati dai Saraceni. San Epiktitos visse come asceta ventisette chilometri a ovest, mentre Sant'Ambrogio visse come monaco asceta in questa zona. Con il tempo, invece di onorare Sant'Ambrogio, l'asceta locale che divenne santo a Cipro, alcuni iniziarono a onorare il pi\u00f9 noto omonimo, Dottore della Chiesa e vescovo di Milano vissuto nel quarto secolo, che \u00e8 un santo venerato sia dalla Chiesa orientale che da quella occidentale. Ancora oggi gli abitanti greci ciprioti espulsi dal villaggio onorano il Sant'Ambrogio milanese.\nCultura.\nEventi.\nIl Festival Zerdali di Esentepe \u00e8 tradizionalmente organizzato ogni anno dal Comune di Esentepe. Il primo festival \u00e8 stato inaugurato da Mehmet Ali Talat, a quel tempo Presidente della Repubblica Turca di Cipro del Nord.\nSport.\nIl villaggio ha una squadra di calcio chiamata Esentepe Sports Club, che gareggia nella prima lega di calcio della Repubblica turca di Cipro del Nord nella stagione 2009-10. Inoltre, il villaggio ha una squadra di pallamano maschile e femminile chiamata Legend Esentepe Talent Hunters Sports Club. Queste squadre sono allenate da Cemal Erdogan. Nella stagione 2011-2012, le squadre femminili sono diventate campioni giovanili il 29 marzo 2012 e nelle stelle femminili il 19 aprile 2012."}
{"id": "9254436", "revid": "203463", "url": "https://it.wikipedia.org/wiki?curid=9254436", "title": "Mahmoud Mokhtar", "text": ""}
{"id": "9254438", "revid": "125651827", "url": "https://it.wikipedia.org/wiki?curid=9254438", "title": "Il peccato di Anna", "text": "Il peccato di Anna \u00e8 un film italiano del 1953, diretto da Camillo Mastrocinque.\nTrama.\nJohn, un famoso attore di colore statunitense, giunge a Roma in una scuola di recitazione per trovare un'aspirante attrice in grado di interpretare il ruolo di Desdemona nelle recite dell\"'Otello\" di William Shakespeare. La trova in Anna, una giovane donna che rimane subito ammirata e affascinata dalla personalit\u00e0 dell'attore: ma Alberto, tutore legale di Anna, legato a lei soltanto per interesse, non \u00e8 favorevole al nuovo legame che si sta creando. Quando viene a conoscenza che John ha appena scontato negli Stati Uniti una condanna in carcere per un delitto (in realt\u00e0 non commesso da lui), fa scoppiare uno scandalo con la conseguente sospensione delle recite.\nAnna e John per\u00f2 vengono a sapere dal vero colpevole, Sam, la verit\u00e0; quest'ultimo viene ucciso dallo stesso Alberto (il quale teme che i suoi progetti vadano in fumo) in una colluttazione. John e Alberto ben presto si scagliano reciprocamente contro in una sorta di resa dei conti, e l'attore, credendo di avere strangolato il perfido tutore, sfugge ai poliziotti e si rifugia sul frontone di una chiesa, minacciando di gettarsi: ma Anna gli rivela che Alberto \u00e8 ancora vivo e che il loro amore appena nato non \u00e8 proibito ma puro. Riesce a convincerlo a scendere dal frontone e, arrivato sul muro di fronte alla chiesa, si sciolgono in un abbraccio liberatorio.\nProduzione.\nLa pellicola \u00e8 ascrivibile al filone dei melodrammi sentimentali, comunemente detto \"strappalacrime\", molto in voga in quel periodo tra il pubblico italiano (in seguito ribattezzato dalla critica con il termine \"neorealismo d'appendice\").\n\u00c8 l'unico film da protagonista interpretato da Anna Vita, autrice anche del soggetto, ed anche uno dei film meno conosciuti di Camillo Mastrocinque.\nIl film ottenne il visto di censura n. 13.643 del 6 febbraio 1953 (per una lunghezza di 2.345 metri).\nDistribuzione.\nIl film venne distribuito nel circuito cinematografico italiano il 26 febbraio del 1953.\nNell'agosto del 1961 il film venne proiettato negli Stati Uniti con il titolo \"Anna's Sin\"."}
{"id": "9254439", "revid": "2039387", "url": "https://it.wikipedia.org/wiki?curid=9254439", "title": "Collegio elettorale di Ostiglia (Senato della Repubblica)", "text": "Il collegio di Ostiglia fu un collegio elettorale uninominale della Repubblica Italiana appartenente alla Circoscrizione Lombardia; fu utilizzato per eleggere un senatore della Repubblica dalla I alla XI legislatura.\nStoria.\nIl collegio venne creato nel 1948 secondo la legge n. 29 del 6 febbraio 1948 la quale, pur basandosi sull'impianto proporzionale in vigore per la Camera, rispetto a quest'ultima conteneva alcuni piccoli correttivi in senso maggioritario. Tale legge ebbe il suo definitivo perfezionamento col Testo Unico n. 361 del 1957. Differentemente dalla Camera, la legge elettorale del Senato si articolava su base regionale, seguendo il dettato costituzionale (art.57). Ogni Regione era suddivisa in tanti collegi uninominali quanti erano i seggi ad essa assegnati. All'interno di ciascun collegio, veniva eletto il candidato che avesse raggiunto il \"quorum\" del 65% delle preferenze: tale soglia, oggettivamente di difficilissimo conseguimento, tradiva l'impianto proporzionale su cui era concepito anche il sistema elettorale della Camera Alta. Qualora, come normalmente avveniva, nessun candidato avesse conseguito l'elezione, i voti di tutti i candidati venivano raggruppati in liste di partito a livello regionale, dove i seggi venivano allocati utilizzando il \"metodo D'Hondt\" delle maggiori medie statistiche e quindi, all'interno di ciascuna lista, venivano dichiarati eletti i candidati con le migliori percentuali di preferenza.\nIl collegio di Ostiglia venne abrogato nel 1993, con la cosiddetta Legge Mattarella (Legge n. 276, \"Norme per l'elezione del Senato della Repubblica\"), attuata in seguito al referendum abrogativo del 1993. Con la legge Mattarella venne istituito per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% al Senato veniva eletto tramite recupero proporzionale dei pi\u00f9 votati non eletti attraverso un meccanismo di calcolo denominato \"scorporo\", cio\u00e8 sottraendo dal conteggio dei voti totali di una lista nella parte proporzionale i voti ottenuti dai candidati collegati alla medesima lista che erano eletti nei collegi uninominali con il sistema maggioritario.\nTerritorio.\nIl collegio di Ostiglia era uno dei 31 collegi uninominali in cui era suddivisa la Lombardia; era interamente compreso nella provincia di Mantova e comprendeva i seguenti comuni: Bagnolo San Vito, Bigarello, Borgoforte, Borgofranco sul Po, Carbonara di Po, Castel d'Ario, Curtatone, Dosolo, Felonica, Gonzaga, Magnacavallo, Moglia, Motteggiana, Ostiglia, Pegognaga, Pieve di Coriano, Poggio Rusco, Pomponesco, Quingentole, Quistello, Revere, Roncoferraro, San Benedetto Po, San Giacomo delle Segnate, San Giovanni del Dosso, Schivenoglia, Sermide, Serravalle a Po, Sustinente, Suzzara, Viadana, Villa Poma, Villimpenta e Virgilio."}
{"id": "9254452", "revid": "1318658", "url": "https://it.wikipedia.org/wiki?curid=9254452", "title": "Nicholas Ge\u014drgiad\u012bs", "text": "Biografia.\nNicholas Ge\u014drgiad\u012bs studi\u00f2 architettura all'Universit\u00e0 tecnica nazionale di Atene e dopo la laurea nel 1946 ottenne una borsa di studio per perfezionarsi all'Universit\u00e0 Columbia di New York. Nel 1953, dopo aver ottenuto una borsa di studio dal British Council, si trasfer\u00ec a Londra per studiare pittura e scenografia alla Slade School of Fine Art. Dopo aver vinto un importante premio alla Slade School, Georgiadis fu notato da Ninette de Valois, che lo volle come scenografo per la stagione del Royal Ballet al Teatro Sadler's Wells. Qui ebbe inizio il proficuo sodalizio artistico con Kenneth McMillan, destinato a durate quattro decenni. Per McMillan, Georgiadis disegn\u00f2 scenografie e/o costumi per allestimenti di grande successo di balletti come \"Romeo e Giulietta\" (1966), \"L'histoire de Manon\" (1974), \"Mayerling\" (1978) e \"Il principe delle pagode\" (1989). Molti degli allestimenti con scenografie o costumi di Ge\u014drgiad\u012bs sono rimasti nel repertorio del Royal Ballet, oltre ad essere ancora portati in scena regolarmente da compagnie di danza di alto profilo in tutto il mondo. Molto proficuo fu anche il sodalizio artistico con Rudol'f Nureev, che volle Ge\u014drgiad\u012bs come costumista e coreografo di diverse delle sue coreografie, tra cui quelle per \"La bella addormentata\" (1966), \"Lo schiaccianoci\" (1968) e \"Don Chisciotte\" (1979). Nel 1983 vinse l'Evening Standard Theatre Awards per le sue scenografie e costumi nei balletti \"The Tempest\" ed \"Orpheus\".\nPer quanto la sua carriera teatrale fu indissolubilmente legata al balletto, Ge\u014drgiad\u012bs lavor\u00f2 anche in campo operistico, nel teatro di prosa e, in un paio di occasioni, per il cinema. Per la Royal Opera House cur\u00f2 scenografie e costumi dell\"'Aida\" nel 1968 e \"Les Troyens\" nel 1969, mentre altre incursioni nel mondo dell'opera includono \"Medea\" (Francoforte, 1971), \"Anna Bolena\" (Atene, 1976), \"La clemenza di Tito\" (Aix-en-Provence, 1988), \"Adriana Lecouvreur\" (Atene, 1992) e \"La traviata\" (Atene, 1995). Per le scene britanniche cur\u00f2 anche i costumi e le scenografie di opere di prosa di successo come \"Zio Vania\" (Bristol, 1955), \"Lisistrata\" (Oxford, 1957), \"Giulio Cesare\" (Old Vic, 1962), \"Antonio e Cleopatra\" (Edinburgh Fringe, 1977) e \"Tutto per amore\" (Edimburgo, 1977), mentre nella natia Atene firm\u00f2 scenografie e abiti di scena per i drammi di Pirandello \"Come tu mi vuoi\" (1986) e \"Vestire gli ignudi\" (1989). Per il grande schermo disegn\u00f2 i costumi de \"Le troiane\" e gli abiti di scena indossati dai ballerini in \"Nijinsky\". Per quanto l'attivit\u00e0 pittorica non ottenne lo stesso successo di quella teatrale, i dipinti di Ge\u014drgiad\u012bs sono stati esposti in mostre a Londra, Zurigo e diverse citt\u00e0 italiane, oltre ad apparire in due mostre interamente dedicate a lui ad Atene nel 1964 e nel 1975; un suo quadro fu esposto anche alla XXXIII Esposizione internazionale d'arte in occasione della Biennale di Venezia. Il suo ultimo lavor\u00f2 pochi mesi prima della morte fu la creazione di scenografie e costumi per le \"Baccanti\" di Euripide in una tourn\u00e9e che ha toccato numerose citt\u00e0, tra cui Tripoli, Salonicco, Atene e Larissa."}
{"id": "9254462", "revid": "367445", "url": "https://it.wikipedia.org/wiki?curid=9254462", "title": "Nicholas Georgiadis", "text": ""}
{"id": "9254465", "revid": "1591878", "url": "https://it.wikipedia.org/wiki?curid=9254465", "title": "Piazza della Vittoria (Pavia)", "text": "Piazza della Vittoria, anche nota come piazza Grande, \u00e8 una piazza nel centro storico di Pavia.\nStoria.\nPosta quasi al centro del decumano massimo (corso Cavour e Corso Mazzini) e del cardo (Strada Nuova) della citt\u00e0 romana, in et\u00e0 antica era la sede del foro di \"Ticinum\" (Pavia). Durante il medioevo gran parte della superficie del foro fu occupata da abitazioni, come le case dei Beccaria, demolite dai pavesi nel 1356 quando espulsero la casata dalla citt\u00e0. La piazza fu impostata (riprendendo la pianta del foro di et\u00e0 romana) per volere di Galeazzo II Visconti come celebrazione del potere e della grandezza della casata. Fu a lungo il luogo deputato per le principali manifestazioni pubbliche come feste, esecuzioni capitali e sfilate militari. Durante il medioevo, presso la chiesa di San Nicol\u00f2 della Moneta era attiva la zecca di Pavia.Venne utilizzata sino agli anni sessanta per il mercato che in seguito fu interrato in uno spazio coperto. Alcuni edifici che vi si affacciano hanno origine pi\u00f9 antica come l'ex chiesa di Santa Maria in Gualtieri del X secolo divenuta un polo culturale.\nOrigine del nome.\nIl nome \"piazza Grande\" (anticamente \"Platea Magna\") col quale \u00e8 nota le \u00e8 stato attribuito per distinguerla dalla \"piazza Piccola\", che \u00e8 posta davanti al duomo cittadino.\nDescrizione.\nIl grande spazio rettangolare, che si trova quasi all'intersezione tra corso Cavour e corso Strada Nuova, \u00e8 uno dei centri della vita cittadina e vi si affacciano importanti edifici storici di Pavia:"}
{"id": "9254466", "revid": "1442080", "url": "https://it.wikipedia.org/wiki?curid=9254466", "title": "Alex Machacek", "text": "Biografia.\nMachacek \u00e8 nato da una famiglia ceca a Tulln, in Austria. La sua famiglia si era trasferita in Austria negli anni '60. Ha iniziato a suonare la chitarra all'et\u00e0 di otto anni prendendo lezioni di chitarra classica per sei anni in una scuola di musica a Vienna.\nMachacek ha studiato chitarra jazz e educazione jazz al Conservatorio di Vienna, Austria. Ha preso lezioni di percussioni classiche. Successivamente, ha frequentato il Berklee College of Music di Boston per due semestri. Ha vinto il concorso chitarristico europeo Guitar Newcomer 98.\nIl suo primo album solista \u00e8 stato pubblicato nel 1999."}
{"id": "9254468", "revid": "125285583", "url": "https://it.wikipedia.org/wiki?curid=9254468", "title": "Episodi di Miss Farah (terza stagione)", "text": "La terza stagione della serie televisiva Miss Farah \u00e8 andata in onda negli Egitto dal 8 marzo al 7 aprile 2021 sul network Shahid VIP.\nIn Egitto, la stagione \u00e8 stata interamente pubblicata sul servizio on demand Shahid VIP il 8 marzo 2021. \nDopo che Farah perde la sua verginit\u00e0, a partire dal terzo episodio le parole \"Al Anisa\" vengono sostituite con un termine ogni volta diverso sempre riferito a Farah e inerente alla trama dell'episodio in questione.\nIn Arabia Saudita, La stagione viene trasmessa in prima visione gratuita su MBC 4 a partire dal 9 marzo 2021.\nCapitolo Quarantacinque.\nTrama.\nL\u2019episodio si apre con una scena in cui Farah adolescente partecipa al suo primo incontro con l\u2019autrice di un romanzo rosa e gi\u00e0 allora aveva le idee molto chiare e la sua solita lista per non dimenticare le domande. Fu proprio grazie a quest\u2019ultima e allo shock che ebbe per il non lieto fine del romanzo che mise in difficolt\u00e0 l\u2019autrice, controbattendo alle spiegazioni con altre domande e affermazioni teoriche su ci\u00f2 che riguarda la composizione dei romanzi rosa. Da questa storia ne trasse una conclusione importante a suo dire: quella di leggere la fine dei libri per essere pronta a qualsiasi cosa le pagine riservino. Ma la vita le insegner\u00e0 che nella realt\u00e0 il finale non \u00e8 dato saperlo finch\u00e9 non accade.\nL\u2019episodio precedente era finito con lo sparo di Tareq da parte di quella che sembrava essere la sua collega Anisa (ma che si rivel\u00f2 Myriam solo a Alia). Non vedendo tornare Tareq in camera dopo diverso tempo (troppo per prendere del semplice ghiaccio), Jane esce dalla stanza dove stavano trascorrendo la loro notte di nozze. Ed ecco che nel corridoio trova Michael steso a terra, gli si avvicina e scopre che gli hanno sparato. Grida aiuto ma riesce a sentir che respira. 54 minuti dopo lo sparo Farah, Dalal, Maged e Magda si trovano in ospedale ad aspettare notizie dai dottori. Dida cerca di consolare Farah ma lei \u00e8 molto dubbiosa. Arriva una dottoressa che annuncia che le condizioni di Tareq sono critiche, che il proiettile ha mancato il cuore ma ha lesionato delle arterie polmonari e stanno cercando di stabilizzarlo. Non sanno dargli risposte certe sulle sue condizioni e le danno l\u2019anello di Tareq poich\u00e9 non pu\u00f2 tenerlo al dito attualmente.\nSi ritorna, tramite un flash back, agli inizi della storia d\u2019amore tra Tareq e Farah, cominciata la sera del ventunesimo compleanno di Farah. La mattina dopo, mentre Farah si confida con Dalal su Tarek, suona al campanello Deya, il ragazzo per cui Farah ha una cotta da 17 mesi che le porta un regalo. Si siedono sotto il porticato e Farah apre il regalo: un romanzo di cui Deya le svela il finale (sa che le piace sapere come va a finire) e di cui l\u2019autrice far\u00e0 una lettura a stessa sera e vuole portarla. Sembra un vero e proprio appuntamento, Farah \u00e8 contenta perch\u00e9 lui sembra perfetto e le promette un bacio a fine serata. Il problema \u00e8 che lei aveva gi\u00e0 detto a Tareq che quella sera era libera e potevano rivedersi.\nIn ospedale arriva la mamma di Tareq, lei e Farah non erano in ottimi rapporti. Farah \u00e8 pronta a fare delle domande al medico, ma la madre di Tarek si sovrappone e lei si tira indietro per darle spazio.\nAncora un flash back, il giorno in cui Farah ha due appuntamenti per la stessa sera e si lascia convincere da Dalal a dire una bugia a Michael per non rinunciare all\u2019appuntamento con Deya e Sofia. Pi\u00f9 tardi, quella stessa sera, proprio mentre Farah sale in macchina con Deya, Tarek si trova fuori casa di Farah per portargli una zuppa calda per il raffreddore che Farah ha inventato al poliziotto per rimandare l\u2019uscita con lui. Cos\u00ec la vede salire in macchina con Deya, li segue, accende la sirena e li ferma appositamente. Quando Farah vede Tareq si vergogna, scende dalla macchina invitata da lui che la fa sentire in colpa dandogli la zuppa che aveva preparato per lei.\nLa situazione odierna ci porta all\u2019ospedale dove Farah attende notizie. Riceve una chiamata di Shady per confortarla e nell\u2019hotel Eden \u00e8 pieno di polizia che avvisa Shady che proprio il video di sorveglianza di quel corridoio \u00e8 sparito, da qui si deduce che l\u2019omicida \u00e8 esperto. Intanto Nadine (Anisa travestita) conferma l\u2019alibi di Shady e viceversa, e viene invitata dalla polizia a controllare i video delle telecamere di sicurezza, il che la mette in pericolo poich\u00e9 deve tornare in ospedale a iniettare altro paralizzante alla vera Nadine altrimenti riprender\u00e0 a muoversi e parlare. Sempre in ospedale la tensione tra Farah e la mamma mi Tarek sale per la compilazione della cartella di Tareq. \u00c8 per questo che Farah si isola per poter stare un po' sola e piangere senza sentire la pressione degli altri. \u00c8 a un passo dalla stanza di Nadine paralizzata e quest\u2019ultima, sapendo che Tareq \u00e8 ricoverato, spera che Farah possa accorgersi di quello che le sta succedendo. Ma ecco che Anezka riesce ad arrivare alla sorella prima che scade l\u2019effetto dell\u2019iniezione paralizzante e la immobilizza di nuovo. \u00c8 tempo di rivelazioni nella lunga attesa, e Dalal rivela a Maged di essere incinta di Esteban dopo aver avuto un\u2019avventura con lui. Tra Farah a la madre di Tareq la tensione \u00e8 alle stelle e proprio in quel momento arriva l\u2019infermiera che annuncia che le condizioni di Tareq sono stabili ma a causa dello sparo ci sono state delle complicazioni per cui ci sono due opzioni: aspettare facendo la cura di steroidi e vedere come va ma se non funziona rischia la paralisi dalla vita in gi\u00f9, oppure un\u2019operazione per rimuovere i frammenti e diminuire la pressione sulla spina dorsale per non rischiare la paralisi anche se l\u2019intervento nelle sue condizioni potrebbe non sopportarlo. La madre di Tarek si oppone sin da subito all\u2019intervento, ma l\u2019infermiera ricorda che la scelta la deve prendere Farah in quanto sua moglie, cos\u00ec gli viene dato del tempo per decidere. La madre di Tareq chiama il marito per avere approvazione, ma Farah \u00e8 in confusione e la nonna la esorta a fare ci\u00f2 che Tareq avrebbe voluto. In quel momento Farah ricorda di una frase detta da Tareq all\u2019inizio della loro relazione in cui si affermava un combattente, e capisce che Tareq vorrebbe fare l\u2019operazione, in accordo con la madre di Tareq che a sua volta \u00e8 stata convinta dal padre di Tarek. A Farah viene data l\u2019opportunit\u00e0 di stare qualche minuto nella camera di Tarek prima dell\u2019operazione e lo saluta con un arrivederci e un discorso su tutto quello che devono ancora fare. Sono tutti li in sala d\u2019attesa, la squadra di polizia di Tareq \u00e8 li per un supporto, e Farah e la madre di Tarek vanno d\u2019accordo finalmente quando all\u2019improvviso esce l\u2019infermiera ad annunciare che l\u2019operazione \u00e8 andata bene e c\u2019\u00e8 segno di movimento negli arti inferiori. Si risveglia dopo un po' di tempo facendo finta di avere un\u2019amnesia, ma sta bene e viene interrogato sulla sparatoria di cui lui ricorda tutto e dice che a spararlo \u00e8 stato la sua collega Anisa.\nL\u2019episodio termina con Nadine (la finta) che convince Shady a far trasferire la vera Nadine in hotel per poterla tenere sotto controllo meglio (per poterle fare le punture di paralizzante in libert\u00e0) e successivamente ci prova di nuovo con lui che per\u00f2 la rifiuta. Continuano le indagini in hotel e tramite lo zucchero a velo delle ciambelle lasciato nel corridoio dell\u2019omicidio, Shady capisce che l\u2019assassino \u00e8 stato Maryam che si era spacciata per morta ma che in realt\u00e0, dopo l\u2019omicidio e dopo aver svelato a Aliaa che era travestita da agente di polizia (Anisa), ha sequestrato Aliaa in un sottomarino.\nCapitolo Quarantasette.\nTrama.\nL\u2019episodio si intitola MISS FARAH? e incomincia con la notizia del dottore di Traeq che annuncia la sua completa guarigione. Cos\u00ec, i novelli sposi, corrono a casa per cercare un po' di intimit\u00e0 (finalmente) prima che arrivino i mobili nella loro nuova casa ma, una volta giunti al portone, li attende Rogelio con il suo team per perlustrare la casa. Un\u2019ora dopo, quando hanno finito di sistemarla e sembra che stiano per andare via e quindi Tarek e Farah potranno avere la loro intimit\u00e0, ecco che arrivano Dalal e Magda e i due sposi vedono sfumare cos\u00ec la possibilit\u00e0 di ricavare un po' di tempo per loro. Dida partecipa al casting di The voice, Farah continua a scrivere il suo romanzo intervistando Magda e scoprendo, tra l\u2019altro, di somigliare molto alla sorella di abuela che immagina viva. Mentre scrive un capitolo del suo romanzo da sola a casa per poi inviarlo alla sua professoressa per le correzioni, arriva Tareq e, in un momento di pace, riescono finalmente a concedersi del tempo per loro. Farah perde la verginit\u00e0. Ma, non pu\u00f2 filare tutto liscio! Intenta a scrivere il romanzo, Farah lascia il computer aperto e per sbaglio, nella foga del momento, registra il video di quello che lei e Tareq stavano facendo. Dopo aver fatto l\u2019amore, la professoressa scrive a Farah se le manda o no il capitolo scritto e Farah invia il video, rendendosene conto solo dopo averlo spedito.\nNel frattempo, Tareq torna a lavorare gradualmente e la sua squadra \u00e8 alla ricerca di Miriam che ha rapito Aliaa e l\u2019ha portata in un sottomarino dove le confessa che Anisa era lei e che l\u2019ha sempre amata e l\u2019ha fatto per avere un\u2019altra possibilit\u00e0 sapendo che non l\u2019avrebbe mai perdonata per l\u2019omicidio del padre. Anisa \u00e8 un po' scettica di fronte le rivelazioni di Miriam che la incoraggia ad abbandonare la famiglia e stare con lei, e per darle le giuste dimostrazioni Rose manipola la posta e-mail di Anisa ed elimina tutto ci\u00f2 che proviene da membri familiari per farle vedere che l\u2019hanno dimenticata.\nDalal, che ha fatto un provino per cantanti, viene respinta ed \u00e8 demoralizzata, per questo Farah aiuta la madre chiedendo al padre di fare incoraggiare Dalal da un personaggio famoso o anche non che abbia a che fare col mondo della musica. Infatti, Maged procura un appuntamento tra un produttore musicale e Dalal ma il tutto a sua insaputa, mentre lei si esibisce al Eden. Ma per lui le cose non girano per il verso giusto. Se \u00e8 vero che MBC4 (una rete televisiva emiratina) vuole adattare la sua telenovela \u201cLaheeb Al Qobtan\u201d, \u00e8 anche vero che vogliono sostituire l\u2019attore con Rob Lowe, e questo ovviamente non va gi\u00f9 a Magd. Ma questo non lo distoglie dal voler aiutare Dida. Dopo che il produttore a cui Maged aveva chiesto un favore gli d\u00e0 buca per andare a vedere Dalal, lui e Farah fanno di tutto affinch\u00e9 Dida non si scoraggi e non cambi carriera. Ecco che porta Deya ed Sofia Estefan allo spettacolo di Dalal, rinunciando al suo favore personale che avrebbe voluto chiede all\u2019attrice sua collega per l\u2019adattamento della sua telenovela in Egitto e America affinch\u00e9 il ruolo di protagonista potesse restare a lui.\nAffinch\u00e9 Louisa si possa fidare completamente di Myriam, le chiede la lista di tutti gli omicidi che lei ha commesso e Miriam glielo concede, dandole anche una lettera che sembrerebbe un\u2019e-mail scritta da Shady per il compleanno della sorella ma arrivata solo ora a causa del fuso orario (cosa non vera poich\u00e9 il sottomarino sta girando ripetutamente intorno una barriera corallina poco lontano dal Eden). Rose continua a supplicare Aliaa di tornare alla normalit\u00e0 a costo di mascherarsi e poter vivere insieme nella vita quotidiana, perch\u00e9 sostiene di essere cambiata e di non voler avere pi\u00f9 niente a che fare con il crimine.\nFarah riprende la scrittura del suo libro e scopre di alcune lettere nascoste che la sorella di Jojo le invi\u00f2 per tanto tempo.\nAnisa ritorna al Eden da Shady il quale chiama Tareq che lor aggiunge in hotel. Incomincia a raccontare la storia, tutt\u00f2 ci\u00f2 che le era successo con Rose: il sottomarino, la lista degli omicidi di Myriam tra cui figurava Deya ma non la madre di Shady, Soliman Azza, Deya e Sofia. Cos\u00ec Shady chiama subito gli agenti del carcere per dirgli di tenere d\u2019occhio Sofia, ma appena arrivano alla sua cella la trovano morente con in mano la Sacra Bibbia.\nCapitolo Sessanta.\nTrama.\nL'episodio incomincia rievocando una scena di quando Farah era bambina, seduta sul divano tra la nonna e la mamma e guardano una scena bollente di un telefilm. Sono tutte imbarazzate e cercano di cambiare argomento. Questa scena riporta al presente dove Nadine interroga e stuzzica Farah a proposito di Deya, poich\u00e9 ha capito che la figlia ha una cotta per l'attore e delle fantasie su di lui. A proposito di Deya, interviene Jojo che con una frase semplice e diretta, cerca di farla sentire in colpa a proposito del sesso senza il matrimonio e nel discorso esce fuori che Magda non ha confessato a Assi EL-Ghoul che lei non crede in questo. Samir (editore di Farah) chiama Farah per dirle che il libro \u00e8 finito e che ora bisogna trovare qualcuno disposto a pubblicarglielo. I PR e i direttori marketing con cui Jane ha un incontro, pretendono che Jane racconti della sua storia passata nelle interviste altrimenti non lo pubblicheranno. All'inizio Farah \u00e8 titubante, successivamente si convince e vengono stampate le prime 10.000 copie del libro seguite da altre 5.000 e Farah debutta cos\u00ec alla fiera del libro.\nNel frattempo, al Eden, Shady ha ingaggiato un investigatore privato per scoprire se Anisa ha contatti con Myriam (Assi El-Ghoul) e fa impiantare delle cimici nella sua stanza. Ma il genio del male (Miriam) travestita da nuova fidanzata di Anisa (Samir), sospetta qualcosa e decide che \u00e8 meglio se le due cambiano stanza. Ottenuto ci\u00f2, Shady escogita un altro piano per impiantare delle cimici nella loro stanza ovvero interrompere l'impianto di condizionamento su tutto il piano per poi invitare Anisa e Samir a cena cos\u00ec, una volta libera la stanza, inviare il suo investigatore privato sotto forma di elettricista per far riparare il condizionatore (e impiantare le cimici). Louisa accetta l'invito ma Samir, ancora sospettosa, non si presenta e resta in camera mentre Anisa dir\u00e0 a Rafael che la fidanzata \u00e8 uscita per impegni lavorativi. Sapendo ci\u00f2 Rafael invia il suo investigatore-elettricista in camera della sorella ma, proprio in quel momento Samir toglie la maschera e sorpresa, appena entra l'elettricista alza la maglietta come se stesse spogliandosi e lo manda via facendolo imbarazzare. Dopo quella sera Samir vuole andare via perch\u00e9 ha capito che le stanno spiando ma Aliaa, speranzosa di poter incominciare a vedere i nipoti, rifiuta e vuole restare. Intanto per Nadine le cose si mettono male. La polizia si accorge che ha detto delle bugie nella versione che ha raccontato e la interroga di nuovo minacciandola: se lei non avesse collaborato chiamando la sorella Assi El-Ghoul e facendola tornare al Eden, l'avrebbero denunciata. Cos\u00ec Nadine ammette di sentire la sorella e la convince a tornare al Eden ma proprio appena atterra la polizia la arresta e la mette in carcere dal quale lei poi chiama Nadine e la minaccia di salvarla o racconter\u00e0 quello che sa. Sempre al Eden Magda confessa al suo Samir le sue intenzioni, e dopo una piccola incomprensione per cui si erano allontanati, decidono di continuare lo stesso la frequentazione.\nL'infatuazione di Farah per Samir passa, nonostante lui l'abbia aiutata a raggiungere 20.000 follower sui social per la pubblicazione delle copie del libro, ma dopo la presentazione del libro di Farah a cui assiste Samir di nascosto, \u00e8 lui che si infatua di lei. Chiede l'approvazione di Maged dopo avergli confessato che \u00e8 il suo idolo, e ottenuto il consenso va da Farah, le chiede di uscire e i due si baciano sotto il porticato.\nCapitolo Sessantuno.\nTrama.\nL'episodio si intitola FARAH L'AMICA A LUNGO PERDUTA e incomincia con una scena di quando Farah era adolescente ed ebbe il suo primo appuntamento con un ragazzo, un'uscita a 4 con la sua migliore amica Najwa e il suo fidanzatino in cui Farah non dette il suo primo bacio. Si torna al presente in cui Farah parla al telefono con Nadine e le racconta dell'appuntamento a casa dopo cena con Fabian per Netflix e coccole e la invita a cena per trascorrere del tempo con la madre. Mentre cammina incontra Lina per caso a un furgone di panini. Non si vedono da due anni e Lina si trova casualmente in citt\u00e0 per l'organizzazione del suo matrimonio.\nLa serata Netflix e coccole di Farah e Samir si rivela una delusione per la scrittrice poich\u00e9 l'attore le rivela che vuole conservare la dote fino a che non avr\u00e0 una relazione seria o addirittura fino al matrimonio a causa dei troppi rapporti avuti precedentemente che gli avevano fatto perdere il significato. Si rivedono il giorno dopo sul set, dove Jane va a prendere il piccolo Farid, e su consiglio della nonna d\u00e0 un'altra possibilit\u00e0 a Fabian e gli chiede di rivedersi.\nNadine va a trovare Anisa in carcere e le chiede se ha ucciso lei Deya ma la sorella sostiene che lei lo amava anche se nei suoi ricordi ci sono delle dimenticanze poich\u00e9 avendo saputo che Samir voleva lasciarla, si ubriaca e non ricorda ci\u00f2 che \u00e8 successo dopo. Nadine assume un avvocato per assumere la sorella e Shady si insospettisce, capisce che Nadine non lo fa solo perch\u00e9 crede alle parole della sorella in cui si dichiara innocente. Cos\u00ec Nadine gli confessa che \u00e8 stata lei a licenziare Deya, farsi dare il telefono del lavoro dal quale avrebbe scritto ad Anesa per incontrarsi perch\u00e9 voleva lasciarla, ha addormentato la sorella, vestito i panni della sorella, \u00e8 andata lei all'appuntamento con Samir e gli ha urlato in faccia che lo odiava e lo voleva morto. Il tutto ripreso da alcune telecamere pi\u00f9 in l\u00e0 di due fidanzati, video che ha portato alla cattura da parte della polizia di Aneza. L'intento di Nadine era quello di allontanare la sorella, ma ora si ritrova ad aver mentito alla polizia per diverso tempo vista l'inaspettata morte di Samir. Cos\u00ec Shady, invaghito di Nadine, decide di aiutarla facendo indagare il suo investigatore su chi sia stato a commettere l'omicidio.\nMagda (Jojo) si confida con Farah a proposito di un episodio di razzismo avvenuto nel negozio dove lavora, e proprio in quel momento a casa di Magda arriva Najwa, con cui Jane ha un appuntamento. Il piccolo Farid mette a disagio le due ragazze, dichiarando che Najwa \u00e8 una sconosciuta e non accetta regali dagli sconosciuti anche se Farah gli dice che \u00e8 la sua madrina. Parlano sedute sul divano del pi\u00f9 e del meno, a proposito delle nozze di Sofia ma l'atmosfera \u00e8 visibilmente fredda e, quando sta per riscaldarsi, Sofia deve andare via per i preparativi delle nozze e Farah ci rimane molto male. Cos\u00ec, a cena con Samir in un ristorante dove si mangia al buio per abbandonare le stimolazioni visive, l'attore incoraggia Farah a raggiungere Sofia che l'indomani partir\u00e0 per tornare a Cairo, per dirle tutto ci\u00f2 che prova e della sua delusione per come sia andata a finire la loro amicizia. Cos\u00ec, sotto incoraggiamento di Samir, Farah va da Sofia che sta facendo l'assaggio della torta e le due ragazze, per evitare di discutere davanti ai ragazzi, vanno in bagno e chiariscono un equivoco creatosi quando Tareq era morto da poco mentre Lina si era appena fidanzata e aveva litigato e non aveva avuto il giusto appoggio da Farah per cui ci rimase molto male. Le due amiche ritrovate si riappacificano con un abbraccio e lacrime di sfogo/felicit\u00e0, e si ritrovano sedute in bagno a recuperare gli avvenimenti delle loro vite raccontandosi tutto quello che era successo nel periodo in cui non si erano sentite.\nMentre \u00e8 al lavoro, Shady si confida con Farah a proposito del suo sentimento per Nadine e lei lo invita ad assicurarsi di ci\u00f2 che prova per lei perch\u00e9 paradossalmente ci tiene a Nadine e non vuole vederla afflitta. L'investigatore privato di Shady, nel frattempo, trova degli indizi sul diario di Samir a proposito di una persona chiamata J.P. con cui Scott aveva un appuntamento e che voleva ricattare e cerca di andare pi\u00f9 a fondo per scoprire chi \u00e8, fare una soffiata alla polizia, liberare Anesa e tenere fuori Nadine. In questo momento ha la possibilit\u00e0 di confessare a Petra i suoi sentimenti, ma dopo il consiglio di Farah non lo fa, anzi le nega che possa provare qualcosa per lei.\nA casa Villanueva, Dalal (Dida) ci ripensa a proposito della convivenza con Maged el-Alfy e rifiuta al telefono di andare a vedere una casa con lui con la scusa di essere a letto malata (incoraggiata anche da Magda). Ma Majed, che per l'appunto era andata a prenderla, dal porticato vede la scena di Dalal e Magda in cucina, fa finta di niente e va via. Mentre Farah \u00e8 fuori per l'appuntamento, Magda incoraggia Mateo a parlare quando c'\u00e8 qualcosa che non va perch\u00e9 ci\u00f2 lo far\u00e0 stare meglio e, dicendo queste parole, Alba si rende conto di voler fare la marcia contro l'immigrazione e Farid si confida con la sua mamma e il suo pap\u00e0. Majda con una scusa porta Maged in un posto e li ad attenderlo c'\u00e8 Dida che gli fa la proposta di matrimonio cos\u00ec possono andare a vivere insieme.\nFarah si convince di voler lasciare Samir perch\u00e9 secondo lei sono troppo incompatibili e cos\u00ec va a casa sua. Arrivata li, dopo aver trascorso la serata con Samir, si rende conto che davvero le persone possono sorprendere (proprio come le aveva detto l'amica Najwa) e scopre di lui un sacco di cose che non sapeva e non si aspettava.\nL'episodio si conclude con Shady che chiama Nadine per confessare i suoi sentimenti e dirle che non dovrebbe stare con Maher, ma \u00e8 troppo tardi perch\u00e9 Mahir ha incoraggiato Nadine di seguire la pista trovata sul diario di Mahir e quindi andare a Pensacola per cercare il famoso J.P. Ma, quando la polizia interroga Anesa su Deya, lei rivela che J.P. sta per \"Jeans Puzzolenti\" ed era l'appellativo con cui Deya chiamava Maher."}
{"id": "9254475", "revid": "465169", "url": "https://it.wikipedia.org/wiki?curid=9254475", "title": "Ferdinand von Langenau", "text": "Biografia.\nNato a Linz nel 1818, Ferdinand era figlio del \"feldzeugmeister\" Friedrich Karl von Langenau (1782\u20131840), nobilitato al titolo di barone nel 1827.\nCome il padre, anche il giovane Ferdinand decise di intraprendere la carriera militare nell'esercito austriaco, divenendo sottotenente nel 1834, tenente nel 1835, capitano di seconda classe nel 1837 e capitano di prima classe nel 1841. Divenne quindi quartiermastro generale in Galizia. Nel 1849 venne posto al seguito delle truppe russe impegnate con quelle austriache nella soppressione dei moti della rivoluzione ungherese. Dopo la battaglia di V\u00e1c il 10 aprile 1849, gli dovette essere amputata la gamba sinistra e l'11 ottobre 1849 venne promosso maggiore generale e posto in riserva.\nDal 1850 al 1851 fu ambasciatore imperiale presso le corti di Hannover, Oldenburg e Brunswick. Dal 13 dicembre 1851 al 14 febbraio 1855 fu ambasciatore in Svezia. Dal 1855 al 1859 fu ambasciatore in Norvegia.\nDopo che von Langenau il 15 novembre 1859 venne promosso feldmaresciallo luogotenente, venne nominato ambasciatore imperiale a L'Aia. Nel 1864 divenne consigliere privato dell'imperatore Francesco Giuseppe, il quale il 16 maggio 1870 lo promosse generale di cavalleria. Dal 18 settembre 1871 al 1880 fu ambasciatore a San Pietroburgo.\nIl 27 aprile 1856 spos\u00f2 Amalia (1830/1833-1902) a Stoccolma, figlia primogenita del ciambellano reale danese Wolfgang von Haffner und Egholm e di sua moglie Wilhelmine von Krieger."}
{"id": "9254477", "revid": "938035", "url": "https://it.wikipedia.org/wiki?curid=9254477", "title": "Notturni. Cinque storie di musica e crepuscolo", "text": "Notturni. Cinque storie di musica e crepuscolo (\"Nocturnes. Five stories of Music and Nightfall\") \u00e8 una raccolta di racconti di Kazuo Ishiguro, scrittore britannico di origni giapponesi, premio nobel per la letteratura nel 2007. Notturni, pubblicata nel 2009, \u00e8 l'unica raccolta di racconti pubblicata dall'autore fino ad oggi. \nTrama.\nLa musica e le ambientazioni notturne sono il filo conduttore delle cinque storie che compongono il libro. Quattro di esse sono narrate in prima persona dai loro protagonisti e quattro dei protagonisti delle cinque storie sono dei musicisti, con l'eccezione di \"Come Rain or Come Shine\" il cui protagonista \u00e8 un insegnante di inglese."}
{"id": "9254478", "revid": "1543377", "url": "https://it.wikipedia.org/wiki?curid=9254478", "title": "Campo di concentramento di Jungfernhof", "text": "Il campo di concentramento di Jungfernhof (in lettone: \"Jumpravmui\u017eas koncentr\u0101cijas nometne\") fu un campo di concentramento improvvisato presso il \"Maniero Mazjumprava\" in Lettonia, vicino alla stazione ferroviaria di \"\u0160\u0137irotava\", a circa tre o quattro chilometri da Riga. Il campo fu operativo dal dicembre 1941 al marzo 1942 e fu usato come da alloggio per gli ebrei tedeschi e austriaci originariamente destinati a Minsk.\nAbitazioni improvvisate.\nLa nuova destinazione, il Ghetto di Riga, non pot\u00e9 accogliere il popolo ebraico deportato dalla Germania perch\u00e9 sovraffollata. Il primo treno con 1053 ebrei di Berlino arriv\u00f2 alla stazione ferroviaria di \u0160\u0137irotava il 30 novembre 1941. Tutte le persone a bordo furono uccise quello stesso giorno nella foresta di Rumbula vicino a Riga. In base all'ordine di Franz Walter Stahlecker comandante dell\"'Einsatzgruppen A\", i successivi quattro trasporti furono portati a \"Jungfernhof\", una tenuta agricola abbandonata sul fiume Daugava. In origine Jungfernhof fu costituito come impresa commerciale delle SS, ed essendo sotto la loro giurisdizione, pot\u00e9 essere impiegato senza consultare il \"Gebietskommissariat\" in Lettonia. \nQuindi, secondo il nuovo piano, \"Jungfernhof\" sarebbe servito come alloggio improvvisato, da mettere a disposizione della manodopera sfruttata per la costruzione del campo di concentramento di Salaspils.\nSolo il sesto trasporto, arrivato il 10 dicembre 1941 con a bordo gli ebrei di Colonia, arriv\u00f2 al ghetto \"liberato\" di Riga, in seguito all'omicidio dei numerosi ebrei lettoni.\nOperazioni.\nNell'ex tenuta di 200 ettari esistevano gi\u00e0 un magazzino, tre grandi fienili, cinque piccole baracche e varie stalle. Gli edifici parzialmente crollati e non riscaldabili furono inadatti ad ospitare il flusso di diverse migliaia di persone. Non vi furono n\u00e8 torri di guardia, n\u00e8 perimetro di chiusura, ma piuttosto una pattuglia mobile di 10-15 poliziotti ausiliari lettoni (\"Hilfspolizei\") sotto il comandante tedesco Rudolf Seck (1908\u20131974).\nNel dicembre 1941, un totale di 3984 persone furono portate allo Jungfernhof con quattro treni separati, compresi 136 bambini sotto i dieci anni e 766 anziani. Il 1\u00b0 dicembre 1941, 1013 ebrei del W\u00fcrttemberg furono deportati nel campo. Altri 964 furono deportati il 6 dicembre 1941 da Amburgo e Lubecca (lasciando solo 90 ebrei residenti in citt\u00e0), e altri da tutto lo Schleswig-Holstein. Ulteriori trasporti arrivarono da Norimberga e da Vienna con, rispettivamente, 1008 e 1001 persone.\nStoria dei prigionieri.\nCirca 800 dei prigionieri morirono di fame, freddo, e tifo nell'inverno dal 1941 al 1942; la testimonianza riportante la presenza di un gaswagen assegnato al campo \u00e8 stata considerata come priva di fondamento.\nNel marzo 1942 il campo fu sciolto. Nell'ambito dell'Aktion D\u00fcnam\u00fcnde, con la falsa promessa di condizioni e incarichi di lavoro migliori in un impianto di conserve, furono portati nella foresta di Bi\u0137ernieki tra 1600 e 1700 detenuti, quindi fucilati il 26 marzo 1942 e sepolti in fosse comuni, come in precedenza successe per gli ebrei del ghetto di Riga. Tra i fucilati ci fu Max Kleemann, l'anziano del campo e veterano della Grande Guerra, che fu trasportato da W\u00fcrzburg con sua figlia Lore. Viktor Marx, del W\u00fcrttemberg, la cui moglie Marga e la figlia Ruth furono uccise, rifer\u00ec:\nTra i detenuti assassinati del campo di concentramento ci furono i rabbini pi\u00f9 anziani e altri importanti cittadini di Lubecca come Felix F. Carlebach, Resi Carlebach, Joseph Carlebach e la moglie Charlotte con i loro tre figli pi\u00f9 piccoli, Ruth, Noemi e Sara. Furono tutti fucilati il 26 marzo 1942 nella foresta di Bi\u0137ernieki. Il banchiere Simson Carlebach, fratello del rabbino Joseph Carlebach, mor\u00ec durante il viaggio verso il campo. Il secondo figlio, Salomon (Shlomo Peter) Carlebach, sopravvisse perch\u00e9 fu assegnato ad un commando di lavoro. In seguito divenne rabbino a New York. Salomon Carlebach rifer\u00ec in un'intervista, del momento in cui vide suo padre per l'ultima volta:\nA proposito della sua storia personale, Carlebach disse che \"senza un atteggiamento positivo nessuno aveva alcuna possibilit\u00e0 di sopravvivenza\".\nI 450 detenuti furono trattenuti in un commando di lavoro, furono sfruttati per mascherare i resti del campo come una fattoria. Questo commando di lavoro dur\u00f2 per un anno. I sopravvissuti furono quindi inviati al ghetto di Riga, attivo fino al novembre 1943.\nDelle circa 4.000 persone trasportate allo Jungfernhof, solo 148 persone rimasero in vita."}
{"id": "9254480", "revid": "2213659", "url": "https://it.wikipedia.org/wiki?curid=9254480", "title": "Il demone dai capelli bianchi", "text": "Il demone dai capelli bianchi \u00e8 un romanzo scritto da Ranpo Edogawa; pubblicato nel 1932 e tradotto per la prima volta da Diego Cucinelli per il mercato italiano nel 2020, pubblicato da Elliot Edizioni. \nTrama.\nOmuta Toshikiyo \u00e8 un ricco nobile giapponese, erede di una potente casata, una moglie bellissima (Ruriko) e un amico al quale \u00e8 molto legato (Kawamura). Dopo la sua morte avvenuta in circostanze misteriose si risveglia nel corpo di un demone e scopre una terribile verit\u00e0: sua moglie lo tradiva con il suo amico ed entrambi sono incuranti della sua scomparsa. \u00c8 lo stesso protagonista a raccontarci la sua storia da una prigione dove \u00e8 rinchiuso dopo un'atroce vendetta."}
{"id": "9254481", "revid": "793215", "url": "https://it.wikipedia.org/wiki?curid=9254481", "title": "SiPo", "text": ""}
{"id": "9254485", "revid": "1005847", "url": "https://it.wikipedia.org/wiki?curid=9254485", "title": "Elezioni comunali in Abruzzo del 2009", "text": "Le elezioni comunali in Abruzzo del 2009 si sono svolte il 6 e 7 giugno, con eventuale turno di ballottaggio il 21 e 22 giugno, in contemporanea con le elezioni amministrative nelle altre regioni italiane. Complessivamente, sono andati al voto 98 comuni abruzzesi, di cui 3 con popolazione superiore ai 15.000 abitanti, tra cui i capoluoghi provinciali Pescara e Teramo. A causa del terremoto dell'Aquila del 2009, nella provincia dell'Aquila tutte le elezioni di quell'anno sono state rimandate alla successiva tornata elettorale."}
{"id": "9254487", "revid": "271907", "url": "https://it.wikipedia.org/wiki?curid=9254487", "title": "Aleksandr Sergeevi\u010d Ponomar\u00ebv", "text": ""}
{"id": "9254489", "revid": "709565", "url": "https://it.wikipedia.org/wiki?curid=9254489", "title": "Vincenzo Banzola", "text": "Figlio del pittore Ortensio, dopo la maturit\u00e0 al Liceo scientifico Marconi si laure\u00f2 in ingegneria all'Universit\u00e0 di Bologna. Nel 1951 venne assunto dalla Cassa di Risparmio di Parma, diventandone poi direttore dell'ufficio immobili e dirigente. Gli sono dovuti molti progetti di agenzie della banca, in citt\u00e0 e provincia. Ha seguito i lavori di costruzione del Centro Servizi Cavagnari in via Spezia, inaugurato nel 1986. Tra i progetti eseguiti a Parma vi \u00e8 la chiesa della parrocchia di Sant'Evasio in via Colli, inaugurata nel 1968. \nRicopr\u00ec importanti incarichi, tra cui segretario dell'Ordine degli Ingegneri, membro della Deputazione di Storia Patria per le Province Parmensi, dell'Accademia di belle arti di Parma, di \"Italia Nostra\" e della Fabbriceria della Cattedrale.\nMembro del Rotary Club di Parma, venne insignito del \"Paul Harris Fellow\", massima onorificenza rotariana che prende il nome da Paul Harris, fondatore del Rotary International e ne fu presidente nell'annata 1983/84, succedendo all'arch. Franco Carpanelli. Nel 1985, assieme a Guido Erluison e Armando Valpondi, realizz\u00f2 il volume \u00ab60 anni del Rotary Club di Parma 1925-1985\u00bb. \nPubblicazioni.\nAlcune pubblicazioni di Vincenzo Banzola:"}
{"id": "9254490", "revid": "666668", "url": "https://it.wikipedia.org/wiki?curid=9254490", "title": "Convocazioni per il UEFA Futsal Championship 2022", "text": "Quello che segue \u00e8 l'elenco di giocatori convocati per ogni nazionale all'UEFA Futsal Championship 2022. Ogni nazione doveva presentare una squadra composta da 14 giocatori, di cui almeno due portieri, due giorni prima del primo incontro della squadra in questione. Alcuni giocatori potevano essere sostituiti in casi particolari quali infortuni ai portieri o infezioni da Covid-19.\nGruppo A.\nPaesi Bassi.\nAllenatore: Maximiliaan Tjaden\nSerbia.\nAllenatore: Dejan Majes\nUcraina.\nAllenatore: Oleksandr Kosenko\nPortogallo.\nAllenatore: Jorge Braz\nGruppo B.\nKazakistan.\nAllenatore: Kak\u00e1\nItalia.\nAllenatore: Massimiliano Bellarte\nSlovenia.\nAllenatore: Tomislav Horvat\nFinlandia.\nAllenatore: Mi\u0107o Marti\u0107\nGruppo C.\nRussia.\nAllenatore: Sergej Skorovi\u010d\nPolonia.\nAllenatore: B\u0142a\u017cej Korczy\u0144ski\nSlovacchia.\nAllenatore: Mari\u00e1n Berky\nCroazia.\nAllenatore: Marinko Mavrovi\u0107\nGruppo D.\nGeorgia.\nAllenatore: Avtandil Asatiani\nSpagna.\nAllenatore: Federico Vidal\nAzerbaigian.\nAllenatore: Jos\u00e9 Al\u00e9sio da Silva\nBosnia ed Erzegovina.\nAllenatore: Ivo Krezo"}
{"id": "9254491", "revid": "219355", "url": "https://it.wikipedia.org/wiki?curid=9254491", "title": "Taglieggiamento", "text": ""}
{"id": "9254501", "revid": "203463", "url": "https://it.wikipedia.org/wiki?curid=9254501", "title": "Felice Da Mareto", "text": ""}
{"id": "9254511", "revid": "59785", "url": "https://it.wikipedia.org/wiki?curid=9254511", "title": "Agios Epiktitos", "text": "Agios Epiktitos (; in turco \"\u00c7atalk\u00f6y\") \u00e8 una cittadina di Cipro. \"De jure\" \u00e8 un villaggio nel distretto di Kyrenia della Repubblica di Cipro, e \"de facto\" \u00e8 un comune nel distretto di Girne della Repubblica Turca di Cipro del Nord. Nei confini del comune \u00e8 anche incluso il villaggio di Arapk\u00f6y. La popolazione della citt\u00e0 di \u00c7atalk\u00f6y era di 5.110 abitanti nel 2011.\nOrigini del nome.\nIl villaggio prende il nome da Epittito di Kyrenia, un monaco asceta che nel IX secolo fugg\u00ec dai Saraceni in Palestina recandosi a Cipro. Egli era un compagno di Sant'Ambrogio di Kyrenia, il quale a sua volta dette il suo nome a un villaggio nelle vicinanze.\nStoria.\nPrima dell'invasione turca di Cipro nel 1974, il villaggio era prevalentemente greco-cipriota; tuttavia, c'era anche un quartiere dove fino al 1958 vivevano i turco-ciprioti. Secondo il censimento tenuto nel 1831, in periodo ottomano, il 26% della popolazione del villaggio era composta da musulmani. Questa proporzione diminu\u00ec sotto il dominio britannico; Nel 1931 era scesa al 6%. La popolazione del villaggio, che era di 444 abitanti nel 1891, era composta a quel tempo da 367 greci e 77 turchi. Nel 1946 la popolazione del paese era salita a 1.108; 1.047 di loro erano greci, mentre il numero dei turchi era sceso a 61.\nNonostante la \"mahalle\" turca del villaggio sia sopravvissuta fino al 1958, i turchi del villaggio con una popolazione di 60-70 persone fuggirono a Nicosia a seguito degli scontri intercomunali avvenuti quest'anno. Sebbene nove persone fossero tornate al villaggio nel 1964, fuggirono di nuovo dopo gli eventi del Natale di Sangue. Dopo il 1974, alcuni di questi residenti tornarono al villaggio, mentre altri rimasero a Nicosia.\nNel luglio e nell'agosto 1974, la maggior parte della popolazione greca del villaggio fugg\u00ec dall'avanzata dell'esercito turco durante l'invasione di Cipro e si rifugi\u00f2 nel sud dell'isola. Nel villaggio rimasero circa 160 greci ciprioti, i quali furono deportati al sud nel settembre 1976. In totale, 1.260 greco-ciprioti lasciarono Agios Epiktitos.\nIl comune turco-cipriota di Agios Epiktitos fu fondato nel 1980.\nDopo il 1974, turco-ciprioti emigrati dal sud si stabilirono nel villaggio. Principalmente furono mandati a Agios Epiktitos i residenti del villaggio di Evdim nel distretto di Limassol. Con l'acquisto di case per le vacanze da parte di europei e turco-ciprioti residenti in altre regioni negli anni 2000, la popolazione \u00e8 aumentata e Agios Epiktitos \u00e8 diventata una cittadina.\nSport.\nIl club sportivo turco-cipriota \"D\u00fczkaya\", con sede ad Agios Epiktitos, \u00e8 stato fondato nel 1958 e ora fa parte della prima divisione K-PET della Federazione calcistica di Cipro del Nord (CTFA).\nAmministrazione.\nGemellaggi.\nAgios Epiktitos \u00e8 gemellata con:"}
{"id": "9254513", "revid": "319329", "url": "https://it.wikipedia.org/wiki?curid=9254513", "title": "Campionati mondiali di nuoto in vasca corta 2021 - 50 metri dorso femminili", "text": "La gara di nuoto dei 50 metri dorso femminili dei Campionati mondiali di nuoto in vasca corta 2021 \u00e8 stata disputata il 19 e 20 dicembre presso l'Etihad Arena ad Abu Dhabi negli Emirati Arabi Uniti.\nVi hanno preso parte 61 atleti provenienti da 56 nazioni.\nRecord.\nPrima della manifestazione il record del mondo e il record dei campionati erano i seguenti.\nDurante l'evento \u00e8 stato migliorato il seguente record:\nRisultati.\nBatterie.\nI migliori 16 tempi accedono alle semifinali\nSemifinali.\nI migliori 8 tempi accedono alla finale"}
{"id": "9254521", "revid": "59785", "url": "https://it.wikipedia.org/wiki?curid=9254521", "title": "Dikomo", "text": "Dikomo (; in turco \"Dikmen\") \u00e8 una cittadina a 8 km a nord di Nicosia, con una popolazione di 2.500 abitanti. Essa si trova \"de jure\" nel distretto di Kyrenia della Repubblica di Cipro e \"de facto\" nel distretto di Girne della Repubblica turca di Cipro del Nord.\nEssa \u00e8 situata a 3 km a sud est del Monumento ai Martiri di Cipro. La popolazione si occupa di agricoltura e zootecnia, alcuni lavorano in vari settori a Nicosia e Girne. In questo villaggio \u00e8 dislocato il battaglione di supporto del Comando delle Forze di Sicurezza. Il comune confina con Bo\u011fazk\u00f6y a ovest, Ta\u015fkent a est, G\u00f6nyeli a sud-ovest e Hamitk\u00f6y a sud-est.\nStoria.\nDikomo \u00e8 menzionata per la prima volta nelle fonti in una cronaca di Neofito il Recluso nell'occasione di un'incursione a Cipro nel 1155/56. Essa si trova vicino al luogo della battaglia tra le forze bizantine e quelle di Rinaldo di Ch\u00e2tillon, che erano sbarcate a Kyrenia avanzando sino a Nicosia.\nSiti notevoli.\nLa cittadina \u00e8 composta da due parti:\nA sud della cittadina a 5 km di distanza si trova il campus della Near East University. Nella cittadina si trovano due mulini ad acqua costruiti vicino a una sorgente d'acqua, che si prosciug\u00f2 gi\u00e0 nel passato. Sulle pendici meridionali della catena montuosa del Be\u015fparmak, che parte da Bo\u011fazk\u00f6y e si estende sino a Ta\u015fkent, ci sono molte tombe rupestri appartenenti al Neolitico . Soprattutto le tombe rupestri situate sulla collina a ovest nella sede della Vecchia Fabbrica Deko Kre\u00e7 sono minacciate a causa dell'esistenza di una cava in questa regione."}
{"id": "9254528", "revid": "1543377", "url": "https://it.wikipedia.org/wiki?curid=9254528", "title": "Golgo", "text": "Nella mitologia greca, Golgo era uno dei figli di Afrodite e Adone, fratello di Beroe e, in alcune versioni, di Priapo.\nSecondo il mito, guid\u00f2 un gruppo di coloni da Sicione, e fond\u00f2 la citt\u00e0 di Golgos, sull'isola di Cipro, che consacr\u00f2 a sua madre. Secondo Pausania, il culto di Afrodite a Golgos era precedente a quello di Pafo."}
{"id": "9254531", "revid": "277947", "url": "https://it.wikipedia.org/wiki?curid=9254531", "title": "Jean P\u00e9nicaud III", "text": "Biografia.\nJean P\u00e9nicaud III era figlio di Jean P\u00e9nicaud II, membro della dinastia di pittori a smalto di Limoges (i P\u00e9nicaud), fondata da Nardon P\u00e9nicaud.\nLa loro arte si caratterizzava nell'imprimere sul rame verniciato di color bianco i colori a smalto, con risultati che si allontanavano sempre pi\u00f9 dalla semplice decorazione.\nJean P\u00e9nicaud III era soprannominato per le sue capacit\u00e0 \"gloria di Limoges\", e dal punto di vista artistico si fece influenzare dai temi di Raffaello e dagli artisti manieristi appartenenti alla scuola di Fontainebleau.\nIl Museo del Louvre ospita oltre quindici opere realizzate da Jean P\u00e9nicaud III; al Museo di Lione sono conservate le \"Fatiche di Ercole\" e al Museo nazionale del Bargello di Firenze \u00e8 esposta l\"Adorazione dei Magi\"."}
{"id": "9254537", "revid": "465169", "url": "https://it.wikipedia.org/wiki?curid=9254537", "title": "Ambasciatori austriaci in Norvegia", "text": "L'ambasciatore austriaco in Norvegia \u00e8 il primo rappresentante diplomatico dell'Austria (gi\u00e0 dell'Impero austro-ungarico) in Norvegia. Le relazioni diplomatiche tra i due paesi ebbero inizio nel 1905, ma sino al 1918 esse vennero gestite dall'ambasciatore austriaco in Danimarca. Gi\u00e0 nel 1855 e sino al 1859, l'impero austriaco aveva aperto un consolato in Norvegia che per\u00f2 ebbe breve durata. Le relazioni si interruppero dopo il 1918 dal momento che la nuova repubblica austriaca, per motivi di economia, non ritenne di dover mantenere le spese per la costituzione di una nuova ambasceria in Norvegia. Di conseguenza, dopo la seconda guerra mondiale, i rapporti diplomatici ripresero nel 1959."}
{"id": "9254561", "revid": "254059", "url": "https://it.wikipedia.org/wiki?curid=9254561", "title": "De Guevara", "text": ""}
{"id": "9254564", "revid": "1318658", "url": "https://it.wikipedia.org/wiki?curid=9254564", "title": "Orazio I di Lannoy", "text": "Biografia.\nEra figlio secondogenito di Filippo di Lannoy principe di Sulmona e di Isabella Colonna.\nColonnello della fanteria spagnola (1564).\nNel 1559 subentr\u00f2 al fratello maggiore Carlo II quale principe di Sulmona in seguito alla rinuncia di questi.\nNel 1582 vendette i possedimenti di Sesto, Rocca Pipirossa, Venafro e Ortona a Mare.\nNel 1585 fu insignito da Filippo II di Spagna di Cavaliere dell'Ordine del Toson d'oro: la catena venne ricevuta il 20 giugno 1585 a Barcellona dalle mani del monarca.\nDiscendenza.\nSpos\u00f2 dopo il 1557 Antonia d'Avalos d'Aquino d'Aragona - figlia di Alfonso III d'Avalos, 1\u00b0 principe di Pescara, e Maria d'Aragona - vedova di Gian Giacomo Trivulzio, marchese di Vigevano. Ebbero un figlio, Filippo II (\u2020 1600), principe di Sulmona, che spos\u00f2 Porzia de Guevara, contessa di Potenza, figlia di Alfonso de Guevara, conte di Potenza, e Isabella Gesualdo."}
{"id": "9254566", "revid": "6923", "url": "https://it.wikipedia.org/wiki?curid=9254566", "title": "Ambasciatori dell'Hannover in Austria", "text": "L'ambasciatore dell'Hannover in Austria era il primo rappresentante diplomatico dell'Hannover (gi\u00e0 dell'Elettorato di Hannover) in Austria (gi\u00e0 Sacro Romano Impero).\nLe relazioni diplomatiche tra i due paesi ebbero inizio nel XVII secolo.\nRegno di Hannover.\n\"1866: Annessione dell'Hannover da parte della Prussia\""}
{"id": "9254569", "revid": "278830", "url": "https://it.wikipedia.org/wiki?curid=9254569", "title": "Jang Hye-jin", "text": "Biografia.\nHa studiato recitazione alla Korea National University of Arts di Seul."}
{"id": "9254571", "revid": "2018934", "url": "https://it.wikipedia.org/wiki?curid=9254571", "title": "Gand-Wevelgem 1952", "text": "La Gand-Wevelgem 1952, quattordicesima edizione della corsa, si svolse il 3 aprile su un percorso di , con partenza a Gand e arrivo a Wevelgem. Fu vinta dal belga Raymond Impanis della Garin-Wolber davanti ai connazionali Maurice Blomme ed Alois De Hertog."}
{"id": "9254577", "revid": "6923", "url": "https://it.wikipedia.org/wiki?curid=9254577", "title": "Ambasciatori dell'Hannover in Baviera", "text": "L'ambasciatore dell'Hannover in Baviera era il primo rappresentante diplomatico dell'Hannover (gi\u00e0 dell'Elettorato di Hannover) in Baviera.\nLe relazioni diplomatiche tra i due paesi ebbero inizio nel 1783.\nRegno di Hannover.\n\"1866: Annessione dell'Hannover da parte della Prussia\""}
{"id": "9254579", "revid": "436907", "url": "https://it.wikipedia.org/wiki?curid=9254579", "title": "Kingdom of Heaven Part 3 - The Antediluvian Universe (Omega Alive)", "text": "Kingdom of Heaven Part 3 - The Antediluvian Universe (Omega Alive) \u00e8 un singolo del gruppo musicale olandese Epica, pubblicato il 4 novembre 2021 come terzo estratto dal terzo album dal vivo \"Omega Alive\".\nDescrizione.\nSi tratta della versione dal vivo dell'omonimo brano contenuto nell'ottavo album \"Omega\", che rappresenta il terzo ed ultimo capitolo della serie di brani iniziata nel 2009 con \"Design Your Universe\" e proseguita con \"The Quantum Enigma\" del 2014."}
{"id": "9254583", "revid": "775372", "url": "https://it.wikipedia.org/wiki?curid=9254583", "title": "Primi ministri del Kazakistan", "text": ""}
{"id": "9254584", "revid": "132266", "url": "https://it.wikipedia.org/wiki?curid=9254584", "title": "Group captain", "text": ""}
{"id": "9254586", "revid": "465169", "url": "https://it.wikipedia.org/wiki?curid=9254586", "title": "Ambasciatori dell'Hannover presso le Citt\u00e0 Anseatiche", "text": "L'ambasciatore dell'Hannover presso le Citt\u00e0 Anseatiche era il primo rappresentante diplomatico dell'Hannover (gi\u00e0 dell'Elettorato di Hannover) nelle Citt\u00e0 anseatiche di Amburgo, Brema e Lubecca.\nStoria.\nLe relazioni diplomatiche tra gli elettori dell'Hannover e le tre citt\u00e0 anseatiche furono stabilite ufficialmente dopo l'istituzione dell'Elettorato di Braunswick-L\u00fcneburg nel 1692. L'elettorato e poi il regno condividevano i confini con i territori delle citt\u00e0 di Amburgo e di Brema. I rapporti con Lubecca furono particolarmente tesi nella prima met\u00e0 del XVIII secolo a causa della questione territoriale della cosiddetta \"pertinenza M\u00f6llner\" nell'area del Ducato di Sassonia-Lauenburg che pass\u00f2 nelle mani dell'Hannover e per la quale furono necessari ridisegnare i confini per le exclavi di Lubecca. I rapporti con la citt\u00e0 di Amburgo furono sempre particolarmente rilevanti per l'Hannover perch\u00e9 in quella citt\u00e0 aveva sede l'ambasciata per le tre citt\u00e0 anseatiche e allo stesso tempo altri stati europei vi avevano accreditato i loro ambasciatori. All'inizio del XIX secolo, gran parte della Germania settentrionale venne annessa all'Impero francese, come pure l'elettorato e le tre citt\u00e0 anseatiche.\nNegli anni '40 dell'Ottocento vi furono delle frizioni perlopi\u00f9 di natura commerciale tra Amburgo e Hannover per l'espansione del porto di Harburg. Le relazioni diplomatiche tra le due realt\u00e0 si conclusero con l'annessione prussiana del Regno di Hannover dopo la guerra del 1866.\nRegno di Hannover.\n\"1866: Annessione dell'Hannover da parte della Prussia\""}
{"id": "9254591", "revid": "132266", "url": "https://it.wikipedia.org/wiki?curid=9254591", "title": "Flight lieutenant", "text": ""}
{"id": "9254593", "revid": "6923", "url": "https://it.wikipedia.org/wiki?curid=9254593", "title": "Ambasciatori dell'Hannover in Prussia", "text": "L'ambasciatore dell'Hannover in Prussia era il primo rappresentante diplomatico dell'Hannover (gi\u00e0 dell'Elettorato di Hannover) in Prussia.\nLe relazioni diplomatiche tra i due paesi ebbero inizio ufficialmente nel 1716.\nRegno di Hannover.\n\"1866: Annessione dell'Hannover da parte della Prussia\""}
{"id": "9254594", "revid": "219355", "url": "https://it.wikipedia.org/wiki?curid=9254594", "title": "Attentato al balipedio di Viareggio", "text": " \nL'attentato al balipedio di Viareggio \u00e8 un attentato dinamitardo eseguito da uomini della Resistenza Italiana contro il balipedio sotto occupazione delle forze naziste effettuato il 17 gennaio 1944 intorno alle 10 del mattino. \nL'operazione, che port\u00f2 alla distruzione del balipedio di Viareggio e alla morte di sette dipendenti dello stesso, fu fatta passare come incidente tramite la fabbricazione di prove false a opera di Ario Papi, al fine di evitare rappresaglie da parte delle truppe naziste. \nQuesto evento \u00e8 stato ripreso anche nel romanzo \"Il clandestino\" di Mario Tobino.\nDinamica dei fatti.\nDopo la firma dell\u2019Armistizio di Cassibile il balipedio di Viareggio fu posto sotto il comando tedesco, diventando cos\u00ec un possibile obiettivo della Resistenza Italiana. \nIl Colonnello delle Armi Navali Alberto Brofferio, che fu comandante del balipedio dal 1932 al 1935, divenuto critico verso il regime fascista dopo l\u2019alleanza con la Germania, dal 1943 aveva iniziato ad intrattenere rapporti con il Comitato Nazionale di Liberazione diventando referente del Servizio Informazioni della Marina per il Governo Badoglio I. In seguito diventer\u00e0 comandante d'una brigata partigiana filomonarchica. Fu lui a progettare un attentato per rendere il balipedio inutilizzabile alle forze d'occupazione. \nLa mattina del 17 gennaio 1944, Mario Caccia attendente di Brofferio, entr\u00f2 nel balipedio travestito da operaio, mescolandosi ai dipendenti, e riusc\u00ec a depositare al suo interno una bomba ad orologeria. Nell\u2019esplosione morirono sette lavoratori del balipedio, tutti italiani: Eliseo Gianni (che peraltro faceva parte del Partito Comunista clandestino), Guido Benedetti, Umberto Benincasa, Giacomo Castellano, Lamberto Cervelli, Orazio Di Stefano e Mario Sartini. Numerose altre esplosioni seguirono \nSecondo alcune testimonianze, Brofferio stesso, poco prima dell\u2019esplosione, avvert\u00ec i civili residenti nella zona pi\u00f9 prossima al balipedio di allontanarsi.\nReazione nazista.\nNon fu inviata alcuna rivendicazione dell'attentato, peraltro ritenuto prematuro e controproducente da una parte della resistenza, cos\u00ec i tedeschi, anche in virt\u00f9 dell'ingente quantitativo di esplosivi e munizioni conservati nel balipedio ipotizzarono che si fosse trattato di un incidente. \nAssegnarono al chimico e ufficiale di marina Ario Papi il compito di redigere una relazione sulla dinamica e le cause dell'evento e di confermare o meno che si fosse trattato di un incidente, ignorando che anch'egli, ex studente dell'antifascista Giuseppe Del Freo fosse in contatto con il Comitato Nazionale di Liberazione. \nNella relazione consegnata ai militari tedeschi, Papi scrisse: \"L\u2019esplosione \u00e8 causata da una reazione avvenuta tra il sodio metallico e l\u2019acqua infiltrata dal soffitto. Una tragica casualit\u00e0\". Questo bast\u00f2 al comando nazista e non furono avviate rappresaglie sulla popolazione. \nSuccessivamente Papi lasci\u00f2 la citt\u00e0 e si un\u00ec alla brigata partigiana di Marcello Garosi, della quale divenne tenente. "}
{"id": "9254601", "revid": "144796", "url": "https://it.wikipedia.org/wiki?curid=9254601", "title": "Ambasciatori dell'Hannover in Russia", "text": "L'ambasciatore dell'Hannover in Russia era il primo rappresentante diplomatico dell'Hannover in Russia. \nLe relazioni diplomatiche tra i due paesi ebbero inizio ufficialmente nel 1801 dal momento che per tutto il XVIII secolo, l'Hannover fu rappresentato dalla Gran Bretagna nella propria diplomazia in Russia. \nRegno di Hannover.\n\"1866: Annessione dell'Hannover da parte della Prussia\""}
{"id": "9254605", "revid": "465169", "url": "https://it.wikipedia.org/wiki?curid=9254605", "title": "Ambasciatori dell'Hannover nel Regno Unito", "text": "L'ambasciatore dell'Hannover nel Regno Unito era il primo rappresentante diplomatico dell'Hannover nel Regno Unito. \nLe relazioni diplomatiche tra i due paesi ebbero inizio ufficialmente con l'istituzione del regno indipendente di Hannover nel 1837 e quindi con la fine dell'unione personale tra la corona hannoveriana e quella britannica nella persona del re d'Inghilterra. Durante tutto il XVIII secolo, data la coincidenza delle due cariche, non vi era stata la necessit\u00e0 di instaurare un'ambasceria, ma semplicemente il re inglese aveva un proprio delegato nell'elettorato di Hannover.\nRegno di Hannover.\n\"1866: Annessione dell'Hannover da parte della Prussia\""}
{"id": "9254606", "revid": "1828520", "url": "https://it.wikipedia.org/wiki?curid=9254606", "title": "Coppa d'Asia 2022 (calcio a 5)", "text": "Il campionato asiatico di calcio a 5\u00a02022 (ufficialmente \"AFC Futsal Championship 2022\") sar\u00e0 la 17\u00aa edizione del torneo e si disputer\u00e0 dal 25 settembre al 20 ottobre 2022 a in Kuwait. L'Iran \u00e8 campione in carica.\nSquadre qualificate.\nIl sorteggio delle qualificazioni, che si terranno tra il 1\u00ba e il 15 aprile 2022, si \u00e8 svolto il 6 gennaio 2022."}
{"id": "9254607", "revid": "132266", "url": "https://it.wikipedia.org/wiki?curid=9254607", "title": "Squadron leader", "text": ""}
{"id": "9254625", "revid": "465169", "url": "https://it.wikipedia.org/wiki?curid=9254625", "title": "Ambasciatori dell'Hannover presso la Santa Sede", "text": "L'ambasciatore dell'Hannover presso la Santa Sede era il primo rappresentante diplomatico dell'Hannover presso la Santa Sede. \nStoria.\nL'elettorato di Hannover, di fede protestante, ebbe ben pochi rapporti con la Santa Sede durante il XVIII secolo. Ad ogni modo, dopo il Congresso di Vienna (1815), quando i territori delle ex diocesi cattoliche di Hildesheim e Osnabr\u00fcck vennero annesse al neocostituito Regno di Hannover, l'Hannover dovette instaurare dei rapporti con la curia romana, inizialmente per questioni di necessit\u00e0, al fine di ridisegnare le diocesi cattoliche e ridefinire i confini diocesani rispetto a quelli statali. La missione diplomatica dell'Hannover presso la Santa Sede venne cos\u00ec istituita nel 1816 e fu la prima ambasciata protestante presso lo Stato Pontificio.\nL'ambasciata dell'Hannover si insedi\u00f2 a Roma presso Villa Malta al Pincio. Durante il mandato del barone von Ompteda, la sede dell'ambasciata divenne un luogo di incontro per diplomatici provenienti da paesi con popolazioni non cattoliche per scambiare idee su questioni culturali o per discutere di questioni pratiche come la manutenzione del cimitero protestante di Roma. Nel 1829 l'ambasciata di Hannover fu coinvolta nella fondazione dell'Istituto Archeologico Tedesco.\nCon la bolla \"Impensa romanorum pontificum\", che ridefin\u00ec i confini delle due diocesi cattoliche nel territorio dell'Hannover, la legazione dell'Hannover venne sciolta nel 1849.\nRegno di Hannover.\n\"1849: Scioglimento dell'ambasciata\""}
{"id": "9254627", "revid": "237161", "url": "https://it.wikipedia.org/wiki?curid=9254627", "title": "Flower City Union", "text": "Il Flower City Union \u00e8 un club calcistico professionistico statunitense con base a Rochester, nello stato di New York, e che disputa le proprie partite casalinghe presso il Marina Auto Stadium, impianto dotato di una capienza di 13.768 posti.\nA partire dalla stagione 2022 milita nella NISA, terza divisione della piramide calcistica americana.\nStoria.\nNel novembre 2020 un gruppo di imprenditori guidato da David Weaver, fondatore della \"Aphex BioCleanse Systems Inc.\", sottoscrisse una richiesta per entrare a far parte della National Independent Soccer Association con una nuova societ\u00e0 calcistica con sede a Rochester. Di l\u00ec a poco Mark Washo, ex dirigente dei Rochester Rhinos, fu ingaggiato quale direttore sportivo e il club form\u00f2 una partnership con il St. John Fisher College. Il 17 dicembre 2020 la NISA approv\u00f2 la richiesta del della societ\u00e0 di unirsi alla lega a partire dalla stagione 2022. Di l\u00ec a poco venne svelato anche il nome del club, mentre invece stemma e colori sociali vennero svelati qualche mese pi\u00f9 tardi, il 14 aprile 2021.\nIl 21 giugno 2021 fu annunciato che il Flower City Union avrebbe incorporato tra i propri ranghi le squadre di calcio a 11 dei Rochester Lancers, sia in campo maschile (NPSL) che femminile (UWS); la squadra della NPSL avrebbe d'ora in avanti funto da squadra riserve, mentre quella UWS avrebbe rappresentato la prima squadra femminile del club. Qualche mese dopo, il 12 ottobre 2021, il club lanci\u00f2 un'iniziativa di azionariato popolare, consentendo cos\u00ec ai tifosi di investire nella societ\u00e0.\nColori e simboli.\nIl nome del club deriva dal soprannome della citt\u00e0 di Rochester, ovverosia \"Flower City\". Analogamente, il simbolo del club \u00e8 il fiore di lill\u00e0, il quale compare nello stemma del club e che \u00e8 anche il colore sociale del club.\nStadio.\nIl club disputa i propri incontri casalinghi presso il Marina Auto Stadium, stadio dotato di una capienza di 13.768 posti a sedere e dal 2006 al 2017 stadio di casa dei Rochester Rhinos della USL."}
{"id": "9254629", "revid": "132266", "url": "https://it.wikipedia.org/wiki?curid=9254629", "title": "Flying officer", "text": ""}
{"id": "9254630", "revid": "965985", "url": "https://it.wikipedia.org/wiki?curid=9254630", "title": "BadBadNotGood", "text": "I BadBadNotGood sono un gruppo musicale e di produttori discografici canadese originario di Toronto (Ontario) e fondato nel 2010.\nBiografia.\nIl gruppo si \u00e8 formato a Toronto per iniziativa del tastierista Matthew Adam \"Matty\" Tavares (nato nel 1990), del batterista Alexander William Sowinski (1991) e del bassista Chester Anton Mathias Hansen (1992).\nNel 2011 pubblicano su Bandcamp un EP dal titolo \"BBNG\", che include cover di vari artisti hip hop, in particolare del collettivo Odd Future. Nel settembre 2011 pubblicano il primo vero album in studio, intitolato anch'esso \"BBNG\" e rilasciato in download gratuito. Il disco include sia cover che composizioni originali. Dopo l'incontro con il produttore Frank Dukes, vengono pubblicati due album dal vivo, ovvero \"BBNGLIVE 1\" (novembre 2011) e \"BBNGLIVE 2\" (febbraio 2012).\nNell'aprile 2012 la band pubblica il secondo disco, ovvero \"BBNG2\", anche questo in download gratuito e anche questo composto sia da brani originali che da cover. Tra queste ultime vi sono brani di Earl Sweatshirt, Feist, Tyler, The Creator &amp; Gucci Mane, James Blake, Kanye West e My Bloody Valentine.\nSempre nel 2012 il gruppo partecipa alla produzione della colonna sonora del film \"L'uomo con i pugni di ferro\" (\"The Man with the Iron Fists\") diretto da RZA. Nel 2013 vengono prodotte canzoni di JJ Doom, Earl Sweatshirt, Danny Brown e altri.\nIl successivo album, \"III\", viene diffuso nel maggio 2014 da Innovative Leisure e Pirates Blend ed \u00e8 il primo costituito interamente da materiale originale. Il primo singolo \"Hedron\", era stato pubblicato nel giugno 2013 ed incluso nella compilation \"Late Night Tales: Bonobo\".\nNel febbraio 2015 il gruppo pubblica il disco \"Sour Soul\"; si tratta di un album collaborativo realizzato insieme al rapper statunitense Ghostface Killah.\nNel gennaio 2016 Leland Whitty, sassofonista e frequente collaboratore del gruppo, entra ufficialmente in formazione. L'album \"IV\", quarto album in studio (quinto se si considera anche quello collaborativo), esce nel luglio seguente e contiene diverse collaborazioni. Tra queste si segnalano Colin Stetson (sassofono), Kaytranada (CS-60, percussioni), Tom Moffat (tromba e trombone), Sam Herring (voce), Mick Jenkins (voce) e Charlotte Day Wilson (voce). Sempre nel 2016 il gruppo produce due brani di Daniel Caesar e, per Jerry Paper &amp; Easy Feelings Unlimited, l'album \"Toon Time Raw!\".\nNel 2017 sono alla produzione di \"Lust\" di Kendrick Lamar, di \"Telling the Truth\" di Mary J. Blige e di \"Lavender [Nightfall Remix]\" di Snoop Dogg (con Kaytranada). Nel 2018 la band produce il brano \"After the Storm\" di Kali Uchis e anche brani per Charlotte Day Wilson (\"Stone Woman EP\") e Little Dragon (\"Tried\").\nIl gruppo intraprende una costante attivit\u00e0 live fino all'estate del 2019, soprattutto in Europa, Nord America e Australia. Nell'ottobre 2019 Matthew Tavares decide di lasciare il gruppo, anche se continuer\u00e0 a collaborare con esso come autore.\n\"Talk Memory\", nuovo album del gruppo, viene pubblicato nell'ottobre 2021. Il disco vede la collaborazione, tra gli altri, di Laraaji, Karriem Riggins, Brandee Younger, Terrace Martin e Arthur Verocai."}
{"id": "9254632", "revid": "928766", "url": "https://it.wikipedia.org/wiki?curid=9254632", "title": "Manuel Bastianelli", "text": "Carriera.\nBastianelli esordisce nel campionato nazionale nel 2014 prendendo parte all'intera stagione nella categoria Pre Moto3 dove, in sella ad una RMU mette assieme quarantadue punti chiudendo tredicesimo. Nella stessa stagione fa il suo esordio nella classe Moto3 del CIV disputando due gare con una Honda senza ottenere punti. Nel 2015 disputa l'intera stagione nel campionato italiano Moto3. Ottiene due piazzamenti a podio ed il decimo posto in classifica finale.\nNel 2017 \u00e8 tra i piloti titolari nella stagione inaugurale del Campionato mondiale Supersport 300.\nGareggia per il team 3570 Made in CIV con una Kawasaki Ninja 300 mentre il compagno di squadra Paolo Grassia gareggia con una Yamaha YZF-R3. Ottiene i primi punti mondiali con il dodicesimo posto conquistato nella gara inaugurale in Aragona e chiude al ventinovesimo posto in classifica.\nNel 2018 passa il team Prodina Ircos con cui disputa il campionato italiano Supersport 300. In sella ad una Kawasaki Ninja 400 vince due gare e arriva secondo per cinque volte conquistando il titolo di campione italiano con otto punti di margine su Luca Bernardi. In questa stessa stagione disputa, in qualit\u00e0 di wild card, le due gare in territorio italiano del mondiale Supersport 300 ritirandosi a Imola e vincendo a Misano.\nNel 2019 rimane con lo stesso team della stagione precedente ma passa al mondiale Supersport 300. Il compagno di squadra \u00e8 il francese Joseph Foray. Bastianelli ottiene quattordici punti classificandosi diciannovesimo nel mondiale. Nel 2020 passa il team CM Racing facendo ritorno nel campionato italiano Supersport 300. Pur non vincendo, Bastianelli ottiene punti in tutte le gare in calendario e, grazie a tre secondi posti e due terzi, sopravanza di quattro punti Nicola Settimo laureandosi per la seconda volta campione italiano di categoria.\nNel 2021 cambia categoria prendendo parte alla classe Superopen del National Trophy in sella ad una Ducati Panigale V2. Rescinde con la squadra prima del termine della stagione."}
{"id": "9254634", "revid": "278406", "url": "https://it.wikipedia.org/wiki?curid=9254634", "title": "Bartosz Ar\u0142ukowicz", "text": "Biografia.\nInizialmente membro di Socialdemocrazia Polacca, \u00e8 eletto per la prima volta alla Sejm nel 2007. Dal 2009 al 2010 \u00e8 vicepresidente della commissione parlamentare di inchiesta sul gioco d'azzardo. \nAd ottobre 2011 dopo le dimissioni di Ewa Kopacz eletta Maresciallo del Sejm viene nominato ministro della salute nel Governo di Donald Tusk. Da ministro porta avanti una riforma complessiva del sistema oncologico, nota come pacchetto oncologico. Nel 2013 aderisce ufficialmente al partito di Tusk Piattaforma Civica. Presenta le dimissioni da ministro nel giugno 2015 a seguito di una crisi scaturita dalla pubblicazione di alcune registrazioni di conversazioni politiche tra ministri e banchieri della Banca Centrale (per legge indipendente dalla politica) bench\u00e8 non coinvolto direttamente nello scandalo.\nAlle elezioni europee del 2019 viene eletto al Parlamento Europeo nelle fila della Coalizione Europea. Nel settembre 2020 viene eletto Presidente di una neoistituita commissione speciale per la lotta contro il cancro incaricata di valutare ulteriori opportunit\u00e0 per azioni concrete dell'Unione sul tema."}
{"id": "9254635", "revid": "965985", "url": "https://it.wikipedia.org/wiki?curid=9254635", "title": "Talk Memory", "text": "Talk Memory \u00e8 il quinto album in studio del gruppo musicale canadese BadBadNotGood, pubblicato nel 2021."}
{"id": "9254636", "revid": "228587", "url": "https://it.wikipedia.org/wiki?curid=9254636", "title": "Ambasciatori sassoni in Baviera", "text": "L'ambasciatore sassoni in Baviera era il primo rappresentante diplomatico della Sassonia (gi\u00e0 dell'Elettorato di Sassonia, gi\u00e0 Regno di Sassonia) in Baviera.\nLe relazioni diplomatiche tra i due paesi ebbero inizio nel 1676.\nLibero stato di Sassonia.\n\"1923\u20131925: Interruzione delle relazioni diplomatiche\"\n\"1927\u20131928: vacante\"\n\"1930: Scioglimento dell'ambasciata\""}
{"id": "9254639", "revid": "1442080", "url": "https://it.wikipedia.org/wiki?curid=9254639", "title": "Fred Mustard Stewart", "text": "Biografia.\nStewart ha frequentato la Lawrenceville School nel New Jersey, classe 1950. Si \u00e8 laureato alla Princeton University nel 1954, dove era membro del Colonial Club. Inizialmente aveva progettato di diventare un pianista da concerto e ha studiato con Eduard Steuermann alla Juilliard School.\nI suoi libri pi\u00f9 popolari sono \"Mephistovalzer\" (1969), adattato in un film con Alan Alda; \"Niki\" (1976), adatta in un film con Mary Tyler Moore; \"Un secolo\", best-seller del 1981; e \"L'isola promessa\" (1983), adattato in una miniserie della CBS del 1984."}
{"id": "9254642", "revid": "793215", "url": "https://it.wikipedia.org/wiki?curid=9254642", "title": "Rudolf Seck", "text": "Biografia.\nCarriera.\nSeck fu Unterscharf\u00fchrer poi promosso Oberscharf\u00fchrer delle SS. Fu il comandante del campo di concentramento di Jungfernhof, in Lettonia. Il suo ufficio fu presso la sede della Gestapo a Riga.\nSecondo Joseph Berman, un ebreo di Ventspils sopravvissuto all'Olocausto e assegnato alla pulizia dell'automobile di Seck, Seck fu strettamente associato a Rudolf Lange, il principale leader delle SS nella Lettonia occupata. Seck prese l'abitudine di aspettare gli ebrei deportati dalla Germania, dall'Austria o dalla Cecoslovacchia, alla stazione ferroviaria di \u0160\u0137irotava. Questi ebrei dovevano essere inviati al ghetto di Riga o ai campi di concentramento di Jungfernhof o Salaspils, ma di solito ci\u00f2 non avvenne, poich\u00e9 Seck li dirott\u00f2 nella foresta di Bi\u0137ernieki o nella foresta di Rumbula per ucciderli in massa.\nSeck viaggi\u00f2 anche in Lettonia, negli stati baltici e nella Bielorussia con i convogli nazisti per combattere contro i partigiani o per liquidare i vari campi e ghetti. La Gestapo mantenne un deposito di vestiti a Riga dove furono raccolti gli effetti personali degli ebrei assassinati: Seck fu visto nel deposito di abbigliamento per appropriarsi delle valigie di vestiti e dei gioielli. \nSeck picchiava e maltrattava personalmente i prigionieri regolarmente, fu responsabile della selezione di circa 1700 ebrei tra i detenuti del campo di concentramento di Jungfernhof da trasportare, il 26 marzo 1942, nella foresta di Bi\u0137ernieki per essere assassinati in quella che divenne nota come l'Aktion D\u00fcnam\u00fcnde.\nCondanna per crimini contro l'umanit\u00e0.\nDopo la guerra, Seck fu processato in Germania con altro personale nazista che aveva pianificato o partecipato all'omicidio degli ebrei in Lettonia: nel 1951, fu condannato all'ergastolo. Tra i crimini riconosciuti ci fu l'omicidio di otto ebrei in prima persona, di cui sette a Jungfernhof. La corte descrisse questi omicidi come segue:"}
{"id": "9254647", "revid": "465169", "url": "https://it.wikipedia.org/wiki?curid=9254647", "title": "Ambasciatori sassoni in Belgio", "text": "L'ambasciatore sassoni in Belgio era il primo rappresentante diplomatico della Sassonia (gi\u00e0 dell'Elettorato di Sassonia, gi\u00e0 Regno di Sassonia) in Belgio.\nLe relazioni diplomatiche tra i due paesi ebbero inizio nel 1852."}
{"id": "9254649", "revid": "599013", "url": "https://it.wikipedia.org/wiki?curid=9254649", "title": "Nicol\u00e1s Demartini", "text": "Carriera.\nCresciuto nel settore giovanile del , debutta in prima squadra il 26 febbraio 2018 in occasione dell'incontro di Primera Divisi\u00f3n pareggiato 0-0 contro il ; realizza la sua prima rete la stagione seguente, contro l' in Primera B Nacional.\nNel marzo 2021 viene prestato al in Cile; gioca una stagione da titolare al centro della difesa debuttando anche in Coppa Sudamericana.\nRientrato al club biancoazzurro, viene ceduto in prestito al neopromosso .\nStatistiche.\nPresenze e reti nei club.\n\"Statistiche aggiornate al 8 gennaio 2022.\""}
{"id": "9254653", "revid": "465169", "url": "https://it.wikipedia.org/wiki?curid=9254653", "title": "Ambasciatori sassoni in Danimarca", "text": "L'ambasciatore sassoni in Danimarca era il primo rappresentante diplomatico della Sassonia (gi\u00e0 dell'Elettorato di Sassonia, gi\u00e0 Regno di Sassonia) in Danimarca.\nLe relazioni diplomatiche tra i due paesi ebbero inizio nel 1743, ma gi\u00e0 da inizio secolo vi erano dei rapporti diplomatici tra i due paesi tramite ministri plenipotenziari."}
{"id": "9254654", "revid": "1442080", "url": "https://it.wikipedia.org/wiki?curid=9254654", "title": "The Quest (Yes)", "text": "The Quest \u00e8 il ventiduesimo album in studio del gruppo musicale inglese Yes, pubblicato nel 2021."}
{"id": "9254656", "revid": "465169", "url": "https://it.wikipedia.org/wiki?curid=9254656", "title": "Ambasciatori sassoni in Francia", "text": "L'ambasciatore sassoni in Francia era il primo rappresentante diplomatico della Sassonia (gi\u00e0 dell'Elettorato di Sassonia, gi\u00e0 Regno di Sassonia) in Francia.\nLe relazioni diplomatiche tra i due paesi ebbero inizio nel 1664.\nElettorato di Sassonia.\n\"1735\u20131737: vakant\"\nRegno di Sassonia.\n\"1871: Scioglimento dell'ambasciata\""}
{"id": "9254664", "revid": "6923", "url": "https://it.wikipedia.org/wiki?curid=9254664", "title": "Grande Cairo", "text": "Il Grande Cairo (GC in ) \u00e8 la pi\u00f9 grande area metropolitana dell'Egitto, la pi\u00f9 grande area urbana dell'Africa, del Medio Oriente e del mondo arabo e la sesta area metropolitana pi\u00f9 grande del mondo. \u00c8 composto da tutte le citt\u00e0 del Governatorato del Cairo, nonch\u00e9 Giza, 6 ottobre, Citt\u00e0 dello Sheikh Zayed nel Governatorato di Giza e Shubra El-Khema e Obour nel Governatorato di al-Qaly\u016bbiyya, con una popolazione totale stimata in 20.901.000, una superficie di 1.709\u00a0km2 e una densit\u00e0 di 12.230/km2.\nClima.\nL'area del Grande Cairo e la sua regione circostante sono classificate come clima desertico caldo (BWh) nella classificazione di K\u00f6ppen-Geiger, come tutto l' Egitto. Il Cairo e la regione circostante hanno temperature giornaliere molto simili, tuttavia, le parti meno popolate a est e a ovest non hanno il calore urbano.\nQuestioni urbane.\nIl 60% di tutte le case informali in Egitto si trova nell'area del Grande Cairo."}
{"id": "9254667", "revid": "144796", "url": "https://it.wikipedia.org/wiki?curid=9254667", "title": "Ambasciatori sassoni presso le Citt\u00e0 anseatiche", "text": "L'ambasciatore sassoni presso le Citt\u00e0 anseatiche era il primo rappresentante diplomatico della Sassonia (gi\u00e0 dell'Elettorato di Sassonia, gi\u00e0 Regno di Sassonia) presso le Citt\u00e0 anseatiche di Amburgo, Brema e Lubecca.\nLe relazioni diplomatiche tra i due paesi ebbero inizio nel 1669. Il primo residente dell'Elettorato di Sassonia ad Amburgo fu Carl Christian K\u00fchlewein, figlio del sindaco di Lipsia, Friedrich K\u00fchlewein (1606\u20131663)."}
{"id": "9254671", "revid": "1828520", "url": "https://it.wikipedia.org/wiki?curid=9254671", "title": "Qualificazioni alla Coppa d'Asia di calcio a 5 2022", "text": "Le qualificazioni alla Coppa d'Asia 2022 si sono disputate dal 1\u00ba al 15 aprile 2022.\nIl Kuwait \u00e8 gi\u00e0 qualificato in quanto organizzatrice della fase finale.\nLe qualificazioni si dividono in 4 percorsi: zona ASEAN, dove gli AFF Futsal Championship varranno da qualificazioni, zona Centro &amp; Sud, zona Est e zona Ovest.\nRegolamento.\nDelle 47 federazioni dell'AFC, 31 hanno partecipato alla competizione. Di queste le qualificate alla fase finale sono state 16:\nEccetto la zona ASEAN, le qualificazioni sono avvenute in gruppi centralizzati.\nAFF Futsal Champioship 2022.\nLe qualificazioni per quanto riguarda la zona ASEAN consistono negli AFF Futsal Champioship.\nZona Centro &amp; Sud.\nI gironi si svolgeranno a Bi\u0161kek, in Kirghizistan.\nZona Est.\nI gironi si svolgeranno in luogo da definire.\nPlay-off.\nLe seconde classificate dei due gironi si scontreranno per un ulteriore posto alla fase finale.\nZona Ovest.\nI gironi si svolgeranno a Sharja, negli Emirati Arabi Uniti.\nPlay-off.\nLe terze classificate dei due gironi si scontreranno per un ulteriore posto alla fase finale."}
{"id": "9254673", "revid": "1451528", "url": "https://it.wikipedia.org/wiki?curid=9254673", "title": "Darby Sabini", "text": ""}
{"id": "9254675", "revid": "1451528", "url": "https://it.wikipedia.org/wiki?curid=9254675", "title": "Ottavio Handley", "text": ""}
{"id": "9254676", "revid": "465169", "url": "https://it.wikipedia.org/wiki?curid=9254676", "title": "Ambasciatori sassoni presso il Sacro Romano Impero", "text": "L'ambasciatore sassoni presso il Sacro Romano Impero era il primo rappresentante diplomatico della Sassonia presso il Sacro Romano Impero.\nLe relazioni diplomatiche iniziarono ufficialmente nel 1662 e perdurarono sino allo scioglimento del Sacro Romano Impero nel 1806."}
{"id": "9254679", "revid": "6923", "url": "https://it.wikipedia.org/wiki?curid=9254679", "title": "Hovhannes Kajaznuni", "text": "Primi anni di vita.\nKajaznuni nacque come \"Hovhannes Ter-Hovhannisian\" nel 1868 nella citt\u00e0 di Akhaltsikhe, allora parte dell'Impero russo, oggi parte della Georgia. Frequent\u00f2 la scuola secondaria a Tiflis (Tbilisi) dal 1877 al 1886. Nel 1887 si trasfer\u00ec a San Pietroburgo ed entr\u00f2 all'Istituto di architettura dei Cittadini, diplomandosi con lode nel 1893. A San Pietroburgo, Kajaznuni si un\u00ec alla Federazione Rivoluzionaria Armena, diventando infine uno delle sue figure pi\u00f9 importanti. Dopo la laurea, lavor\u00f2 presso il dipartimento dell'edilizia dell'amministrazione provinciale di Baku (1893-95), come architetto a Batumi (1895-97) e come architetto regionale presso l'amministrazione provinciale di Tiflis (1897-99). Tra il 1899 e il 1906, lavor\u00f2 come maggiore architetto a Baku, progettando ospedali e condomini e la sua opera pi\u00f9 notevole fu la Cattedrale di San Taddeo e Bartolomeo completata nel 1911. Dopo il 1906 si dedic\u00f2 alle attivit\u00e0 politiche e sociali.\nCarriera politica.\nKajaznuni fu costretto a lasciare il Caucaso nel 1911 per evitare di essere chiamato a testimoniare al processo contro i membri della Federazione Rivoluzionaria Armena organizzato dal governo russo a San Pietroburgo nel gennaio 1912. Visse a Istanbul e poi a Van fino al 1914, quando torn\u00f2 nel Caucaso. Divenne membro del Consiglio Nazionale Armeno nel 1917 e fu un rappresentante dell'ARF nel Sejm (il Parlamento transcaucasico) fino al 1918.\nConferenza di pace di Trebisonda e Federazione Transcaucasica.\nFece parte della delegazione armena che condusse colloqui di pace con l'Impero ottomano alla Conferenza di pace di Trebisonda, iniziata il 14 marzo 1918. I tre gruppi di delegati transcaucasici - musulmani, georgiani e armeni - avevano obiettivi divergenti, ed erano in una posizione debole per negoziare con gli ottomani. Mentre i colloqui andavano avanti, la Terza armata ottomana riprese Erzurum dopo che l'esercito imperiale russo l'abbandon\u00f2 e avanz\u00f2 alla precedente frontiera con la Russia. Queste battute d'arresto spinsero Akaki Chkhenkeli, il leader menscevico georgiano della delegazione transcaucasica, a informare unilateralmente gli ottomani che avrebbe accettato il Trattato di Brest-Litovsk come base per i negoziati, abbandonando cos\u00ec le rivendicazioni armene su porzioni di territorio ottomano. Questa concessione fu ripudiata dal Seym, che ordin\u00f2 a Chhenkeli e alla delegazione di tornare a Tbilisi.\nLa cattura di Batumi da parte delle truppe ottomane il 14 aprile 1918 min\u00f2 la volont\u00e0 dei menscevichi georgiani di continuare a combattere gli ottomani, e spinsero i loro alleati transcaucasici ad accettare i due prerequisiti ottomani per la ripresa dei negoziati: un riconoscimento dei diritti territoriali della Turchia e una piena rottura con la Russia. Ci\u00f2 port\u00f2 menscevichi e musulmani al Sejm a proporre, il 22 aprile 1918, di istituire una Repubblica Federale Democratica Transcaucasica con il riluttante appoggio dei rappresentanti armeni sempre pi\u00f9 isolati. Il gabinetto della nuova repubblica fu scelto da Chhenkeli come premier designato e includeva Kajaznuni come uno dei quattro armeni. Uno dei primi atti di Chhenkeli, senza consultare il Sejm o i membri del gabinetto armeno, fu di ordinare all'esercito armeno di cedere Kars agli ottomani. I furiosi leader armeni rassegnarono le dimissioni dal governo e chiesero che Chhenkeli venisse sostituito. I menscevichi avrebbero accettato solo di sostituirlo con Kajaznuni o un altro armeno. Gli armeni si resero conto che la nomina di un premier armeno avrebbe indotto gli ottomani ad attaccare l'Armenia russa, che era in prima linea dalla perdita di Kars. Di conseguenza, Kajaznuni e i suoi compagni del Dashnak permisero al Sejm di confermare la loro posizioni di governo il 26 aprile 1918.\nConferenza di pace di Batumi.\nKajaznuni accompagn\u00f2 anche Chkhenkeli come delegato alla Conferenza di pace di Batumi che inizi\u00f2 l'11 maggio 1918. La conferenza vide gli ottomani estendere le loro richieste per includere Akhaltsikhe e Akhalkalaki nel Governatorato di Tiflis e nella met\u00e0 occidentale del Governatorato di Erivan. Prima che la delegazione Transcaucasica avesse fornito una risposta, le forze ottomane invasero il Governatorato di Erivan e il 15 maggio catturarono Alessandropoli (Guymri). Una settimana dopo, si erano avvicinati sia a Yerevan che a Karakilisa. Incapaci di negoziare qualcosa di pi\u00f9 favorevole della capitolazione con gli ottomani, i leader georgiani ai colloqui di Batumi organizzarono un accordo collaterale con la Germania per scambiare la protezione tedesca con l'accesso alle risorse economiche della Georgia. Il risultato fu che il Sejm sciolse la repubblica federativa il 26 maggio 1918, con la dichiarazione della Repubblica Democratica di Georgia lo stesso giorno e in seguito dalle dichiarazioni delle repubbliche di Azerbaigian e Armenia il 28 maggio.\nArmenia indipendente.\nIl Consiglio nazionale armeno elesse Kajaznuni come primo ministro dello stato armeno indipendente il 6 giugno 1918 e il suo gabinetto venne formato il 30 giugno. Kajaznuni mantenne questa posizione fino al 7 agosto 1919 e con la nomina a primo ministro all'estero dal 5 giugno 1919. Fu in missioni diplomatiche in Europa (a partire dall'agosto 1919) e negli Stati Uniti (dal 9 ottobre 1919 all'agosto 1920). Torn\u00f2 in Armenia per diventare presidente del parlamento il 4 novembre 1920. Kajaznuni fu arrestato dopo che i bolscevichi salirono al potere nel dicembre 1920, ma fu liberato durante la rivolta del febbraio 1921 contro il regime sovietico.\nPeriodo sovietico.\nDopo la fine della rivolta all'inizio di aprile 1921, lasci\u00f2 il paese e visse a Bucarest dal 1921 al 1924. Nel 1925 torn\u00f2 nell'Armenia sovietica e lavor\u00f2 come architetto a Leninakan. Insegn\u00f2 anche presso il dipartimento tecnico della Universit\u00e0 statale di Yerevan, tenendo lezioni di costruzione e architettura. Nel 1930 entr\u00f2 a far parte del neonato Istituto di Costruzione e consegu\u00ec il titolo di professore. Kajaznuni divenne membro dell'Unione armena degli architetti. Kajaznuni fu vittima delle Grandi purghe di Stalin: arrestato nel 1937 e incarcerato, mor\u00ec in prigione nel 1938. La data esatta della sua morte \u00e8 sconosciuta.\nRapporto al Congresso ARF del 1923 e successive traduzioni.\nKajaznuni prepar\u00f2 un rapporto critico per il congresso del partito della Federazione rivoluzionaria armena tenutosi a Bucarest nell'aprile 1923 (il 10\u00b0 Congresso del partito si tenne nel 1924-1925) intitolato \"Dashnaktsutyun Non ha pi\u00f9 niente da fare\", che richiedeva il sostegno del partito per l'Armenia sovietica. Prima di questo evento, ogni singolo partito politico armeno in esilio era contrario alla posizione sull'Armenia sovietica.\nKajaznuni pubblic\u00f2 il suo rapporto a Vienna nel 1923. Nello stesso anno fu ripubblicato da circoli non ARF a Tbilisi, Alessandria (Egitto) e Bucarest. Le sue affermazioni richiamarono immediatamente il rimprovero dal partito.\nNel 1927 Zakkniga a Tiflis pubblic\u00f2 una traduzione russa del rapporto di Kajaznuni in un'edizione di 2.000 copie, con un'introduzione di S. Khanoyan.\nUna versione ridotta del rapporto fu tradotta in inglese nel 1955 da Matthew Aram Callender e curata da Arthur Derounian. Nell'introduzione scritta da Derounian (il cui nome di nascita era Avedis Boghos Derounian), un giornalista anti-Dashnak, Kajaznuni \u00e8 descritto come un \"patriota\" il cui rapporto era uno \"studio di s\u00e9 profondo e incisivo\" che rappresrnta una \"confutazione\" delle \"affermazioni grandiose, esagerate e persino scandalosamente false della leadership del Dashnag oggi\".\nL'originale armeno \u00e8 stato ristampato due volte a Yerevan nel 1994 e nel 1995.\nNel 2007 lo storico turco Mehmet Perin\u00e7ek ha prodotto nuovi testi in turco e in inglese che affermava fossero traduzioni del rapporto di Kajaznuni del 1923, basato su una copia russa (stampata a Tbilisi nel 1927) conservata nella Biblioteca di Stato russa a Mosca. Perin\u00e7ek disse che la copia della Biblioteca di Stato russa era integrale e che le traduzioni di queste copie non erano prima disponibili. La traduzione di Callender aveva abbreviato il corpo principale del libro, ma aveva tradotto alla lettera l'introduzione di Kajaznuni che rappresenta la sezione chiave che contiene la descrizione dell'olocausto. La descrizione dell'Olocausto di Katchaznouni \u00e8 riportata alle pagine 6 e 7 della traduzione di Matthew A. Callender. Una nota a pagina 4 spiega che Callender ha tradotto direttamente la maggior parte delle osservazioni di Kajaznuni: \"Fatta eccezione per le riduzioni, fatte per brevit\u00e0 dal traduttore e dall'editore, le espressioni di Katchaznouni appaiono letteralmente\". A pagina 8, dopo la descrizione dell'Olocausto, Callender indica che sta passando dalla traduzione letterale a quella selettiva che cita: \"Nota del traduttore: Fino a questo punto le parole dell'autore sono state tradotte alla lettera per dare un'idea della ragione logica di Mr. Katchaznouni e l'esposizione dei fatti che lo hanno spinto a presentare il suo 'Manifesto' ai suoi colleghi alla Convenzione del 1923. Da qui in poi, e solo per brevit\u00e0, citeremo alcuni estratti delle sue argomentazioni che hanno portato alla sua decisione sul motivo per cui il Dashnagtzoutiun, a suo avviso, avrebbe dovuto \"porre fine definitivamente alla sua esistenza\" perch\u00e9 \"non c'\u00e8 lavoro per il partito\".\nLo studioso armeno Viken L. Attarian afferma che la \"scoperta\" di Perin\u00e7ek \u00e8 in realt\u00e0 un falso compiuto da storici turchi partigiani per negare il fatto del genocidio armeno. A riprova della sua posizione, Attarian osserva che queste presunte traduzioni in turco, inglese e tedesco sono state pubblicate da Kaynak Yay\u0131nlar\u0131 a Istanbul come le prime di una serie di libri intitolata \"Ermeni Belgeleriyle Ermeni Soyk\u0131r\u0131m\u0131 Yalan\u0131\" (in italiano: \"La bugia del 'Genocidio armeno' nei documenti armeni\").\nAttarian ha affermato: \"I negazionisti turchi sono quelli che parlano di pi\u00f9 di Katchaznouni e [...] usano testi e traduzioni falsificate che non hanno nulla in comune con gli originali... Qualunque cosa i negazionisti turchi presentino su K \u00e8 sbagliata e una bugia... Katchaznouni non ha mai negato il genocidio e... non ha mai tradito la sua patria\". Nella traduzione di Matthew A. Callender, tratta dal testo originale armeno, Kajaznuni descrive ci\u00f2 che accadde agli armeni come un \"olocausto\" (p. 7):"}
{"id": "9254682", "revid": "6923", "url": "https://it.wikipedia.org/wiki?curid=9254682", "title": "Ambasciatori sassoni a Napoli", "text": "L'ambasciatore sassoni presso a Napoli era il primo rappresentante diplomatico della Sassonia presso il regno di Napoli (poi regno delle Due Sicilie).\nLe relazioni diplomatiche iniziarono ufficialmente nel 1738 e perdurarono sino alla proclamazione del regno d'Italia e l'annessione di Napoli al nuovo stato."}
{"id": "9254684", "revid": "965985", "url": "https://it.wikipedia.org/wiki?curid=9254684", "title": "Moral Hygiene", "text": "Moral Hygiene \u00e8 il quindicesimo album in studio del gruppo musicale statunitense Ministry, pubblicato nel 2021."}
{"id": "9254685", "revid": "278406", "url": "https://it.wikipedia.org/wiki?curid=9254685", "title": "Tilly Metz", "text": "Iscritta ai Verdi \u00e8 parlamentare europea dal 2018.\nCarriera.\nDal 2005 al 2011 \u00e8 stata sindaca di Weiler-la-Tour, nel 2017 \u00e8 stata eletta consigliera comunale di Lussemburgo. Alle elezioni europee del 2014 si candida con i Verdi risultando la seconda pi\u00f9 votata della lista e quindi la prima dei non eletti per i Verdi che avevano ottenuto un solo seggio assegnato a Claude Turmes. Quando nel 2018 Turmes si dimette per assumere l'incarico di segretario di Stato nel Governo di Xavier Bettel, Metz subentra quindi al Parlamento europeo, dove viene rieletta per un mandato pieno nel 2019. Al Parlamento Europeo \u00e8 presidente della commissione d'inchiesta sulla protezione degli animali durante il trasporto e della delegazione per le relazioni con i paesi dell'America centrale. E' inoltre membro delle commissioni ambiente, sanit\u00e0 e sicurezza alimentare e trasporti e turismo."}
{"id": "9254686", "revid": "6923", "url": "https://it.wikipedia.org/wiki?curid=9254686", "title": "Ambasciatori sassoni nei Paesi Bassi", "text": "L'ambasciatore sassoni presso nei Paesi Bassi era il primo rappresentante diplomatico della Sassonia nei Paesi Bassi.\nLe relazioni diplomatiche iniziarono ufficialmente nel 1649. Dal 1874 le funzioni di ambasciatore sassone nei Paesi Bassi passarono all'ambasciatore sassone nel Belgio."}
{"id": "9254691", "revid": "404449", "url": "https://it.wikipedia.org/wiki?curid=9254691", "title": "Lucio Facchiano", "text": "Biografia.\nNato nel 1928, esercit\u00f2 la professione di avvocato a Benevento, e fu anche giornalista pubblicista con una propria rubrica sul \"Roma\", quotidiano del quale rivest\u00ec anche il ruolo di responsabile per la redazione beneventana.\nInizialmente monarchico, ader\u00ec in seguito alla Democrazia Cristiana, partito con cui fu eletto pi\u00f9 volte al consiglio comunale della sua citt\u00e0, rimanendovi ininterrottamente dal 1952 al giugno 1975. Fece parte della corrente che faceva capo a Mario Vetrone prima e a Ciriaco De Mita poi, e ricopr\u00ec l'incarico di assessore negli esecutivi guidati dai sindaci Alfredo Zazo, Alberto Cangiano e Giuseppe D'Alessandro. Il 16 settembre 1970 venne eletto sindaco di Benevento. Tra i suoi principali interventi da primo cittadino, si ricorda la riqualificazione dell'area della cattedrale, danneggiata dai bombardamenti della seconda guerra mondiale, e del Rione Libert\u00e0.\nMor\u00ec il 16 settembre 2013, a quarantatr\u00e9 anni esatti dal giorno della sua elezione a sindaco."}
{"id": "9254692", "revid": "93436", "url": "https://it.wikipedia.org/wiki?curid=9254692", "title": "The Other Wise Man (libro 1896)", "text": ""}
{"id": "9254699", "revid": "1226", "url": "https://it.wikipedia.org/wiki?curid=9254699", "title": "Scuola d'abaco", "text": "Una scuola d'abaco (o abbaco) \u00e8 qualsiasi scuola o insegnamento in Italia dopo il XIII secolo, il cui curriculum orientato al commercio ponesse un'enfasi speciale sulla matematica, come l'algebra, tra le altre materie.\nQueste scuole sorsero dopo la pubblicazione del \"Liber abbaci\" di Leonardo Fibonacci (1202) e la sua introduzione dei numeri indo-arabi. A giudizio di Fibonacci, questo sistema - originario dell'India intorno al 400 a.C. e successivamente adottato dagli arabi - era pi\u00f9 semplice e pratico rispetto all'utilizzo del tradizionale sistema di numerazione romano esistente. Mercanti e commercianti italiani adottarono rapidamente la scuola d'abaco come mezzo per produrre contabili, impiegati e cos\u00ec via; successivamente furono istituite scuole di abaco per studenti. Queste furono istituite in molti modi: i comuni potevano fare appello ai patroni per sostenere l'istituzione e trovare maestri; le istituzioni religiose potevano finanziare e supervisionare il curriculum; i maestri indipendenti potevano insegnare agli alunni. A meno che non fossero selezionati per ruoli di insegnamento retribuiti, la maggior parte dei maestri insegnava agli studenti paganti, dato che era questa la loro principale fonte di reddito.\nLe parole \"abacus\" o \"abaco\" si riferiscono ai calcoli, soprattutto oggetto di calcoli diretti, e non implicano l'uso dello strumento chiamato abaco.\nSignificato.\nLe scuole d'abaco erano significative per un paio di motivi.\nIn primo luogo, poich\u00e9 la matematica era associata a molte professioni, compreso il commercio, vi era una crescente necessit\u00e0 di eliminare il vecchio sistema di numerazione romano che produceva troppi errori. Il numero di caratteri romani che un commerciante doveva memorizzare per effettuare transazioni finanziarie rispetto ai numeri ind\u00f9-arabi rendeva il passaggio pratico. I commercialisti vennero introdotti per la prima volta a questo nuovo sistema attraverso Leonardo Fibonacci, che proveniva da una famiglia di imprenditori e aveva studiato matematica araba. Convinti dei suoi usi, furono quindi istituite scuole di abaco, che furono - con alcune eccezioni - dominate da ricchi mercanti. I figli ora potevano essere formati dagli insegnanti migliori e pi\u00f9 brillanti per assumere la direzione dell'azienda di famiglia e i poveri pi\u00f9 fortunati avevano maggiore accesso a una variet\u00e0 di carriere. Anche la moralit\u00e0 svolse un ruolo nel determinare la frequenza scolastica dei cittadini comuni.\nIn secondo luogo, la lettura, la scrittura e un po' di matematica elementare come requisiti di lavoro per le occupazioni generali significavano che i livelli di alfabetizzazione aumentavano con il numero di studenti ordinari che frequentavano gli istituti o ricevevano tutoraggio a casa.Ad esempio, i marinai che desideravano salire la scala sociale dovevano avere acquisito nel proprio curriculum l'alfabetizzazione e le capacit\u00e0 aritmetiche. Gli stessi aspiranti maestri di abbaco devono aver studiato solo l'abbaco elementare o secondario per poter insegnare agli altri.\nSistema scolastico.\nI sistemi scolastici italiani dell'abaco differivano pi\u00f9 nella loro istituzione che nel loro curriculum durante il Medioevo. Ad esempio, le istituzioni e gli insegnanti di ruolo vennero istituiti in diversi modi, sia attraverso il patrocinio comunale, sia attraverso fondi personali di maestri indipendenti. Alcuni insegnanti di abbaco insegnavano privatamente nelle abitazioni. Tutti gli insegnanti, tuttavia, erano contrattualmente vincolati al loro accordo, il che di solito significava che potevano integrare il loro salario con diritti d'istruzione o altre tariffe. Anche il curriculum dei maestri d'abbaco era universale, in quanto le lezioni erano orientate alla soluzione di problemi commerciali. Tuttavia, queste scuole di matematica primarie e secondarie non dovevano essere confuse con materie di matematica a livello universitario.\nIstituzione.\nI ricchi mercanti, a causa della loro notevole influenza sui governi pubblici e del loro desiderio di educare i loro figli alla matematica commerciale, iniziarono la costruzione di scuole con il sostegno di altri genitori. I governi comunali procedevano poi ad attirare maestri d'abbaco da altri luoghi, in modo da evitare parzialit\u00e0 e inevitabili contese, e a selezionare i migliori in base alla qualifica, all'et\u00e0 e alla richiesta di stipendio. Stilarono contratti che specificavano il numero di anni di lavoro di un maestro di ruolo, il numero di studenti a cui poteva insegnare e la quota percentuale di tasse che doveva restituire al comune. I contratti di solito variavano da venti a trenta ducati o fiorini, a seconda della valuta utilizzata, da uno a tre anni. In cambio, i comuni avrebbero concesso esenzioni fiscali (totali o per met\u00e0), diritti a riscuotere le tasse (tasse scolastiche, vendita di libri di testo e materiale scolastico) e una abitazione per uso personale oltre lo stipendio annuale del maestro.\nAnche gli insegnanti indipendenti potevano essere assunti dal comune, ma per salari inferiori. Il pi\u00f9 delle volte, i maestri liberi professionisti venivano assunti da un gruppo di genitori in modo simile a quello degli accordi comunali, stabilendo cos\u00ec una propria scuola se il numero di studenti era di dimensioni significative. Gli apprendisti d'abbaco in formazione per diventare maestri potevano anche fare da precettori ai bambini in casa e contemporaneamente pagarsi gli studi. Dopo la laurea, tuttavia, gli apprendisti dovevano insegnare altrove per evitare di rubare studenti e guadagno al maestro.\nCurriculum.\nAritmetica, geometria, contabilit\u00e0, lettura e scrittura in volgare erano le materie elementari e secondarie di base del programma dell'abbaco per la maggior parte delle istituzioni, che iniziava in autunno, dal luned\u00ec al sabato. Sebbene Grendler affermi che le ore trascorse a scuola dagli studenti potevano essere molto lunghe e durare da mezzo anno a otto mesi, Wiesner-Hanks \u00e8 di opinione opposta: ragazzi e ragazze trascorrevano solo mezza giornata per un massimo di quattro mesi. In questo caso, Grendler potrebbe considerare i ricchi cittadini comuni e le classi sociali pi\u00f9 elevate, mentre Wiesner-Hanks potrebbe considerare le classi lavoratrici.\nI problemi matematici riguardavano lo scambio quotidiano di diversi tipi di beni o denaro di diverso valore, richiesti o di buona qualit\u00e0, e quanto di essi veniva scambiato. Altri problemi riguardavano la distribuzione degli utili, dove ogni membro aveva investito una certa somma e avrebbe potuto in seguito ritirare una parte di tale importo. Erano presi in considerazione anche contratti di lavoro, in cui il datore di lavoro accettava una certa retribuzione nel corso di una certa durata per un certo tipo di lavoro che produceva una determinata quantit\u00e0 di beni, ma il lavoratore decideva di andarsene dopo un po'. La contabilit\u00e0 insegn\u00f2 agli studenti a prendere nota del peso, della lunghezza, delle dimensioni e di altre informazioni quantitative e qualitative delle merci."}
{"id": "9254701", "revid": "465169", "url": "https://it.wikipedia.org/wiki?curid=9254701", "title": "Ambasciatori sassoni in Austria", "text": "L'ambasciatore sassone in Austria era il primo rappresentante diplomatico della Sassonia in Austria (gi\u00e0 impero austriaco, gi\u00e0 impero austro-ungarico).\nLe relazioni diplomatiche iniziarono ufficialmente nel 1649."}
{"id": "9254702", "revid": "278830", "url": "https://it.wikipedia.org/wiki?curid=9254702", "title": "Epatoportoenterostomia", "text": "La epatoportoenterostomia (o portoenterostomia secondo Kasai) \u00e8 un trattamento chirurgico eseguito su neonati con cisti del coledoco di tipo IVb e atresia biliare per consentire il drenaggio della bile. In questi bambini, la bile non \u00e8 in grado di drenare normalmente dai dotti biliari piccoli all'interno del fegato nei dotti biliari pi\u00f9 grandi che si collegano alla cistifellea e all'intestino tenue.\nQuesta procedura \u00e8 stata sviluppata nel 1951 dal chirurgo giapponese Morio Kasai."}
{"id": "9254717", "revid": "93436", "url": "https://it.wikipedia.org/wiki?curid=9254717", "title": "La storia del quarto mago d'Oriente", "text": ""}
{"id": "9254722", "revid": "93436", "url": "https://it.wikipedia.org/wiki?curid=9254722", "title": "Il quarto saggio", "text": ""}
{"id": "9254727", "revid": "93436", "url": "https://it.wikipedia.org/wiki?curid=9254727", "title": "L'altro re magio", "text": ""}
{"id": "9254733", "revid": "465169", "url": "https://it.wikipedia.org/wiki?curid=9254733", "title": "Ambasciatori sassoni in Prussia", "text": "L'ambasciatore sassone in Prussia era il primo rappresentante diplomatico della Sassonia in Prussia.\nLe relazioni diplomatiche iniziarono ufficialmente nel 1711."}
{"id": "9254734", "revid": "278830", "url": "https://it.wikipedia.org/wiki?curid=9254734", "title": "Jung Eun-chae", "text": "Biografia.\nHa vissuto per 8 anni in Inghilterra dove ha frequentato le scuole a partire dall'ultimo anno delle medie fino a laurearsi alla Central Saint Martins. Una volta tornata in Corea ha cominciato a recitare e ha debuttato nel 2010 al cinema utilizzando uno pseudonimo per non essere confusa con Park Sol-mi o con Solbi."}
{"id": "9254738", "revid": "365417", "url": "https://it.wikipedia.org/wiki?curid=9254738", "title": "Meandrina", "text": "Meandrina (Lamarck, 1801) \u00e8 un genere di coralli della famiglia Meandrinidae. \nDescrizione.\nI coralli di questo genere formano enormi teste emisferiche o hanno grandi placche piatte e possono crescere fino a un metro di diametro. A volte viene indicato come \"corallo cerebrale\".\nTassonomia.\nIl registro mondiale delle specie marine elenca le seguenti specie:"}
{"id": "9254739", "revid": "270833", "url": "https://it.wikipedia.org/wiki?curid=9254739", "title": "Conferenza e accordo di Monaco", "text": ""}
{"id": "9254741", "revid": "6923", "url": "https://it.wikipedia.org/wiki?curid=9254741", "title": "Ambasciatori sassoni in Russia", "text": "L'ambasciatore sassone in Russia era il primo rappresentante diplomatico della Sassonia (gi\u00e0 Elettorato di Sassonia) in Russia.\nLe relazioni diplomatiche iniziarono ufficialmente nel 1700. Dal 1867 le relazioni della sassonia con la Russia vennero curate dall'ambasciatore sassone in Austria, residente a Vienna."}
{"id": "9254745", "revid": "404449", "url": "https://it.wikipedia.org/wiki?curid=9254745", "title": "Pasquale Columbro", "text": "Biografia.\nNato nel 1920 da Vincenzo Columbro e Nunzia Tarantino, fu direttore del Consorzio agrario provinciale e tra i principali esponenti della Democrazia Cristiana a Benevento, pi\u00f9 volte eletto consigliere comunale. Fu assessore nella giunta presieduta da Lucio Facchiano e sindaco di Benevento dal novembre 1974 al febbraio 1977."}
{"id": "9254746", "revid": "6923", "url": "https://it.wikipedia.org/wiki?curid=9254746", "title": "Ambasciatori sassoni in Svezia", "text": "L'ambasciatore sassone in Svezia era il primo rappresentante diplomatico della Sassonia in Svezia.\nLe relazioni diplomatiche iniziarono ufficialmente nel 1722 e perdurarono sino al 1776."}
{"id": "9254750", "revid": "6923", "url": "https://it.wikipedia.org/wiki?curid=9254750", "title": "Ambasciatori sassoni in Spagna", "text": "L'ambasciatore sassone in Spagna era il primo rappresentante diplomatico della Sassonia (gi\u00e0 Elettorato di Sassonia) in Spagna.\nLe relazioni diplomatiche iniziarono ufficialmente nel 1739."}
{"id": "9254755", "revid": "228587", "url": "https://it.wikipedia.org/wiki?curid=9254755", "title": "Ambasciatori sassoni nel Regno Unito", "text": "L'ambasciatore sassone nel Regno Unito era il primo rappresentante diplomatico della Sassonia (gi\u00e0 Elettorato di Sassonia) nel Regno Unito (gi\u00e0 regno di Gran Bretagna, gi\u00e0 regno d'Inghilterra).\nLe relazioni diplomatiche iniziarono ufficialmente nel 1671."}
{"id": "9254757", "revid": "219355", "url": "https://it.wikipedia.org/wiki?curid=9254757", "title": "Occupazione dei cantieri Ansaldo di Viareggio del 1919", "text": " \nL'occupazione dei cantieri Ansaldo di Viareggio \u00e8 stata l'occupazione di un importante cantiere navale avvenuta nel 1919 nell'ambito del Biennio rosso, che port\u00f2 l'intera citt\u00e0 ad essere sottoposta ad assedio da parte del Regio Esercito e che costitu\u00ec un antefatto delle Giornate rosse di Viareggio, successiva e pi\u00f9 grave insurrezione avvenuta nel 1920. Si tratt\u00f2 di una delle prime occupazioni di fabbriche avvenute in Italia.\nDinamica.\nNel febbraio del 1919 le maestranze del cantiere navale \"Societ\u00e0 Costruzione e Navigazione Velieri\", pi\u00f9 noto come \"Cantiere Ansaldo\"\",\" proclamarono lo sciopero e successivamente l'occupazione dell'edificio. L'azione dimostrativa seguiva lo sciopero politico proclamato dalla Camera del Lavoro a sostegno ai tentativi di repubbliche socialiste tedesca e ungherese. Il prefetto Alfonso Limongelli tent\u00f2 una mediazione ma dal governo arriv\u00f2 l'ordine di stroncare sul nascere la protesta. La citt\u00e0 fu posta in stato d'assedio, impedendo qualunque ingresso o uscita, compresa l'attivit\u00e0 dei pescherecci.\nTale stato perdur\u00f2 per una settimana, durante la quale vennero organizzate dall'avvocato Corrado Ciompi e dal notaio Ciro Casella, entrambi parte del Partito Popolare Italiano e dal costruttore navale Adolfo Lippi delle milizie antisocialiste, note come Guardie Bianche. Di fronte alla Camera del Lavoro venne posizionata una mitragliatrice e chiunque lasciasse l'edificio venne perquisito dai militari. L'avvocato Luigi Salvatori convinse i Regi Carabinieri a non irrompere nella sede, al fine di non aumentare la tensione. Vennero arrestati alcuni capi della protesta, tra i quali Leonida Fontanini, Faliero Micheli, Eliseo Meciani, e lo stesso Luigi Salvatori e sua moglie.\nConseguenze.\nNel luglio del 1919 i capi arrestati vennero rinviati a giudizio per \"incitamento alla popolazione a rovesciare la costituzione dello stato e insorgere in armi contro i poteri pubblici\". I processi, programmati per la fine di agosto vennero rinviati su richiesta della difesa e furono successivamente annullati per amnistia il 2 settembre 1919."}
{"id": "9254760", "revid": "125702937", "url": "https://it.wikipedia.org/wiki?curid=9254760", "title": "Valerij \u0160arij", "text": "Carriera.\nNel 1972 \u0160arij, fresco detentore del record mondiale nel totale di tre prove, venne convocato per le Olimpiadi di Monaco di Baviera nella categoria dei pesi massimi leggeri, dove per\u00f2, al pari del suo connazionale Boris Pavlov, termin\u00f2 fuori classifica avendo fallito i tre tentativi di ingresso nella prova di distensione lenta.\nDopo alcuni anni di risultati poco brillanti, anche per la forte competizione interna nel suo Paese, nel 1975 vinse il titolo ai Campionati nazionali sovietici, partecipando successivamente ai Campionati mondiali ed europei di Mosca, riuscendo ad imporsi sulla concorrenza straniera e conquistando la medaglia d'oro con 357,5 kg. nel totale di due prove, battendo il bulgaro Trendafil Stoj\u010dev (stesso risultato nel totale di \u0160arij) ed il finlandese Juhani Avellan (350 kg.). Dal 1973 le competizioni di sollevamento pesi si disputavano su due prove e non pi\u00f9 su tre prove, essendo stata eliminata la prova di distensione lenta.\nL'anno seguente \u0160arij vinse la medaglia d'oro ai Campionati europei di Berlino Est con 367,5 kg. nel totale e poco dopo partecip\u00f2 alle Olimpiadi di Montr\u00e9al 1976, dove si conferm\u00f2 il migliore della sua categoria, vincendo la medaglia d'oro con 365 kg. nel totale, battendo nuovamente Stoj\u010dev (360 kg.) e l'ungherese P\u00e9ter Baczak\u00f3 (345 kg.). In quell'anno la competizione olimpica era valida anche come Campionato mondiale.\nRitorn\u00f2 ad avere risultati importanti a livello internazionale nel 1979, ottenendo la medaglia di bronzo ai Campionati europei di Varna, dopo essere passato alla categoria superiore dei pesi medio-massimi, sollevando 370 kg. nel totale.\nL'anno seguente, ai Campionati europei di Belgrado, vinse la medaglia d'argento con 382,5 kg. nel totale, dietro al bulgaro Rumen Aleksandrov (390 kg.).\nPoco dopo termin\u00f2 la sua carriera di sollevatore, diventando allenatore di sollevamento pesi e responsabile tecnico della squadra nazionale bielorussa di questa disciplina dal 1994 al 2001.\nNel corso della sua carriera di sollevatore Valerij \u0160arij realizz\u00f2 13 record mondiali nella categoria dei pesi massimi leggeri, di cui 1 nella prova di distensione lenta, 4 nella prova di strappo, 3 nella prova di slancio, 2 nel totale di due prove e 3 nel totale di tre prove."}
{"id": "9254768", "revid": "465169", "url": "https://it.wikipedia.org/wiki?curid=9254768", "title": "Ambasciatori bavaresi nel Baden", "text": "L'ambasciatore bavarese nel Baden era il primo rappresentante diplomatico della Baviera (gi\u00e0 Elettorato di Baviera) nel granducato di Baden.\nLe relazioni diplomatiche iniziarono ufficialmente nel 1803. Dal 1829 al 1835 le relazioni diplomatiche tra la Baviera ed il Baden vennero gestite dall'ambasciatore bavarese a Stoccarda e dal 1871 al 1887 da quello a Berna. Dal 1887 e sino al crollo della monarchia tedesca nel 1918, le relazioni diplomatiche tra Baviera e Baden vennero nuovamente gestite dall'ambasciatore bavarese a Stoccarda."}
{"id": "9254769", "revid": "1005847", "url": "https://it.wikipedia.org/wiki?curid=9254769", "title": "Elezioni comunali in Abruzzo del 2010", "text": "Le elezioni comunali in Abruzzo del 2010 si sono svolte il 28 e 29 marzo, con eventuale turno di ballottaggio l'11 e 12 aprile, in contemporanea con le elezioni amministrative nelle altre regioni italiane. Complessivamente, sono andati al voto 62 comuni abruzzesi, di cui 1 con popolazione superiore ai 15.000 abitanti, il capoluogo provinciale Chieti. Nella maggior parte dei comuni della provincia dell'Aquila si sono svolte le elezioni previste per l'anno precedente, rimandate a causa del terremoto dell'Aquila del 2009. Inoltre, in un comune, San Benedetto dei Marsi, si \u00e8 svolto il ballottaggio per le elezioni del 2008.\nProvincia dell'Aquila.\nSan Benedetto dei Marsi.\n\"Ballottaggio dell'elezione del 2008, necessario per parit\u00e0 di voti dei candidati sindaci.\""}
{"id": "9254773", "revid": "404449", "url": "https://it.wikipedia.org/wiki?curid=9254773", "title": "Alberto Cangiano", "text": "Biografia.\nNato a Benevento nel 1914 da Vincenzo Cangiano ed Emma La Camera, milit\u00f2 politicamente nelle file del Movimento Sociale Italiano, partito del quale fu a lungo segretario provinciale. Venne eletto pi\u00f9 volte consigliere comunale e dal dicembre 1952 al febbraio 1954 fu sindaco di Benevento. Nel 1959 fu eletto all'unanimit\u00e0 primo governatore del locale Lions Club. Mor\u00ec nel 1998."}
{"id": "9254774", "revid": "59785", "url": "https://it.wikipedia.org/wiki?curid=9254774", "title": "Vatili", "text": "Vatili (; in turco: \"Vadili\") \u00e8 un villaggio situato \"de iure\" nel distretto di Famagosta di Cipro, vicino a Lysi. \"De facto\", \u00e8 sotto il controllo di Cipro del Nord e appartiene al distretto di Gazima\u011fusa.\nStoria.\nDurante il periodo coloniale britannico, a met\u00e0 degli anni '40, le autorit\u00e0 costruirono a Vatili un'importante fattoria per il bestiame. Nel 1973, Vatili aveva 3.161 abitanti; di questi, il 72% erano greco-ciprioti e il 28% turco-ciprioti. I greco-ciprioti di Vatili fuggirono nel sud dell'isola durante l'invasione turca di Cipro. Oggi il villaggio \u00e8 abitato anche da turchi ciprioti sfollati dal sud e da coloni turchi. Nel 2011, la sua popolazione era di 2.129 abitanti.\nSport.\nIl club sportivo turco-cipriota dei contadini di Vatili \u00e8 stato fondato nel 1943, e ora si trova nella seconda Lega della Associazione Turca di Calcio di Cipro del Nord K-PET (CTFA) .\nA Vadili esiste una polisportiva chiamata \"Vadili Sports\"."}
{"id": "9254778", "revid": "1226", "url": "https://it.wikipedia.org/wiki?curid=9254778", "title": "Scuole d'abaco", "text": ""}
{"id": "9254779", "revid": "567822", "url": "https://it.wikipedia.org/wiki?curid=9254779", "title": "Pink Sweat$", "text": ""}
{"id": "9254781", "revid": "567822", "url": "https://it.wikipedia.org/wiki?curid=9254781", "title": "B (BamBam)", "text": "B \u00e8 il secondo EP del cantante e rapper thailandese BamBam, pubblicato il 18 gennaio 2022.\nDescrizione.\nBamBam annuncia la pubblicazione di un nuovo disco il 13 dicembre 2021. L'uscita \u00e8 preceduta dal singolo \"Who Are You\" il 28 dicembre, che lo vede collaborare con Kang Seul-gi del gruppo Red Velvet e per il quale \u00e8 accreditato come scrittore, paroliere, produttore e tecnico del missaggio. Di genere indie-pop sentimentale e costruito su ritmi di batteria e chitarra acustica, il brano mostra un lato pi\u00f9 sobrio rispetto al precedente \"Ribbon\" e abbraccia le riflessioni e le introspezioni pi\u00f9 profonde che la vita ha da offrire, mettendo in luce la consapevolezza delle nuove possibilit\u00e0 del cantante lavorando come solista e le opportunit\u00e0 del presente di trovare la sua vera identit\u00e0. A livello lirico, \"Who Are You\" \u00e8 una conversazione tra due amanti che si sono allontanati con il passare del tempo per il graduale evolversi e mutare delle loro personalit\u00e0, e mette in luce le differenze tra innamorarsi e innamorarsi dell'idea dell'amore. Il tema della canzone \u00e8 reso visivamente nel video musicale attraverso l'uso di riflessi, specchi e labirinti.\nLa data d'uscita dell'extended play viene rivelata il 6 gennaio 2022, seguita dal titolo il giorno successivo. Il disco \u00e8 stato intitolato \"B\" come richiamo al nome del cantante; accostandolo al primo extended play, si vanno a formare le sue iniziali, \"BB\". Racconta la storia del mondo misterioso, mutevole e pieno di colori di BamBam, e si compone di sei tracce: BamBam \u00e8 accreditato per i testi di tutte le canzoni, con l'esclusione di \"Subliminal\". Alla presentazione del disco, il cantante ha dichiarato: \"Il concept, come ho gi\u00e0 menzionato, \u00e8 il mio mondo personale. Ho messo i miei colori e le mie storie in questo album. Quindi, quando lo ascoltate, potrete capire ci\u00f2 che BamBam stia pensando\".\n\"B\" viene pubblicato il 18 gennaio 2022 insieme al video musicale della traccia \"Slow Mo\". Il disco si apre con \"Intro (Satellites)\", che, dopo un inizio ipnotico e psichedelico, passa a un beat trap prima della seconda strofa, e in cui \u00e8 l'alter ego di BamBam a parlare; seguono \"Who Are You\" e \"Slow Mo\". Considerando \"Who Are You\" la narrazione della sensazione di essere manipolati, ma non con accezione negativa, dal proprio alter ego pi\u00f9 forte, \"Slow Mo\" funge da continuazione e parla di accettarlo, fondendosi con esso, contando l'uno sull'altro e influenzandosi a vicenda fino a definire la propria personalit\u00e0; il beat hip hop si armonizza con la base indie e la topline pop in una produzione mid-tempo. Entrambe le canzoni sono state scritte un anno e mezzo-due prima dell'uscita.\nNella quarta traccia \"Subliminal\", di genere trap R&amp;B e interamente in inglese, BamBam allude a una situazione complicata con un partner e canta di essere stanco dei messaggi subliminali che riceve. \"Let Me Love You\" \u00e8 un brano pop romantico scritto dal punto di vista di una persona che si preoccupa profondamente del partner e desidera condividere le difficolt\u00e0. Dedicata ai fan, \u00e8 una continuazione di \"Look So Fine\" dall'EP precedente. Chiude il disco la pop-rock \"Ride or Die\".\nAccoglienza.\n\"Rolling Stone india\" ha definito \"Who Are You\" un punto di svolta nella carriera di BamBam, \"offrendo agli spettatori una comprensione sfumata della sua arte\", in cui \"ristabilisce la propria identit\u00e0 artistica attraverso una performance euforica intrisa di armonizzazioni dorate e render rochi\", contrastati dalla voce soffusa e dolce di Seulgi.\n\"EnVi Media\" ha trovato che, rispetto a \"Ribbon\", \"B\" mostri la versatilit\u00e0 di BamBam come solista grazie a un suono completamente diverso. Rachel Collucci di \"The Kraze\" ha commentato \"BamBam fa un ottimo lavoro a mostrare un lato diverso di s\u00e9, una vulnerabilit\u00e0 che si presenta nei testi delle sue canzoni e nelle esibizioni. [...] Nel complesso, ha aggiunto un'altra solida raccolta di canzoni alla sua discografia. Continua a brillare creativamente e racconta la storia di chi lui sia, una storia che non saremo mai stanchi di ascoltare\".\nSuccesso commerciale.\n\"Who Are You\" ha debuttato in posizione 28 in Corea del Sud sulla Gaon Download Chart, mentre ha raggiunto la cima della iTunes Top Songs Chart in 21 Paesi.\nAll'uscita, \"B\" ha debuttato al settimo posto sulla Gaon Weekly Album Chart, e \"Slow Mo\" quarta sulla Gaon Download Chart. Il disco ha raccolto 30 primi posti sulla iTunes Album Chart il giorno dell'uscita, arrivando in prima posizione contemporaneamente sulla Worldwide iTunes Albums Chart e sulla European iTunes Albums Chart; \"Slow Mo\" ha ottenuto 17 primi posti sulla iTunes Top Songs Chart. La settimana successiva, il disco \u00e8 salito al quinto posto sulla Gaon Weekly Album Chart.\nSecondo la Gaon Chart, ha venduto copie nel mese di gennaio, classificandosi settimo."}
{"id": "9254782", "revid": "661526", "url": "https://it.wikipedia.org/wiki?curid=9254782", "title": "Tales from the Script", "text": ""}
{"id": "9254784", "revid": "1442080", "url": "https://it.wikipedia.org/wiki?curid=9254784", "title": "Jungle (Emma Louise)", "text": "Jungle \u00e8 un singolo della cantautrice australiana Emma Louise, pubblicato il 31 marzo 2011 come primo estratto dal primo EP \"Full Hearts &amp; Empty Rooms\".\nIl brano \u00e8 divenuto un successo europeo grazie al remix di musica house dal titolo \"My Head Is a Jungle\" realizzato da Wankelmut.\nTracce.\nTesti e musiche di Emma Louise."}
{"id": "9254785", "revid": "1993636", "url": "https://it.wikipedia.org/wiki?curid=9254785", "title": "Alexander Khatisian", "text": "Khatisian nacque a Tiflis, nel governatorato di Tiflis, nell'Impero russo (oggi Tbilisi, in Georgia). Fu sindaco di Tiflis (Tbilisi) dal 1910 al 1917. Durante questo periodo il conte Illarion Ivanovich Vorontsov-Dashkov si consult\u00f2 con lui, il primate di Tbilisi, il vescovo Mesrop Der-Movsesian e l'eminente leader civico Dr. Hakob Zavriev sulla creazione dei distaccamenti di volontari armeni nell'estate del 1914.\nDurante l'istituzione della Prima Repubblica di Armenia, prest\u00f2 servizio come membro del Consiglio nazionale armeno di Tiflis al Consiglio nazionale armeno e successivamente al comitato esecutivo permanente selezionato dal Congresso armeno degli armeni orientali. Dopo la dichiarazione della Prima Repubblica di Armenia, serv\u00ec come ministro degli Esteri e firm\u00f2 il Trattato di Batumi con l'Impero ottomano . Fu eletto primo ministro dal 1919 al 1920. Khatisian mor\u00ec in esilio a Parigi, in Francia, il 10 marzo 1945."}
{"id": "9254786", "revid": "458786", "url": "https://it.wikipedia.org/wiki?curid=9254786", "title": "Mesfin Tafesse", "text": "Carriera.\nClub.\nHa giocato nella prima divisione etiope.\nNazionale.\nDebutta con la nazionale etiope il 4 agosto 2019 in occasione dell'incontro di qualificazione per il campionato delle nazioni africane 2020 vinto 4-3 contro .\nIl 23 dicembre 2021 viene incluso nella lista finale per la Coppa delle nazioni africane 2021.\nStatistiche.\n\"Statistiche aggiornate all'8 gennaio 2022\"."}
{"id": "9254790", "revid": "1082210", "url": "https://it.wikipedia.org/wiki?curid=9254790", "title": "SARS-CoV-2 lignaggio B.1.1.7", "text": ""}
{"id": "9254792", "revid": "797136", "url": "https://it.wikipedia.org/wiki?curid=9254792", "title": "Ramadan Yusef", "text": "Carriera.\nClub.\nHa giocato nella prima divisione etiope.\nNazionale.\nDebutta con la nazionale etiope il 4 settembre 2019 in occasione dell'incontro di qualificazione per il campionato mondiale di calcio 2022 pareggiato 0-0 contro .\nIl 23 dicembre 2021 viene incluso nella lista finale per la Coppa delle nazioni africane 2021.\nStatistiche.\n\"Statistiche aggiornate all'8 gennaio 2022\"."}
{"id": "9254794", "revid": "1543377", "url": "https://it.wikipedia.org/wiki?curid=9254794", "title": "Tziaos", "text": "Tziaos (; in turco: \"Serdarl\u0131\" o \"\u00c7atoz\") \u00e8 una citt\u00e0 situata \"de jure\" nel distretto di Famagosta della Repubblica di Cipro e \"de facto\" nel distretto di Gazima\u011fusa della Repubblica Turca di Cipro del Nord. Essa \u00e8 un comune. La sua popolazione totale \u00e8 di 1041 abitanti nel 2006. La citt\u00e0 \u00e8 gemellata con Nazilli.\nOrigini del nome.\nSecondo una leggenda, nell'attuale ubicazione di Serdarl\u0131 esisteva un grande castello in epoca lusignana. Un feudatario abitava nel castello e da qui governava l'intera regione. Nel corso del tempo, attorno a questo castello furono costruite case e l'insediamento risultante fu chiamato \"Meyi\". Quando il trasferimento di popolazione inizi\u00f2 con la conquista ottomana dell'isola nel 1571, coloro che si stabilirono nella regione iniziarono a usare il nome \u00c7atoz, che deriva da \"\u015eato\". \u00c7atoz \u00e8 stato chiamato Serdarl\u0131 nel 1958 sulla base del fatto che i suoi abitanti provenivano dalla famiglia Serdaro\u011fullar\u0131.\nStoria.\nDal 1964 al 1974, Tziaos / Serdarl\u0131 fu il centro amministrativo militare dell'enclave turco-cipriota nella regione. Nel 1971, aveva una popolazione di 1000 persone.\nNel 1969, l'UNFICYP aiut\u00f2 a raggiungere un accordo nell'area di Tziaos e Marathovouno grazie al quale i greco-ciprioti con terreni in o vicino ai turco-ciprioti avrebbero potuto lavorarli informando l'UNFICYP un giorno prima del numero dei lavoratori impiegati, che sarebbe stato comunicato alla controparte.\nA met\u00e0 del 1971, la tensione nelle zone di Tziaos e Marathovouno aument\u00f2 a causa della difficolt\u00e0 degli agricoltori greco-ciprioti di lavorare la loro terra. L'UNFICYP cerc\u00f2 di risolvere il problema appellandosi all'accordo esistente, ma i turco-ciprioti non erano disposti ad accontentarsi del numero, e volevano essere anche informati sulle generalit\u00e0 di coloro che avrebbero lavorato la terra.\nI greco-ciprioti che cercarono di raggiungere i loro terreni senza avvisare l'UNFICYP ne furono impediti dalla polizia turco-cipriota. In risposta, il governo minacci\u00f2 di inviare la polizia per garantire il raccolto. La forza di pace riusc\u00ec a calmare la situazione."}
{"id": "9254796", "revid": "716642", "url": "https://it.wikipedia.org/wiki?curid=9254796", "title": "Fasil Gebremichael", "text": "Carriera.\nNazionale.\nDebutta con la nazionale etiope il 29 agosto 2021 in occasione dell'amichevole 4-3 vinta 2-1 contro l'.\nIl 23 dicembre 2021 viene incluso nella lista finale per la Coppa delle nazioni africane 2021.\nStatistiche.\n\"Statistiche aggiornate all'8 gennaio 2022\"."}
{"id": "9254799", "revid": "149485", "url": "https://it.wikipedia.org/wiki?curid=9254799", "title": "Yang Hyung-mo", "text": " Ha rappresetato la ai Giochi olimpici estivi di , dove ha vinto la medaglia d'argento, e , in cui si \u00e8 classificato al sesto posto."}
{"id": "9254809", "revid": "1819104", "url": "https://it.wikipedia.org/wiki?curid=9254809", "title": "I Teen Titans Go! Guardano Space Jam", "text": "I Teen Titans Go! Guardano Space Jam (\"Teen Titans Go! See Space Jam\") \u00e8 un film d'animazione statunitense per la televisione diretto da Peter Rida Michail e basato sulla serie animata \"Teen Titans Go!\".\nLa pellicola \u00e8 un crossover tra la serie \"Teen Titans Go!\" e il film \"Space Jam\", il quale si svolge durante gli eventi della settima stagione della serie, nonch\u00e8 il secondo crossover della serie dopo \"Teen Titans Go! vs Teen Titans\". Il film \u00e8 uscito negli Stati Uniti il 20 giugno 2021 su Cartoon Network e in Italia nel dicembre dello stesso anno.\nIn questa occasione, il film \"Space Jam\" del 1996 \u00e8 stato ridoppiato nella versione italiana del crossover e solo alcuni degli storici doppiatori della suddetta pellicola, hanno ripreso i loro ruoli: Roberto Stocchi (Stan Podolak), Marco Mete (Daffy Duck), Monica Bertolotti (Nonna), Ilaria Latini (Titti), Roberto Pedicini (Silvestro e Taz) e Gerolamo Alchieri (Pep\u00e8 Le Pew).\nTale crossover \u00e8 inoltre servito per promuovere il film \"\", uscito il 16 luglio 2021.\nTrama.\nI Teen Titans ricevono la visita dei Nerdlucks, gli iconici cattivi di Space Jam che hanno cercato di catturare Michael Jordan e i Looney Tunes nel medesimo film del 1996. Stupito nello scoprire che i suoi compagni Titans non hanno mai visto il film questione, Cyborg organizza un party per vederlo tutti assieme.\nDurante il film i Titans commentano continuamente il film tra fatti reali e battute. I Nerdlucks vengono subito presi in simpatia da tutti ad eccezione di Robin che non si fida di loro. I Nerdlucks sono qui per partecipare a un innocente party o hanno in mente qualcosa di sinistro?"}
{"id": "9254824", "revid": "797136", "url": "https://it.wikipedia.org/wiki?curid=9254824", "title": "Abubeker Nasir", "text": "Carriera.\nClub.\nHa giocato nella prima divisione etiope.\nNazionale.\nDebutta con la nazionale etiope il 16 novembre 2019 in occasione dell'incontro di qualificazione per la coppa delle nazioni africane 2021 perso 1-0 contro il .\nIl 23 dicembre 2021 viene incluso nella lista finale per la Coppa delle nazioni africane 2021.\nStatistiche.\n\"Statistiche aggiornate all'8 gennaio 2022\"."}
{"id": "9254835", "revid": "21880", "url": "https://it.wikipedia.org/wiki?curid=9254835", "title": "Princess of Wales Conservatory", "text": ""}
{"id": "9254836", "revid": "1082210", "url": "https://it.wikipedia.org/wiki?curid=9254836", "title": "SARS-CoV-2 lignaggio B.1.351", "text": ""}
{"id": "9254839", "revid": "599013", "url": "https://it.wikipedia.org/wiki?curid=9254839", "title": "Amanuel Yohannes", "text": "Carriera.\nClub.\nHa giocato nella prima divisione etiope.\nNazionale.\nDebutta con la nazionale etiope il 2 settembre 2018 in occasione dell'amichevole pareggiata 1-1 contro il .\nIl 23 dicembre 2021 viene incluso nella lista finale per la Coppa delle nazioni africane 2021.\nStatistiche.\n\"Statistiche aggiornate all'8 gennaio 2022\"."}
{"id": "9254840", "revid": "1832335", "url": "https://it.wikipedia.org/wiki?curid=9254840", "title": "Kay\u014dmon'in no Echizen", "text": "\u00c8 considerata una delle Trentasei poetesse immortali.\nSuo padre era \u014cnakatomi no Kinchika, monaco shintoista del Santuario di Ise. Serv\u00ec come dama di corte la principessa Fujiwara no Shokushi, madre del futuro imperatore Go-Toba. In seguito serv\u00ec la principessa imperiale Kay\u014dmon'in, figlia dell'imperatore Go-Toba.\nPer le sue abilit\u00e0 nella poesia \"waka\" fu scelta dall'imperatore in pensione Go-Toba per partecipare ai suoi circoli poetici. Partecip\u00f2 a vari concorsi di waka nel 1200, 1201, 1204, 1216 e 1248.\n26 delle sue poesie furono incluse in diverse antologie imperiali tra cui lo Shin Kokin Wakash\u016b."}
{"id": "9254841", "revid": "1908306", "url": "https://it.wikipedia.org/wiki?curid=9254841", "title": "Attalo di Catania", "text": "Biografia.\nFu martirizzato con Stefano nel I secolo nell\u2019Anfiteatro di Catania."}
{"id": "9254844", "revid": "1993636", "url": "https://it.wikipedia.org/wiki?curid=9254844", "title": "Hamo Ohanjanyan", "text": "Serv\u00ec come terzo Primo Ministro della Prima Repubblica di Armenia dal 5 maggio al 23 novembre 1920.\nBiografia.\nHamo (Mher) Ohanjanyan studi\u00f2 ad Akhalkalak, la sua citt\u00e0 natale. Successivamente si trasfer\u00ec a Tbilisi e si diplom\u00f2 al Liceo russo di Tbilisi. Nel 1892 continu\u00f2 i suoi studi all'Universit\u00e0 di Mosca ed entr\u00f2 nella Facolt\u00e0 di Medicina. Tuttavia, lasci\u00f2 presto la scuola per unirsi al movimento rivoluzionario armeno. Si rec\u00f2 a Losanna, dove incontr\u00f2 Kristapor Mikayelian, uno dei membri fondatori della Federazione Rivoluzionaria Armena.\nDopo la rivoluzione russa del marzo 1917, fu eletto membro dell'Assemblea russa e divenne poi membro del Sejm transcaucasico nel 1918.\nAll'inizio del 1920 si rec\u00f2 a Erevan e assunse la carica di Ministro degli Affari Esteri della neonata Prima Repubblica di Armenia nel gabinetto del Primo Ministro Alexander Khatisian. Dopo le dimissioni del governo di Khatisian in seguito alla rivolta bolscevica del maggio 1920, Hamo Ohanjanian divenne Primo Ministro fino al 23 novembre 1920, quando il suo gabinetto si dimise nel mezzo della crisi generata dalla guerra armeno-turca."}
{"id": "9254847", "revid": "599013", "url": "https://it.wikipedia.org/wiki?curid=9254847", "title": "Ferran Jutgl\u00e0", "text": "Caratteristiche tecniche.\nEsterno offensivo di piede destro, \u00e8 dotato di ottima tecnica di base abbinata ad una buona velocit\u00e0; abile realizzatore, pu\u00f2 essere utilizzato anche come \"falso nueve\".\nCarriera.\nCresciuto nell', nel 2017 approda al , con cui esordisce a 18 anni in Tercera Divisi\u00f3n. Nel febbraio del 2018 passa al , che lo inserisce nel proprio settore giovanile, prima di fare ritorno all' nel successivo mese di luglio. Ceduto in prestito al , disputa un ottimo campionato con i \"Quadribarrats\".\nRientrato al club biancobl\u00f9, si mette in mostra con la seconda squadra dei catalani con cui realizza 12 reti in 52 incontri in terza divisione, non venendo tuttavia confermato. Rimasto svincolato, il 22 giugno 2021 viene tesserato dal , con cui firma un annuale Inizialmente aggregato alla formazione B, il 12 dicembre debutta con la prima squadra degli azulgrana, sostituendo Abde Ezzalzouli al 92\u00ba minuto della partita di campionato pareggiata per 2-2 contro l' Sei giorni pi\u00f9 tardi, al debutto da titolare, segna la prima rete in carriera nella Liga, nell'incontro vinto per 3-2 contro l'.\nStatistiche.\nPresenze e reti nei club.\n\"Statistiche aggiornate all'8 gennaio 2022.\""}
{"id": "9254852", "revid": "1993636", "url": "https://it.wikipedia.org/wiki?curid=9254852", "title": "Hovhannes Katchaznouni", "text": ""}
{"id": "9254855", "revid": "599013", "url": "https://it.wikipedia.org/wiki?curid=9254855", "title": "Amanuel Gebremichael", "text": "Carriera.\nClub.\nHa giocato nella prima divisione etiope, che ha anche vinto nella stagione 2018-2019 con la maglia del .\nNazionale.\nDebutta con la nazionale etiope il 5 dicembre 2017 in occasione dell'incontro di Coppa CECAFA vinto 3-0 contro .\nIl 23 dicembre 2021 viene incluso nella lista finale per la Coppa delle nazioni africane 2021.\nStatistiche.\n\"Statistiche aggiornate all'8 gennaio 2022\"."}
{"id": "9254857", "revid": "465169", "url": "https://it.wikipedia.org/wiki?curid=9254857", "title": "Ambasciatori bavaresi nell'Hannover", "text": "L'ambasciatore bavarese nell'Hannover era il primo rappresentante diplomatico della Baviera (gi\u00e0 Elettorato di Baviera) nel regno di Hannover (gi\u00e0 elettorato di Hannover).\nLe relazioni diplomatiche iniziarono ufficialmente nel 1729. Dal 1829 al 1835 le relazioni diplomatiche tra la Baviera ed il Baden vennero gestite dall'ambasciatore bavarese a Stoccarda e dal 1871 al 1887 da quello a Berna. Dal 1887 e sino al crollo della monarchia tedesca nel 1918, le relazioni diplomatiche tra Baviera e Baden vennero nuovamente gestite dall'ambasciatore bavarese a Stoccarda."}
{"id": "9254862", "revid": "1318658", "url": "https://it.wikipedia.org/wiki?curid=9254862", "title": "Parco solare Quaid-e-Azam", "text": "Il parco solare Quaid-e-Azam () \u00e8 una centrale fotovoltaica a Bahawalpur, Punjab, Pakistan, chiamata cos\u00ec in onore del fondatore del Pakistan. \nNel 2013 il governo ha progettato un parco solare di ettari in grado produrre di energia. Un primo impianto pilota da \u00e8 stato costruito e messo in funzione nel maggio 2015 per un costo di 131,15 milioni di dollari. Si estende su 200 ettari e utilizza circa moduli solari. Il progetto ha attirato l'attenzione degli investitori nazionali e internazionali, ma a causa dell'opposizione della concorrenza alla fine furono completati solo sui previsti. \nCriticit\u00e0 del progetto.\nLa centrale ha sollevato critiche a causa delle polveri del deserto di Bahawalpur, che potrebbero ostacolare l'efficienza dei pannelli, riducendo fino al 90% la produzione dell'impianto. \u00c8 stato anche obiettato che i 400.000 pannelli installati richiedono, per il funzionamento e la pulizia, 124 milioni di litri d'acqua, in una zona dove le piogge sono rare. L'impianto per\u00f2 utilizza l'acqua salmastra di falda, non destinata al consumo umano. Inoltre, la temperatura di Bahawalpur supera in estate i 45\u00a0\u00b0C, ma scende anche a temperature molto basse in inverno, mentre i pannelli solari sono progettati per funzionare alla temperatura ideale di 25\u00a0\u00b0C. \nImpatto ambientale del progetto.\nIl parco solare Quaid-e-Azam si trova nel Parco Nazionale Lal Suhanra. I critici hanno affermato che il progetto ha alterato la biodiversit\u00e0 del parco, abitato da fauna selvatica tra cui Chinkara (Gazzella indiana), Caracal e Houbara Bustard. Il parco solare infatti comporta un aumento dell\u2019attivit\u00e0 umana, anche se di poche decine di persone, e la costruzione di una rete di infrastrutture. Un altro motivo di preoccupazione riguarda lo smaltimento dei pannelli fotovoltaici una volta dismessi, dato che hanno un ciclo di vita di soli 25 anni."}
{"id": "9254870", "revid": "6923", "url": "https://it.wikipedia.org/wiki?curid=9254870", "title": "Ambasciatori bavaresi in Austria", "text": "L'ambasciatore bavarese in Austria era il primo rappresentante diplomatico della Baviera (gi\u00e0 Elettorato di Baviera) in Austria (gi\u00e0 Sacro Romano Impero, gi\u00e0 Impero austriaco, gi\u00e0 Impero austro-ungarico).\nLe relazioni diplomatiche iniziarono ufficialmente nel 1693."}
{"id": "9254874", "revid": "599013", "url": "https://it.wikipedia.org/wiki?curid=9254874", "title": "Desta Yohannes", "text": "Carriera.\nClub.\nHa giocato nella prima divisione etiope.\nNazionale.\nDebutta con la nazionale etiope il 5 agosto 2017 in occasione dell'amichevole pareggiata 0-0 contro lo .\nIl 23 dicembre 2021 viene incluso nella lista finale per la Coppa delle nazioni africane 2021.\nStatistiche.\n\"Statistiche aggiornate all'8 gennaio 2022\"."}
{"id": "9254878", "revid": "1226", "url": "https://it.wikipedia.org/wiki?curid=9254878", "title": "Orrore psicologico", "text": ""}
{"id": "9254881", "revid": "62004", "url": "https://it.wikipedia.org/wiki?curid=9254881", "title": "Quick Step Alpha Vinyl Team", "text": ""}
{"id": "9254885", "revid": "599013", "url": "https://it.wikipedia.org/wiki?curid=9254885", "title": "Teklemariam Shanko", "text": "Carriera.\nClub.\nHa giocato nella prima divisione etiope.\nNazionale.\nDebutta con la nazionale etiope il 10 dicembre 2017 in occasione dell'incontro di Coppa CECAFA pareggiato 1-1 contro l'.\nIl 23 dicembre 2021 viene incluso nella lista finale per la Coppa delle nazioni africane 2021.\nStatistiche.\n\"Statistiche aggiornate all'8 gennaio 2022\"."}
{"id": "9254886", "revid": "1605525", "url": "https://it.wikipedia.org/wiki?curid=9254886", "title": "Ferdinand Laloue", "text": "Biografia.\nAmministratore del Teatro du Cirque-Olympique, era il direttore dell'Hippodrome e del teatro dei D\u00e9lassements comiques. Le sue pi\u00e8ces, ben finanziate e dotate di sontuosi apparati, furono rappresentate sui maggiori palcoscenici parigini (Th\u00e9\u00e2tre des Folies-Dramatiques, Th\u00e9\u00e2tre de la Porte Saint-Martin, Th\u00e9\u00e2tre du Ch\u00e2telet, Th\u00e9\u00e2tre des Vari\u00e9t\u00e9s).\nNel gennaio 1836, Ferdinand Laloue sposa Honorine D\u00e9sir\u00e9e Potier, figlia dell'attore Charles-Gabriel Potier (1774-1837), da cui avr\u00e0 una figlia, Marthe-Jeanne nata nel settembre 1840."}
{"id": "9254888", "revid": "599013", "url": "https://it.wikipedia.org/wiki?curid=9254888", "title": "Suleman Hamid", "text": "Carriera.\nClub.\nHa giocato nella prima divisione etiope.\nNazionale.\nDebutta con la nazionale etiope il 22 ottobre 2020 in occasione dell'amichevole persa 3-2 contro lo .\nIl 23 dicembre 2021 viene incluso nella lista finale per la Coppa delle nazioni africane 2021.\nStatistiche.\n\"Statistiche aggiornate all'8 gennaio 2022\"."}
{"id": "9254891", "revid": "599013", "url": "https://it.wikipedia.org/wiki?curid=9254891", "title": "Asrat Tonjo", "text": "Carriera.\nClub.\nHa giocato nella prima divisione etiope.\nNazionale.\nDebutta con la nazionale etiope il 17 marzo 2021 in occasione dell'amichevole vinta 4-0 contro il .\nIl 23 dicembre 2021 viene incluso nella lista finale per la Coppa delle nazioni africane 2021.\nStatistiche.\n\"Statistiche aggiornate all'8 gennaio 2022\"."}
{"id": "9254892", "revid": "1571097", "url": "https://it.wikipedia.org/wiki?curid=9254892", "title": "To Love a Boy / Stay Open", "text": "To Love a Boy / Stay Open \u00e8 un singolo della cantante statunitense Maya Hawke, pubblicato il 16 agosto 2019. \u00c8 il singolo d'esordio come cantante dell'attrice."}
{"id": "9254894", "revid": "1005847", "url": "https://it.wikipedia.org/wiki?curid=9254894", "title": "Elezioni comunali in Abruzzo del 2011", "text": "Le elezioni comunali in Abruzzo del 2011 si sono svolte il 15 e 16 maggio, con eventuale turno di ballottaggio il 29 e 30 maggio, in contemporanea con le elezioni amministrative nelle altre regioni italiane. Complessivamente, sono andati al voto 76 comuni abruzzesi, di cui 4 con popolazione superiore ai 15.000 abitanti. In 5 comuni (tra cui un comune con popolazione inferiore a 15.000 per parit\u00e0 di voti al primo turno) \u00e8 stato effettuato il ballottaggio e in un comune l'elezione \u00e8 risultata nulla per mancato raggiungimento del quorum."}
{"id": "9254899", "revid": "599013", "url": "https://it.wikipedia.org/wiki?curid=9254899", "title": "Dawa Hotessa", "text": "Carriera.\nClub.\nHa giocato con vari club nella prima divisione etiope.\nNazionale.\nDebutta con la nazionale etiope il 3 agosto 2014 in occasione dell'amichevole persa 1-0 contro l'.\nIl 23 dicembre 2021 viene incluso nella lista finale per la Coppa delle nazioni africane 2021.\nStatistiche.\n\"Statistiche aggiornate all'8 gennaio 2022\"."}
{"id": "9254900", "revid": "404449", "url": "https://it.wikipedia.org/wiki?curid=9254900", "title": "Giuseppe D'Alessandro", "text": "Biografia.\nNato a Benevento nel 1915 da Nicola D'Alessandro e Concetta Barrillo, consegu\u00ec la laurea in medicina a soli ventidue anni e prese servizio come medico durante la seconda guerra mondiale. Comandante del Gruppo cavalieri di Neghelli, venne fatto prigioniero in Kenya, dove rimase cinque anni, per poi rientrare a Benevento nel 1946. Ader\u00ec al Movimento Sociale Italiano, partito del quale fu segretario provinciale, e venne eletto pi\u00f9 volte sia in consiglio comunale sia alla Provincia di Benevento. Dal maggio 1955 al giugno 1956 fu sindaco di Benevento. Eletto nel 1966 presidente dell'ordine dei medici beneventani, fu pi\u00f9 volte riconfermato. Mor\u00ec nel 1984. Fu il padre di Sandro Nicola, anch'egli sindaco di Benevento."}
{"id": "9254909", "revid": "1924342", "url": "https://it.wikipedia.org/wiki?curid=9254909", "title": "My Head Is a Jungle", "text": ""}
{"id": "9254925", "revid": "1684799", "url": "https://it.wikipedia.org/wiki?curid=9254925", "title": "Doom (Nayt)", "text": "Doom \u00e8 il sesto album in studio del rapper italiano Nayt, uscito il 29 ottobre 2021.\nTracce.\n- Doom\n- Cose che non vuoi sentirti dire\n- Mortale\n- La mia noia\n- (partenza)\n- Collane\n- Tuttok\n- Sorpresa \n- OPSS\n- (arrivo?)\n- Da zero \n- Ultima confessione"}
{"id": "9254926", "revid": "599013", "url": "https://it.wikipedia.org/wiki?curid=9254926", "title": "Mujib Kassim", "text": "Carriera.\nClub.\nDopo varie stagioni trascorse in patria in prima divisione nell'estate del 2021 si \u00e8 trasferito al , club della prima divisione algerina.\nNazionale.\nDebutta con la nazionale etiope il 7 giugno 2015 in occasione dell'amichevole persa 1-0 contro lo .\nIl 23 dicembre 2021 viene incluso nella lista finale per la Coppa delle nazioni africane 2021.\nStatistiche.\n\"Statistiche aggiornate all'8 gennaio 2022\"."}
{"id": "9254931", "revid": "1124164", "url": "https://it.wikipedia.org/wiki?curid=9254931", "title": "Ciclo della passione di Ges\u00f9", "text": "Il ciclo della passione di Ges\u00f9 \u00e8 un dipinto a fresco realizzato nel 1531 da Fermo Stella e ospitato sul tramezzo della chiesa del monastero di San Bernardino.\nStoria.\nIl dipinto \u00e8 posto sopra le tre aperture con archi a sesto acuto del muro che frontalmente divide in due l'aula, e che collegano la zona dedicata ai fedeli da quella del presbiterio dedicata al clero. L'opera \u00e8 di grandi dimensioni coprendo una parte di circa 80 mq di superficie. Questa situazione era tipica delle chiese del nord Italia durante il XV secolo dei conventi claustrali, l'edificio con il convento, infatti, pass\u00f2 ai cappuccini riformati solo nel 1543, quindi il dipinto fu commissionato dalle monache. Doveva essere una dottrina illustrata per i fedeli che assistevano alle funzioni eucaristiche.\nPer molto tempo fu considerato lavoro di Francesco Prata da Caravaggio fino a essere poi considerato del conterraneo a Fermo Stella vivente nel medesimo periodo.\nIl dipinto du pi\u00f9 volte ricolorato fino ai restauri del Novecento che hanno ridato all'opera quelli che erano i colori originali.\nDescrizione e stile.\nLa parte inferiore del dipinto conserva la datazione \"1531\" posta sul culmine dell'arco centrale che divide in due parti l'aula della chiesa di San Bernardino. La datazione l'artista l'ha reinserita sul dipinto laterale inferiore destro della \"resurrezione\", sull'alzata del sarcofago. \nL'artista aveva originariamente diviso la parete in otto riquadri, di questi quattro dedicati al grande dipinto centrale, e quattro laterali, cos\u00ec che il ciclo si compone dal grande riquadro centrale raffigurante la \"Crocifissione\", e quattro laterali: l\"ultima cena\", \"Ges\u00f9 alla presenza di Pilano\", il \"bacio di Giuda\" e la \"Resurrezione\" racchiusi nella raffigurazione laterale di otto sibille. Nella parte inferiore vi sono i profeti inseriti in otto tondi. \nIl riquadro in alto a sinistra raffigurante l\"'Ultima cena\" presenta un ambiente rinascimentale secondo lo schema di Leonardo con gli apostoli disposti in cerchio aprendosi sull'asse di Cristo. Gli apostoli che sono raffigurati di spalle, siedono su alti e lunghi sedili quadrati e lavorati a disegni geometrici che richiamano l'arte lombarda cinquecentesca. La scena si svolge in un ambiente illuminato da grandi finestre che presentano un paesaggio lussureggiane montano, con alcuni personaggi che sono rappresentati in modo appena schizzato, e decori che indicano una certa ricercatezza nella stesura da parte dell'artista anche delle vesti molto ampie a riportare i lavori del Piazza. Sul lato opposto vi \u00e8 la raffigurazione del \"Bacio di Giuda\", dove diventa personaggio principale san Pietro raffigurato nell'atto di tagliare l'orecchio al servo del sommo sacerdote, il dipinto presenta un'ampia vastit\u00e0 cromatica. Il riquadro inferiore sinistro rappresenta \"Cristo davanti a Pilato\" ed \u00e8 la parte pi\u00f9 complessa dell'intera opera. Sul lato sinistro \u00e8 raffigurato Pilato nell'atto di lavarsi le mani dall'acqua che gli viene versata da un paggio in abiti a strisce. Il personaggio siede su di un trono a baldacchino a cerchi concentrici, raffigurazione che lo Stella aveva gi\u00e0 studiato quando era alunno di Ferrari, anche se alcune soluzioni sceniche sono maggiormente avvicinabili all'opera del Romanino. Centrale l'immagine di Cristo legato e offeso da un soldato posto in ginocchio davanti a lui. Intorno personaggi armati di armi in asta, mentre la popolazione \u00e8 raffigurata alle spalla dei soldati.Il riquadro inferiore destro raffigura la \"Resurrezione\", Cristo \u00e8 posto sopra il sepolcro in una mandorla doro con il vessillo, dipinto che ha assonanze con i lavori del Romanino, al quale si ispirarono tutti gli artisti lombardi nel Cinquecento.\n&lt;br&gt;Centrale il grande dipinto della crocifissione carica di simbologia. Ai piedi della croce vi sono la Madonna pietosamente sostenuta dalle pie donne, la Maddalena e san Giovanni inginocchiati ai piedi della croce negli abbigliamenti cinquecenteschi. Angeli raccolgono il sangue che spilla dalle ferite del martire. indicando l'aspetto eucaristico del martirio. Personaggi reggono i vessilli simboli di Roma e di Gerusalemme. La raffigurazione dei due ladroni \u00e8 particolarmente efficace alla commozione e al timore dell'osservatore. Il ladrone di sinistra \u00e8 accompagnato da un angelo che lo accompagner\u00e0 in paradiso, mentre accanto a quello di destra vi \u00e8 raffigurato il maligno, nei panni di un terribile personaggio alato. Un coro di angeli riempie il cielo. \nLo Stella ha raffigurato anche una citt\u00e0 che sarebbe identificabile in quella di Bergamo, dove ben visibili sono le torri e le absidi della basilica mariana di Santa Maria Maggiore.\nUn \"Ecce Homo\" \u00e8 raffigurato sul pilastro del tramesso forse lavoro di Nicola Moietta mentre l'immagine della Vergine raffigurata a destra \u00e8 stata ridipinta nel Novecento dal caravaggino Ferruccio Baruffi."}
{"id": "9254932", "revid": "1908306", "url": "https://it.wikipedia.org/wiki?curid=9254932", "title": "San Attalo", "text": ""}
{"id": "9254933", "revid": "798140", "url": "https://it.wikipedia.org/wiki?curid=9254933", "title": "Alice R\u00fchle-Gerstel", "text": "Biografia.\nAlice Gerstel nasce il 14 marzo 1894 nel cuore di Praga. Suo padre, Emil Gerstel (1870\u20131919) un ebreo di origine tedesca, \u00e8 un produttore di mobili molto noto all'epoca. Sua madre, Kornelia Gerstel Strako\u0161 (1874\u20131924) era una cittadina ceca. Lei \u00e8 la primogenita di tre figli, il 16 aprile 1896 nasce il fratello Fritz, il 22 giugno 1898 la sorella Susanne. Cresce in un ambiente muticulturale e fin da bambina parla ceco, tedesco, francese e inglese. S'interessa di musica e soprattutto di letteratura. Frequenta molto i caff\u00e9 letterari della citt\u00e0 dove incontra e tesse legami con gli intellettuali del suo tempo, tra cui Franz Werfel, Egon Erwin Kisch, e Willy Haas. Significativa \u00e8 l'amicizia con Milena Jesensk\u00e1 che continuer\u00e0 anche durante l'esilio. Dopo aver frequentato un collegio femminile a Dresda, nel 1914 rientra a Praga dove presenta l'esame per divenire professore di musica.\nDurante la Prima guerra mondiale si arruola come infermiera ed \u00e8 premiata con la Medaglia d'argento d'onore della Croce Rossa. Successivamente s'iscrive all'universit\u00e0 a Monaco di Bavieradove studia germanistica e filosofia e scopre il lavoro dello psicoterapeuta austriaco Alfred Adler, molto ammirato anche dal futuro marito. Il 6 giugno 1922 sposa un pedagogo e attivista politico, con orientamento comunista, di vent'anni pi\u00f9 vecchio, Otto R\u00fchle. La loro unione avr\u00e0 anche un risvolto a livello lavorativo, insieme e con la collaborazione di Grete Fantl fondano il \"Marxist Individual-psychological Study Association\" di Dresda. Nel 1924 fondano una piccola casa editrice la \"Am anderen Ufer\", che pubblicher\u00e0 i loro lavori e studi per l'elaborazione di un'educazione ispirata ai valori socialisti.\nScrisse anche numerosi articoli per la rivista Die Literarische Welt, molto nota all'epoca e fondata da Willy Haas nel 1925. Nei numerosi articoli sritti per la rivista si nota anche una crescente sensibilit\u00e0 ai temi femministi.\nNel 1932 rientrarono a Praga a causa dell'ascesa del nazismo in Germania. Nel 1933 inizia la sua collaborazione con il Prager Tagblatt, un quotidiano d'impronta liberal-democratica. Quattro anni dopo marito e moglie partono per il Messico. L\u00ec le condizione economiche sono rese difficili dagli stretti rapporti che la coppia aveva con Lev Trockij. Il marito inizia a dipingere carte da visita da vendere negli hotel e Alice si dedica a lezioni private e traduzioni. Stringono amicizia con Diego Derivera e Frida Kahlo e riescono anche a ottenere la cittadinanza argentina, ma non riusciranno mai a integrarsi completamente. Le condizioni di salute del marito si degradano inesorabilmente, fino a portarlo alla morte per attacco cardiaco il 24 giugno 1943. Alice si suicida lo stesso giorno, buttandosi dalla finestra del suo appartamento."}
{"id": "9254934", "revid": "599013", "url": "https://it.wikipedia.org/wiki?curid=9254934", "title": "Mignot Debebe", "text": "Carriera.\nClub.\nHa giocato nella prima divisione etiope.\nNazionale.\nDebutta con la nazionale etiope il 26 agosto 2021 in occasione dell'amichevole pareggiata 0-0 contro la .\nIl 23 dicembre 2021 viene incluso nella lista finale per la Coppa delle nazioni africane 2021.\nStatistiche.\n\"Statistiche aggiornate all'8 gennaio 2022\"."}
{"id": "9254936", "revid": "1543377", "url": "https://it.wikipedia.org/wiki?curid=9254936", "title": "Sinta (Cipro)", "text": "Sinta (; in turco: \"In\u00f6n\u00fc\" o \"Sinde\"), \u00e8 un villaggio di Cipro. Il villaggio, situato nella pianura della Messaria, ha lo status \"de facto\" di comune affiliato al distretto di Gazima\u011fusa della Repubblica Turca di Cipro del Nord.\nOrigini del nome.\nIl nome turco tradizionale del villaggio \u00e8 \"Sinde\". In uno studio del gennaio 1958 prodotto da Hasan Eren, presidente dell'istituto di lingua turca nell'ambito degli sforzi della leadership turco-cipriota per tradurre i nomi dei villaggi in turco, come nome del villaggio venne suggerito \"S\u0131nd\u0131rg\u0131\". Tuttavia, gli abitanti del villaggio di Sinde non trovarono questo nome appropriato e scrissero una lettera affermando che preferivano il nome \"\u0130n\u00f6n\u00fc\", con riferimento a \u0130smet \u0130n\u00f6n\u00fc. Dal momento che allora era al potere in Turchia Adnan Menderes, questa situazione mise la leadership turco-cipriota in una situazione difficile. Nella dichiarazione rilasciata dalla Federazione delle istituzioni turche di Cipro il 9 gennaio 1959, si affermava che il nome del villaggio era stato cambiato in \"S\u0131nd\u0131rg\u0131\" e questo nome venne utilizzato dalla stampa.\nStoria.\nDurante la tarda et\u00e0 del bronzo, Sinde era una citt\u00e0 fortificata. Durante gli scavi effettuati a \u0130n\u00f6n\u00fc tra il 1947 e il 1948 da un'\u00e9quipe guidata dall'archeologa svedese Anne Furumark, sono stati individuati tre insediamenti appartenenti a tre diversi periodi. Nella valutazione pubblicata da Paul \u00c5str\u00f6m nel 2003, le datazioni di questi tre insediamenti sono state riviste. Di conseguenza, secondo \u00c5str\u00f6m il primo insediamento nell'area produsse ceramiche micenee di tipo IIIB e fu abbandonato intorno al 1190-1180 a.C.. Mentre Furumark ha suggerito nella sua indagine iniziale che ci\u00f2 sarebbe potuto essere dovuto all'insediamento ellenico dell'isola, la data trovata nella rivalutazione di \u00c5str\u00f6m rende pi\u00f9 probabile che fosse dovuto a un attacco dei Popoli del Mare. \u00c5str\u00f6m afferma che i conflitti tra i pirati/avventurieri micenei o gli stessi ciprioti potrebbero aver causato l'abbandono degli insediamenti. Il secondo insediamento fu abbandonato nel 1150-1140 a.C. e il terzo e ultimo insediamento nel 1110-1100 a.C..\nCharles M. Adelman, esaminando le scoperte di Furumark, pensa che Sinde durante questo periodo fosse stata protetta da due mura concentriche. Secondo Adelman, Sinde controllava l'unico punto di passaggio su Kanlidere sulla rotta commerciale del rame da Idalion-Athienu a Enkomi durante questo periodo. \u00c8 tra i suggerimenti di Adelman che a coloro che utilizzavano il passaggio venisse richiesta una tassa.\nIl nome dell'attuale paese \u00e8 citato in documenti prodotti dal Papato nel XIII secolo.\nDurante il periodo ottomano Sinde divenne un villaggio puramente turco.\nNel 1958, un gruppo di greco-ciprioti dell'EOKA del villaggio di Lisi tese un'imboscata a un autobus che trasportava turco-ciprioti di Sinde, partito in mattinata per Famagosta. A seguito dell'incendio prodotto in questa imboscata, cinque civili turco-ciprioti, tra cui un ragazzo di 14 anni, persero la vita.\nMentre durante i conflitti intercomunali a Cipro tra il 1963 e il 1974 alcuni turchi ciprioti emigrarono nel villaggio, e nel 1975, dopo l'invasione turca di Cipro il villaggio ospit\u00f2 turco-ciprioti immigrati da altri villaggi della regione. Alcuni di questi immigrati sono rimasti nel villaggio fino ad oggi. In questo periodo il Movimento di Resistenza Turco scelse di farlo amministrare dal villaggio di Meri\u00e7 (Mora). Alche diversi emigrati turchi in Inghilterra hanno scelto di stabilirsi a Sinta costruendo abitazioni nel villaggio.\nMonumenti e luoghi d'interesse.\nArchitetture religiose.\nLa prima moschea del villaggio inizi\u00f2 a essere costruita nel 1886 come edificio con un ambiente solo, in modo da non precludere futuri ampliamenti, e la costruzione fu completata nel 1894. Nel 1902 fu proposto di riparare il tetto e di costruire un nartece davanti ad essa, operazioni eseguite tra l'8 dicembre 1910 e il 19 maggio 1911. Dopo che questa moschea fu completamente demolita, nel 1923 fu costruito nella piazza del villaggio un nuovo edificio in pietra gialla da adibire sia a scuola che a moschea. La chiave di volta sulla porta d'ingresso di questo edificio a pianta quadrata \u00e8 decorata con motivi di vasi di fiori, fiori e rosette. L'edificio \u00e8 stato successivamente utilizzato dal club sportivo del villaggio \"\u0130n\u00f6n\u00fc Ak\u0131nspor\". Nel 1974 Mesut Ahmet Pasha Mesuto\u011flu, abitante del villaggio, costru\u00ec una nuova moschea \"moderna\".\nSociet\u00e0.\nEvoluzione demografica.\nA \u0130n\u00f6n\u00fc, che fin dall'epoca ottomana fu un villaggio abitato solo da turchi, nel censimento ottomano del 1831 \u00e8 stato registrato che c'erano 69 contribuenti. In alcuni dei censimenti condotti durante il periodo britannico, \u00e8 stato notato che nel villaggio viveva anche un piccolo numero di greco-ciprioti (12 persone nel censimento del 1931). Nel 2011, la popolazione del villaggio era di 911 abitanti, con 455 donne e 456 uomini.\nCultura.\nEventi.\nLa fiera di Sinde si tiene ogni estate nel villaggio. La prima fiera si tenne nel 1958. Nel 1961 si tennero una mostra agricola e un concorso di animali nella manifestazione di tre giorni denominata \"Fiera di Sinde\". L'organizzazione della fiera, interrotta negli anni successivi, \u00e8 stata ripresa nel 2014. In fiera vengono venduti cibi tradizionali, bevande e souvenir e vengono organizzati concerti e spettacoli di danze popolari.\nGeografia antropica.\nFrazioni.\n\u0130n\u00f6n\u00fc ha lo status di comune della Repubblica Turca di Cipro del Nord, nel distretto di Gazima\u011fusa. I villaggi di D\u00f6rtyol, Korkuteli e Pirhan fanno parte del comune di \u0130n\u00f6n\u00fc: la popolazione del villaggio di D\u00f6rtyol (1.349 nel 2011) \u00e8 pi\u00f9 numerosa di quella di \u0130n\u00f6n\u00fc."}
{"id": "9254937", "revid": "767487", "url": "https://it.wikipedia.org/wiki?curid=9254937", "title": "Young Alexander the Great", "text": "Young Alexander the Great \u00e8 un film direct-to-video del 2010 diretto da Jalal Merhi.\nTrama.\nIl film racconta del raggiungimento della maggiore et\u00e0 del giovane Alessandro Magno.\nProduzione.\nIl film venne girato nel 2004 ma distribuito in home video solamente nel 2010 dalla Film One Media.\nAl San Diego Comic Con del 2015, l'attore Sam Heughan rivel\u00f2 che, durante le riprese di questo film in Egitto, lui e molti altri attori hanno sofferto di gravi problemi intestinali causati da un parassita."}
{"id": "9254940", "revid": "1442080", "url": "https://it.wikipedia.org/wiki?curid=9254940", "title": "Rodrigo Valencia", "text": "Biografia.\nInizi\u00f2 gli studi musicali nella citt\u00e0 natale, seguendo i corsi di Carmen Vicar\u00eca, per poi frequentare il conservatorio \u201cAntonio Maria Valencia\u201d a Cali, studiando con Wolfgang Schneider. Passato al Conservatorio Nazionale di Bogot\u00e0, studi\u00f2 pianoforte e musicologia. Roberto Pineda Duque lo introdusse allo studio dell\u2019organo e della composizione, per poi indirizzarlo all\u2019\u00c9cole Normale de Musique de Paris, dove studi\u00f2 direzione d\u2019orchestra con Bruno Amaduzzi, Eugene Bigot e Pierre Dervaux. Diplomatosi nel 1962 e perfezionatosi in direzione d\u2019orchestra con Sergiu Celibidache all\u2019Accademia Musicale Chigiana a Siena, nel 1964 si trasfer\u00ec a Firenze, completando gli studi al Conservatorio Luigi Cherubini, nella classe di organo di Alessandro Esposito e in quella di clavicembalo di Maria Pernafelli.\nCarriera.\nValencia debutt\u00f2 a Roma il 4 aprile 1970, suonando l'organo Mascioni della Basilica del Sacro Cuore Immacolato di Maria. Negli anni seguenti tenne concerti in Europa, tornando anche in Colombia. Si esib\u00ec in vari festival in Polonia e nel 1976 fu il primo organista sudamericano invitato in Unione Sovietica, dove si esib\u00ec a Mosca, Leningrado, Odessa, Kiev. Nel 1977 torn\u00f2 in Colombia dove inaugur\u00f2 il restaurato organo della Cattedrale di Cali per poi tenere concerti a Buenos Aires e a Montevideo. Tornato in Italia, divenne organista titolare alla Basilica di San Miniato al Monte e alla Chiesa evangelica luterana. Negli anni Ottanta fu direttore artistico del Festival internazionale di organo nella Cattedrale Metropolitana di Cali.\nNel settembre 1974 Valencia fond\u00f2 a Firenze il coro \"Tomas Luis de Victoria,\" che diresse per ventisette anni; specializzato nel repertorio sudamericano, questo complesso si esib\u00ec in Europa portando un vasto repertorio di autori ispanici dal primo Cinquecento al Novecento, come Juan de Ara\u00fajo, Emilio Murillo e Hernando Franco. Nel 1994 vennero pubblicati tre album dedicati a composizioni corali sudamericane.\nValencia \u00e8 stato un diffusore del repertorio organistico di autori ispanici, come Alberto Ginastera. Approfond\u00ec lo studio di autori meno eseguiti come Charles Ives, Maddalena Casulana, Antonio Gaetano Pampani e Luigi Palmerini."}
{"id": "9254941", "revid": "709565", "url": "https://it.wikipedia.org/wiki?curid=9254941", "title": "Face Off (terza edizione)", "text": "La terza edizione di \"Face Off\" \u00e8 stata trasmessa negli Stati Uniti d'America dal 21 agosto al 31 ottobre 2012 sul canale Syfy, mentre in Italia \u00e8 andata in onda nel 2013 sul canale Sky Uno.\nDodici artisti esperti di trucco prostetico competono per vincere un premio che comprende un posto come professore invitato alle Make Up for Ever Academies di New York e Parigi, una Toyota Prius+ e . La vincitrice di questa edizione \u00e8 Nicole Chilelli.\nConcorrenti.\nI 12 concorrenti che hanno preso parte al programma sono:\nEpisodi.\nEpisodio 12 - \"Live Finale\".\nL'ultima puntata si svolge in diretta, con il pubblico. I concorrenti si riuniscono per discutere dell'edizione appena conclusa (con un'anteprima della prossima) prima dell'annuncio del vincitore eletto dai telespettatori. La giudice Ve Neill appare con un messaggio preregistrato, poich\u00e9 impegnata a lavorare ad \"\", augurando ai tre finalisti buona fortuna. Infine, Nicole viene nominata vincitrice della terza edizione di \"Face Off\"."}
{"id": "9254943", "revid": "404449", "url": "https://it.wikipedia.org/wiki?curid=9254943", "title": "Ciriaco Del Pozzo", "text": "Biografia.\nNato a Pago Veiano nel 1905 da Berardino Del Pozzo, medico condotto di quel comune, consegu\u00ec la laurea in medicina a Napoli nel 1929 e si trasfer\u00ec a Benevento in via Annunziata. Fu molto vicino agli ambienti cattolici sanniti e medico del seminario regionale, del seminario provinciale delle suore orsoline e dell'ospizio di San Pasquale; fu anche direttore sanitario dell'ospedale Sacro Cuore di Ges\u00f9.\nPrese parte alla seconda guerra mondiale e venne insignito della Croce al merito di guerra e dell'onorificenza di cavaliere dell'Ordine della Stella d'Italia. Ader\u00ec alla Democrazia Cristiana e fu pi\u00f9 volte consigliere comunale. Il 13 giugno 1963, dopo le dimissioni di Mario Rotili, venne eletto sindaco di Benevento, rimanendo in carica fino al febbraio 1965. Durante il suo mandato si distinse per la costruzione di case popolari, soprattutto per gli sfollati dopo le distruzioni della guerra.\nA lungo malato di cuore, si spense il 21 novembre 1967."}
{"id": "9254949", "revid": "30445", "url": "https://it.wikipedia.org/wiki?curid=9254949", "title": "Piede veneto", "text": ""}
{"id": "9254950", "revid": "599013", "url": "https://it.wikipedia.org/wiki?curid=9254950", "title": "Fitsum Alemu", "text": "Carriera.\nClub.\nHa giocato nella prima divisione etiope.\nNazionale.\nDebutta con la nazionale etiope il 13 ottobre 2019 in occasione dell'amichevole persa 1-0 contro l'.\nIl 23 dicembre 2021 viene incluso nella lista finale per la Coppa delle nazioni africane 2021.\nStatistiche.\n\"Statistiche aggiornate all'8 gennaio 2022\"."}
{"id": "9254952", "revid": "599013", "url": "https://it.wikipedia.org/wiki?curid=9254952", "title": "Bezabeh Meleyo", "text": "Carriera.\nClub.\nHa giocato nella prima divisione etiope.\nNazionale.\nDebutta con la nazionale etiope il 26 agosto 2021 in occasione dell'amichevole pareggiata 0-0 contro la .\nIl 23 dicembre 2021 viene incluso nella lista finale per la Coppa delle nazioni africane 2021.\nStatistiche.\n\"Statistiche aggiornate all'8 gennaio 2022\"."}
{"id": "9254954", "revid": "1832335", "url": "https://it.wikipedia.org/wiki?curid=9254954", "title": "Nij\u014din no Sanuki", "text": "\u00c8 considerata una delle Trentasei poetesse immortali.\nFiglia di Minamoto no Yorimasa, poeta e uno dei capi del clan Minamoto. Nij\u014din no Sanuki era la dama di compagnia dell'imperatore in pensione Nij\u014d (Nij\u014d-in), da cui deriva il suo nome.\nDopo la sua morte, lasci\u00f2 la corte e spos\u00f2 Fujiwara no Shigeyori, dalla quale ebbe tre figli: una figlia e due figli. Torn\u00f2 in servizio nel 1290 con Kuj\u014d Ninshi (moglie dell'imperatore Go-Toba). Nel 1196, dopo che Ninshi perse la sua posizione a corte, divenne una monaca buddista.\nPoesia.\nNij\u014din no Sanuki insieme a Gish\u016bmonin no Tango (suo cugino) e Kojij\u016b apparteneva alla cerchia dei poeti legati alla famiglia Kuj\u014d, inoltre partecip\u00f2 a concorsi di poesia organizzati dall'ex imperatore Go-Toba. Settantatr\u00e9 delle sue opere furono incluse in antologie di poesia imperiali. Una delle sue poesie \u00e8 stata selezionata anche per \"Ogura Hyakunin isshu\"."}
{"id": "9254955", "revid": "768068", "url": "https://it.wikipedia.org/wiki?curid=9254955", "title": "Michel Chapuis (organista)", "text": "Biografia.\nNel 1938 Michel Chapuis scopre l'organo ascoltando il grande strumento di Riepp della collegiale di Dole. A partire dal 1943 fu allievo di \u00c9mile Poillot a Digione, studiando pianoforte; lo studio dell'organo inizi\u00f2 invece nel 1945 con Jeanne Marguillard, organista della chiesa di Santa Maddalena di Besan\u00e7on.\nDal 1947 al 1950 \u00e8 allievo dell'\u00c9cole C\u00e9sar-Franck, dove studia composizione con Ren\u00e9 Malherbe e organo con \u00c9douard Souberbielle. Dal 1950 al 1951 fa inoltre parte della classe di Marcel Dupr\u00e9 nel Conservatorio di Parigi, dove vince un primo premo in interpretazione e un altro in improvvisazione.\n\u00c8 inoltre stato titolare di vari prestigiosi organi: dal 1949 al 1951 nell'abbazia di Saint-Germain-des-Pr\u00e9s, nel 1951 nella chiesa di Saint-Germain-l'Auxerrois, dal 1954 al 1972 nella chiesa di Saint-Nicolas-des-Champs, dale 1954 al 1963 all'organo del coro della cattedrale di Notre-Dame, dal 1964 al 2004 nella chiesa di Saint-S\u00e9verin, dal 1995 al 2010 nella cappella di Versailles, di cui sar\u00e0 organista onorario a partire dal 2010. \nAppassionato e fervente difensore dell'harmonium, Michel Chapuis \u00e8 stato inoltre presidente onorario della F\u00e9d\u00e9ration fran\u00e7aise des Amis de l'Harmonium (FFAH).\nNel 1951 segu\u00ec un corso di organaria presso M\u00fcller a Saint-Germain-en-Laye, della durata di due anni.\nScopritore della letteratura organistica.\nHa influenzato in modo duraturo l'interpretazione della musica organistica francese classica tanto quanto l'arte della costruzione degli organi, in primo luogo per quanto riguarda il restauro degli strumenti \u00abfrancesi classici\u00bb, ma anche degli organi \u00abromantici\u00bb.\nCon i suoi colleghi e amici, Francis Chapelet, Andr\u00e9 Isoir, Jean-Albert Villard, Xavier Darasse, per citare solo i pi\u00f9 emblematici, fin dagli anni '50 ha provocato, nella continuazione del pensiero del loro maestro \u00c9douard Souberbielle, una rimessa in discussione dell\u2019organologia nel modo in cui era concepita e soprattutto applicata al restauro degli organi dagli anni '30, con il sostegno di ricerche storiche e tecnologiche di un esemplare rigore.\nMichel Chapuis aveva conoscenza della costruzione degli organi per averla praticata personalmente, e ci\u00f2 ha semplificato o complicato i suoi rapporti con gli organari, ma sempre con lo scopo di portare avanti la \u00abcausa dell'organo\u00bb.\nMusicologo.\nMichel Chapuis, alcuni suoi colleghi, qualche organaro (in particolare Philippe Hartmann, Robert Boisseau, Alfred Kern e qualche raro altro negli anni sessanta) come anche alcuni musicologi considerati all'epoca atipici come Jean Fellot, Pierre Hardouin, o dei dilettanti illuminati come Alain Lequeux, sono direttamente all'origine del rinnovamento della musica francese detta \u00abbarocca\u00bb, mentre negli altri paesi europei il lavoro \u00e8 stato condotto principalmente sugli strumenti a corde o dai direttori d'orchestra (ad esempio Nikolaus Harnoncourt). Queste preoccupazioni portarono, davanti all'urgenza di salvare certi strumenti dai rischi di restauri frettolosi, alla creazione il 21 dicembre 1967 dell\u2019A.F.S.O.A. (Association fran\u00e7aise pour la sauvegarde de l'orgue ancien) che diventer\u00e0 il braccio armato di questa riconquista.\nParallelamente a queste ricerche in materia organologica, Michel Chapuis si interessava ai trattati antichi e lesse attentamente \"L'interpr\u00e9tation de la musique fran\u00e7aise (de Lully \u00e0 la R\u00e9volution)\" di Eug\u00e8ne Borrel. Sebbene sia stata pubblicata nel 1934, quest'opera era completamente ignorata dall'insegnamento ufficiale. Cos\u00ec Chapuis \u00e8 stato uno dei primi, insieme ai colleghi gi\u00e0 citati, a interessarsi in modo particolare a quella che si potrebbe chiamare \u00absemiologia\u00bb della musica francese del XVII e XVIII secolo: \u00abornamentazione, ineguaglianze, registrazione\u00bb, tutta una serie di elementi che, malgrado i primi tentativi di decrittazione di Alexandre Guilmant e di Andr\u00e9 Pirro, erano rimasti inesplorati o interpretati con poco riguardo, nello stesso modo in cui lo era l'organologia da parte degli specialisti autoproclamati. La questione dei \u00abdiapason\u00bb e dei \u00abtemperamenti\u00bb non \u00e8 anch'essa sfuggita alla sua sagacit\u00e0.\nSi pu\u00f2 dunque affermare senza esagerare che Michel Chapuis \u00e8 all'origine di un gran numero di chiavi interpretative della musica antica francese. \u00c8 proprio cos\u00ec che, mettendo a profitto questo incontro, questa \u00absinergia\u00bb fra la pratica dell'organologia attraverso l'organaria e la frequentazione assidua delle biblioteche, che egli \u00e8 divenuto in gran parte responsabile del rinnovamento dell'interpretazione e della riscoperta di tutta una letteratura musicale dimenticata, partecipando molto presto alla genesi e poi all'accelerazione di questo entusiasmo per la musica barocca in Francia come oggi la conosciamo.\nInterprete.\nLa discografia di Michel Chapuis \u00e8 molto ampia e non si limita solo al repertorio francese. Le sue interpretazioni di Bach e della musica tedesca non sono infatti da meno, come non lo sono le (pi\u00f9 rare) interpretazioni di opere romantiche.\nInsegnante.\nI suoi talenti di insegnante e la sua vasta cultura hanno fatto di Michel Chapuis un professore ricercato dai giovani musicisti e musiciste del mondo intero nei conservatori in cui ha operato lungo tutta la sua carriera, ma anche nel corso delle \u00abaccademie organistiche\u00bb nell'Europa intera, nell'epoca in cui erano numerose e fiorenti, e anche in Giappone. Fra i suoi allievi citiamo: Henri-Franck Beaup\u00e9rin, Yves Castagnet, Sylvain Ciaravolo, Thierry Escaich, Fran\u00e7ois-Henri Houbart, \u00c9ric Lebrun, Marina Tchebourkina, Marie-Ange Leurent, Jean-Ren\u00e9 Louet, Vincent Warnier, Jean-Luc Perrot, Erwan le Prado, Marc Baumann, Akiko Kan Dieu (organista giapponese).\n\u00c8 stato professore di organo in vari conservatori francesi. Dal 1956 al 1979 ha insegnato al Conservatorio di Strasburgo, poi dal 1979 al 1986 al Conservatorio di Besan\u00e7on. A partire dal 1986 fino al 1996 fu invece al Conservatorio di Parigi, succedendo a Rolande Falcinelli."}
{"id": "9254962", "revid": "81103", "url": "https://it.wikipedia.org/wiki?curid=9254962", "title": "Piccola italiana", "text": ""}
{"id": "9254964", "revid": "599013", "url": "https://it.wikipedia.org/wiki?curid=9254964", "title": "Yared Bayeh", "text": "Carriera.\nClub.\nHa giocato nella prima divisione etiope.\nNazionale.\nDebutta con la nazionale etiope il 21 novembre 2015 in occasione dell'incontro di Coppa CECAFA perso 1-0 contro il.\nIl 23 dicembre 2021 viene incluso nella lista finale per la Coppa delle nazioni africane 2021.\nStatistiche.\n\"Statistiche aggiornate all'8 gennaio 2022\"."}
{"id": "9254965", "revid": "768068", "url": "https://it.wikipedia.org/wiki?curid=9254965", "title": "Chiesa di Santa Giovanna de Chantal", "text": ""}
{"id": "9254966", "revid": "72396", "url": "https://it.wikipedia.org/wiki?curid=9254966", "title": "Anna Chipovskaya", "text": "Biografia.\nAnna Chipovskaya \u00e8 nata a Mosca da madre Olga Chipovskaya, attrice, e padre Boris Frumkin, un musicista jazz.\nSi \u00e8 iscritta alla scuola di recitazione di Mosca.\nNel 2009 Anna si \u00e8 diplomata alla Scuola di Teatro d'Arte di Mosca ed \u00e8 stata accettata alla compagnia dello studio teatrale di Mosca sotto la direzione di Oleg Tabakov, dove ha iniziato a recitare, mentre era ancora studentessa. Nello stesso anno \"Nezavisimaya Gazeta\" ha evidenziato il lavoro di Anna Chipovskaya nello spettacolo teatrale \"Olesya\".\nCarriera.\nHa fatto il suo debutto cinematografico all'et\u00e0 di 16 anni, debuttando nel 2003 nella serie TV Operazione Colore della nazione interpretando la spia dei bambini.\nNel 2004 interpreta ruoli nelle serie Cara Masha Berezina,Bachelors e Giglio della Valle Argento 2.\nHa recitato nel film Yolki 3 del 2013.\n\u00c8 diventata popolare grazie alla serie TV \"The Thaw\".\nNel 2015, si \u00e8 esibita nella versione russa della canzone popolare americana, In the Pines\nAll'inizio del 2015,\u00e8 uscito nelle sale cinematografiche, il fantastico film The Calculator, girato in Islanda, dove la compagna Anna era Evgenij Vital'evi\u010d Mironov\nHa interpretato la protagonista femminile nella commedia romantica del 2015 Oroscopo per buona fortuna.\nNel 2016, \u00e8 apparsa nel thriller poliziesco Pure Art, interpretando la protagonista principale Sasha.\nNel febbraio 2016 in \"Snuff Box\", esce la prima dello spettacolo teatrale \"Nameless Star\" sullo spettacolo del drammaturgo Michael Sebastian con elementi di melodramma e tragica farsa nei dintorni ferroviari. Nella commedia Anna Chipovskaya recita il ruolo di Mona. Quella stessa primavera va in onda il dramma poliziesco \"The NBC Mystery town\". Anna Chipovskaya, come Blogger eccentrica, audace e curiosa, ha parlato nel corso di un'indagine penale."}
{"id": "9254970", "revid": "6923", "url": "https://it.wikipedia.org/wiki?curid=9254970", "title": "Ambasciatori bavaresi in Prussia", "text": "L'ambasciatore bavarese in Prussia era il primo rappresentante diplomatico della Baviera (gi\u00e0 Elettorato di Baviera) in Prussia.\nLe relazioni diplomatiche iniziarono ufficialmente nel 1740. Oltre all'ambasciata di Berlino la Baviera vantava anche dei consolati ad Emden (1831\u20131868), Aachen (1831\u20131881) ed a Colonia (1831\u20131880). Dal 1933 la rappresentanza a Berlino divenne rappresentanza bavarese per tutta la Germania, ma venne sciolta l'anno successivo."}
{"id": "9254972", "revid": "599013", "url": "https://it.wikipedia.org/wiki?curid=9254972", "title": "Shimeket Gugesa", "text": "Carriera.\nClub.\nHa giocato nella prima divisione etiope.\nNazionale.\nDebutta con la nazionale etiope il 27 novembre 2013 in occasione dell'incontro di Coppa CECAFA pareggiato 0-0 contro il .\nIl 23 dicembre 2021 viene incluso nella lista finale per la Coppa delle nazioni africane 2021.\nStatistiche.\n\"Statistiche aggiornate all'8 gennaio 2022\"."}
{"id": "9254973", "revid": "86599", "url": "https://it.wikipedia.org/wiki?curid=9254973", "title": "Puszta", "text": ""}
{"id": "9254974", "revid": "465169", "url": "https://it.wikipedia.org/wiki?curid=9254974", "title": "Ambasciatori bavaresi in Sassonia", "text": "L'ambasciatore bavarese in Sassonia era il primo rappresentante diplomatico della Baviera (gi\u00e0 Elettorato di Baviera) in Sassonia.\nLe relazioni diplomatiche iniziarono ufficialmente nel 1676."}
{"id": "9254977", "revid": "797136", "url": "https://it.wikipedia.org/wiki?curid=9254977", "title": "Firew Solomon", "text": "Carriera.\nClub.\nHa giocato nella prima divisione etiope.\nNazionale.\nDebutta con la nazionale etiope il 7 giugno 2015 in occasione dell'amichevole persa 1-0 contro lo .\nIl 23 dicembre 2021 viene incluso nella lista finale per la Coppa delle nazioni africane 2021.\nStatistiche.\n\"Statistiche aggiornate all'8 gennaio 2022\"."}
{"id": "9254978", "revid": "439868", "url": "https://it.wikipedia.org/wiki?curid=9254978", "title": "Colunga (disambigua)", "text": ""}
{"id": "9254979", "revid": "15756", "url": "https://it.wikipedia.org/wiki?curid=9254979", "title": "Guecellone VII da Camino", "text": " Con lui si concluse la signoria familiare a Treviso.\nBiografia.\nI primi anni.\nFiglio di Gherardo III e Chiara della Torre, fu inizialmente destinato alla carriera ecclesiastica; venne investito di alcuni feudi in diocesi di Ceneda e gli furono assegnate delle propriet\u00e0 nel trevigiano ma rimase fondamentalmente nel dietro le quinte fino a quando dovette per\u00f2 dedicarsi agli interessi familiari alla morte del padre, signore di Treviso, avvenuta nel marzo 1306.\nRizzardo IV, fratello di Guecellone e figlio di Gherardo, subentr\u00f2 a quest'ultimo nella carica di capitano generale della citt\u00e0, nonch\u00e9 di Feltre e Belluno; non avendo figli legittimi, egli design\u00f2 il fratello come proprio successore nonostante tra i due probabilmente non corresse buon sangue.\nRizzardo rimase in carica fino a quando venne assassinato, il 12 aprile 1312, a seguito di una congiura a cui probabilmente partecip\u00f2 anche il fratello, viste le tempistiche rapide nella successione, il fatto che il caso fu altrettanto rapidamente archiviato senza una vera indagine, e che i probabili mandanti appoggiarono la successione.\nGuecellone signore di Treviso.\nGuecellone, entrando in carica, si distinse dal fratello ripristinando la tradizionale politica filoguelfa familiare: rinunci\u00f2 contestualmente al titolo di vicario imperiale acquistato a peso d'oro appena un anno prima dal fratello defunto da Enrico VII di Lussemburgo, col disappunto di quest'ultimo il quale lo mise sotto processo; inoltre ripristin\u00f2 gli ordinamenti comunali aboliti dopo le riforme del padre.\nIn continuit\u00e0 con le politiche paterne cerc\u00f2 invece di mantenere buoni rapporti con la repubblica di Venezia espellendo dalla citt\u00e0 gli esuli veneziani coinvolti nella Congiura del Tiepolo, con la Repubblica di Firenze e infine con le citt\u00e0 guelfe del territorio, in particolare Padova con la quale Treviso si alle\u00f2 contro la ghibellina Verona, in quel momento in forte crescita grazie alle aggressive politiche di Cangrande I della Scala.\nUna nutrita truppa trevigiana, guidata da vari esponenti delle famiglie pi\u00f9 in vista della citt\u00e0, and\u00f2 infatti in soccorso dei padovani gi\u00e0 pochi giorni dopo l'omicidio di Rizzardo; segu\u00ec presto un secondo invio di truppe che costringe lo Scaligero alla ritirata.\nGuecellone fu ricompensato con numerosi beni in Padova e il diritto a nominarne il nuovo podest\u00e0; tuttavia gli venne negato il titolo di Capitano di guerra (e quindi di capo dell'esercito della citt\u00e0), spingendolo ad optare per un clamoroso cambio di fronte: grazie anche alla mediazione di Enrico II di Gorizia, marito della sorella Beatrice, stipul\u00f2 un'alleanza con Cangrande. Essa venne suggellata da due promesse di matrimonio: Rizzardo novello, figlio di Guecellone, avrebbe sposato Verde, figlia di Alboino fratello di Cangrande da poco scomparso, mentre un figlio di Alboino avrebbe sposato una figlia di Guecellone.\nMa similmente a quanto era accaduto appena un anno prima al fratello, questo tradimento politico ai danni della coalizione guelfa compromise in modo irreparabile il clima intorno a Guecellone, il quale fu abbandonato innanzitutto dal vescovo della citt\u00e0 Salomone de' Salomoni sia dalle famiglie alleate che cos\u00ec fecero quadrato intorno al presule, a partire dai Collalto e dai Tempesta: ad esse si unirono anche Tolberto III e Biaquino VI da Camino, capi dell'altro ramo della famiglia. La forte pressione fiscale per far fronte alle spese militari che ormai da anni attanagliava il popolo trevigiano fece il resto.\nNella notte tra il 14 e il 15 dicembre dello stesso anno i cittadini di Treviso guidati dal vescovo, temendo che la citt\u00e0 venisse ceduta agli Scaligeri, si rivoltarono contro i Caminesi incendiandone la residenza a Santa Caterina; Guecellone riusc\u00ec rocambolescamente a fuggire calandosi dalle mura cittadine e trovando quindi rifugio nel castello di famiglia a Serravalle: tutto questo ad appena otto mesi dal suo insediamento.\nIl declino.\nMentre a Treviso si facevano sparire i simboli caminesi, il Consiglio dei Trecento revoc\u00f2 a Guecellone il titolo di Capitano Generale, oltre a tutti gli altri privilegi di cui godeva in citt\u00e0. Egli mantenne, ma solo \"de jure\", il titolo a Feltre e Belluno.\nDa Serravalle Guecellone inizi\u00f2 a muoversi per riottenere il maltolto; nel (1313) il Patriarca di Aquileia Ottobuono di Razzi ne riconferm\u00f2 gli antichi diritti feudali e ricuc\u00ec lo strappo con l'imperatore Enrico poco prima che, ad agosto, egli morisse. Verso fine anno riusc\u00ec a riavvicinarsi anche al comune di Treviso, nell'ottica di riottenere i beni di famiglia in citt\u00e0 posti sotto sequestro. Questo permise a Guecellone di essere chiamato a mediare in occasione di alcuni contenziosi tra il Comune e la contea di Gorizia, con la quale da tempo la famiglia aveva intessuto proficui rapporti.\nLe sue relazioni con le istituzioni trevigiane si guastarono nuovamente poich\u00e9 egli non riusc\u00ec a riottenere le rendite in citt\u00e0 delle quali avevano goduto il padre e il fratello: questo lo spinse nuovamente verso la parte scaligera, affiancando Cangrande della Scala in un tentativo di occupare la citt\u00e0 (1317) e quindi assediando Conegliano (1317-1318): entrambe le operazioni si rivelarono fallimentari. Poco tempo prima, a Natale 1316, aveva mantenuto la promessa fatta a Cangrande con il matrimonio di Verde e Rizzardo combinato cinque anni prima.\nSul fronte bellunese, Guecellone aveva gi\u00e0 da qualche tempo riottenuto \"de facto\" il potere su Feltre e Belluno; nel 1321 tent\u00f2 di consolidare ulteriormente il suo potere sui due centri provocando l'omicidio del suo vescovo Manfredo da Collalto, ma a beneficiare della situazione fu Cangrande che, tra febbraio e ottobre, soggiog\u00f2 entrambe le citt\u00e0.\nSul fronte cenedese, Guecellone a partire dal 1320 diede ospitalit\u00e0 a Serravalle al nuovo vescovo di Ceneda Francesco Ramponi, essendo in quel momento la residenza vescovile occupata dai Trevigiani: il Ramponi, in cambio, due anni dopo conferm\u00f2 gli antichi privilegi di famiglia ai Caminesi. Nel 1323, tuttavia, il vescovo dovette riparare a Venezia a causa dell'interdetto e della scomunica lanciata dalla Santa Sede verso Guecellone. Le istituzioni ecclesiastiche avevano infatti chiesto, invano, di ottenere da Guecellone le eredit\u00e0 del fratello Rizzardo il quale, per lascito testamentario, aveva stabilito che tali eredit\u00e0 sarebbero dovute essere assegnate proprio alla Chiesa romana nel caso che Guecellone non avesse adempiuto, entro un anno e mezzo, a degli obblighi rimasti lettera morta.\nGuecellone fece testamento il 12 agosto 1324, ormai prossimo alla morte, a Serravalle. Fu sepolto, come il padre e il fratello, nella Chiesa di San Francesco a Treviso.\nDiscendenza.\nDal matrimonio con Amabilia, figlia del conte Vinciguerra di Sambonifacio e Cappellina degli Scrovegni, ebbe tre figli:\nEbbe anche un figlio naturale, Bernardino, che fu podest\u00e0 del Cadore dal 1327 al 1333."}
{"id": "9254980", "revid": "86599", "url": "https://it.wikipedia.org/wiki?curid=9254980", "title": "Pusta (disambigua)", "text": ""}
{"id": "9254981", "revid": "6923", "url": "https://it.wikipedia.org/wiki?curid=9254981", "title": "Ambasciatori bavaresi nel W\u00fcrttemberg", "text": "L'ambasciatore bavarese nel W\u00fcrttemberg era il primo rappresentante diplomatico della Baviera (gi\u00e0 Elettorato di Baviera) nel W\u00fcrttemberg (gi\u00e0 regno, gi\u00e0 ducato del W\u00fcrttemberg).\nLe relazioni diplomatiche iniziarono ufficialmente nel 1771."}
{"id": "9254984", "revid": "125142426", "url": "https://it.wikipedia.org/wiki?curid=9254984", "title": "Ephedrismos", "text": "L'Ephedrismos (; chiamato in Attica secondo Esichio) era un gioco popolare diffuso nell'antica Grecia. Si tratta di uno dei giochi pi\u00f9 raffigurati nell'arte della Grecia antica, in particolare nell'area ateniese, a partire dal VI e IV secolo a.C. e ne sono rimaste numerose testimonianze iconografiche e letterarie, compresa una dettagliata descrizione delle regole realizzata da Giulio Polluce.\nDescrizione.\nIl funzionamento del gioco era abbastanza semplice. Secondo la descrizione che ne fa Polluce nel suo \"Onomasticon\", il gioco consisteva nel cercare di rovesciare una pietra posta ad una certa distanza, utilizzando una palla oppure altre pietre. Il giocatore che non riusciva nel tentativo di far cadere la pietra doveva scontare una penitenza consistente nel portare il vincitore sulle spalle che, una volta montato sull'avversario, gli copriva gli occhi con le mani. A questo punto lo scopo del gioco era quello di raggiungere, alla cieca, un'altra pietra detta \"limite\" ().\nIconografia.\nL'ultima fase di penitenza del gioco \u00e8 la pi\u00f9 rappresentata e questo, attraverso lo studio iconografico, permette di capire come il gioco si sia trasformato nel corso del tempo. Mentre negli esempi della pi\u00f9 antica ceramica a figure nere sono raffigurate pi\u00f9 persone giocare in squadre, in quelli della pi\u00f9 recente ceramica a figure rosse era pi\u00f9 facilmente raffigurata una singola coppia.\nSecondo alcuni studiosi la rappresentazione del gioco, talvolta, poteva assumere anche connotati metaforici erotici. Difatti, nonostante le regole alla base implicavano che i partecipanti del gioco fossero dello stesso sesso, non mancano raffigurazioni con giocatori adulti di sesso opposto, o anche di personaggi appartenenti alla mitologia, in particolare satiri e ninfe. Secondo altri studiosi, invece, queste rappresentazioni non riguarderebbero l\"'Ephedrismos\"."}
{"id": "9254988", "revid": "439868", "url": "https://it.wikipedia.org/wiki?curid=9254988", "title": "Chapela", "text": ""}
{"id": "9254989", "revid": "465169", "url": "https://it.wikipedia.org/wiki?curid=9254989", "title": "Ambasciatori bavaresi in Belgio", "text": "L'ambasciatore bavarese in Belgio era il primo rappresentante diplomatico della Baviera nel Belgio.\nLe relazioni diplomatiche iniziarono ufficialmente nel 1824 con un semplice consolato nell'area vallona dei Paesi Bassi. Quando il Belgio si rese indipendente dai Paesi Bassi nel 1830, venne aperta un'ambasciata."}
{"id": "9254991", "revid": "797136", "url": "https://it.wikipedia.org/wiki?curid=9254991", "title": "Aschalew Tamene", "text": "Carriera.\nClub.\nHa giocato nella prima divisione etiope.\nNazionale.\nDebutta con la nazionale etiope il 7 giugno 2015 in occasione dell'amichevole persa 1-0 contro lo .\nIl 23 dicembre 2021 viene incluso nella lista finale per la Coppa delle nazioni africane 2021.\nStatistiche.\n\"Statistiche aggiornate all'8 gennaio 2022\"."}
{"id": "9254993", "revid": "2018934", "url": "https://it.wikipedia.org/wiki?curid=9254993", "title": "Gand-Wevelgem 1951", "text": "La Gand-Wevelgem 1951, tredicesima edizione della corsa, si svolse il 25 marzo su un percorso di , con partenza a Gand e arrivo a Wevelgem. Fu vinta dal belga Andr\u00e9 Rosseel della Terrot-Wolber davanti ai connazionali Rapha\u00ebl Jonckheere ed Lionel Van Brabant."}
{"id": "9254995", "revid": "31886", "url": "https://it.wikipedia.org/wiki?curid=9254995", "title": "Sympolymnia", "text": "Sympolymnia \u00e8 un genere di ragni appartenente alla famiglia Salticidae.\nDistribuzione.\nLe 5 specie sono diffuse in America centrale e meridionale: la specie dall'areale pi\u00f9 ampio \u00e8 la \"S. lauretta\", rinvenuta in localit\u00e0 del Brasile, del Per\u00f9, della Bolivia e dell'Argentina.\nTassonomia.\nPer la descrizione delle caratteristiche di questo genere sono stati esaminati gli esemplari tipo di \"Janus lucasi\" .\nNon sono stati esaminati esemplari di questo genere dal 2020.\nAttualmente, a gennaio 2022, si compone di 5 specie:"}
{"id": "9254996", "revid": "86599", "url": "https://it.wikipedia.org/wiki?curid=9254996", "title": "Unica Lombardia", "text": ""}
{"id": "9254998", "revid": "228587", "url": "https://it.wikipedia.org/wiki?curid=9254998", "title": "Ambasciatori bavaresi in Francia", "text": "L'ambasciatore bavarese in Francia era il primo rappresentante diplomatico della Baviera in Francia.\nLe relazioni diplomatiche iniziarono ufficialmente nel 1666."}
{"id": "9254999", "revid": "21880", "url": "https://it.wikipedia.org/wiki?curid=9254999", "title": "Calleae", "text": ""}
{"id": "9255000", "revid": "1870933", "url": "https://it.wikipedia.org/wiki?curid=9255000", "title": "Bernardo Vital", "text": "Carriera.\nCresciuto nel settore giovanile dell', debutta in prima squadra il 20 settembre 2020 in occasione dell'incontro di Segunda Liga perso 1-0 contro l'.\nStatistiche.\nPresenze e reti nei club.\n\"Statistiche aggiornate all'8 gennaio 2022.\""}
{"id": "9255022", "revid": "465169", "url": "https://it.wikipedia.org/wiki?curid=9255022", "title": "Ambasciatori bavaresi in Grecia", "text": "L'ambasciatore bavarese in Grecia era il primo rappresentante diplomatico della Baviera in Grecia.\nLe relazioni diplomatiche iniziarono ufficialmente nel 1835. Dopo la cacciata di Ottone di Grecia (figlio del re di Baviera) dal trono greco, la Baviera non sent\u00ec pi\u00f9 il bisogno di relazionarsi con la Grecia e decise di chiudere l'ambasciata ad Atene."}
{"id": "9255027", "revid": "1717538", "url": "https://it.wikipedia.org/wiki?curid=9255027", "title": "Catalogo Herschel 400", "text": "Il catalogo Herschel 400 \u00e8 una parte del \"Catalogo di nebulose e ammassi di stelle\" di William Herschel, selezionato da Brenda F. Guzman (Branchett), Lydel Guzman, Paul Jones, James Morrison, Peggy Taylor e Sara Saey dell'Ancient City Astronomy Club a Sant'Agostino, Florida nel 1980. Hanno deciso di creare la lista dopo aver letto una lettera pubblicata su \"Sky &amp; Telescope\" da James Mullaney di Pittsburgh.\nIn questa lettera Mullaney ha suggerito che il catalogo originale di William Herschel di 2.500 oggetti sarebbe un'ottima base per la selezione degli oggetti del cielo profondo per gli astronomi dilettanti che cercano una sfida dopo aver completato il Catalogo Messier.\nL'Herschel 400 \u00e8 una parte del \"Catalogo Generale di Nebulose e Ammassi\" di John Herschel pubblicato nel 1864 di 5.000 oggetti, e quindi anche del \"New General Catalogue\".\nNel 1997, un altro sottoinsieme di 400 oggetti Herschel \u00e8 stato selezionato dai Rose City Astronomers di Portland come elenco Herschel II, che costituisce la base del programma Herschel II della Astronomical League."}
{"id": "9255028", "revid": "797136", "url": "https://it.wikipedia.org/wiki?curid=9255028", "title": "Mesud Mohammed", "text": "Carriera.\nClub.\nHa giocato con vari club nella prima divisione etiope, che ha anche vinto nella stagione 2010-2011 con la maglia dell'.\nNazionale.\nDebutta con la nazionale etiope l'8 giugno 2008 in occasione dell'incontro di qualificazione per il mondiale 2010 perso 2-1 contro il .\nIl 23 dicembre 2021 viene incluso nella lista finale per la Coppa delle nazioni africane 2021.\nStatistiche.\n\"Statistiche aggiornate all'8 gennaio 2022\"."}
{"id": "9255029", "revid": "465169", "url": "https://it.wikipedia.org/wiki?curid=9255029", "title": "Ambasciatori bavaresi in Italia", "text": "L'ambasciatore bavarese in Italia era il primo rappresentante diplomatico della Baviera nel regno d'Italia.\nLe relazioni diplomatiche iniziarono ufficialmente nel 1865 dopo l'unificazione nazionale del 1861. L'ambasciata ebbe sede a Firenze sino al 1871 e successivamente venne trasferita a Roma con lo spostamento della capitale."}
{"id": "9255033", "revid": "439868", "url": "https://it.wikipedia.org/wiki?curid=9255033", "title": "Chapel", "text": ""}
{"id": "9255035", "revid": "465169", "url": "https://it.wikipedia.org/wiki?curid=9255035", "title": "Ambasciatori bavaresi a Napoli", "text": "L'ambasciatore bavarese in Italia era il primo rappresentante diplomatico della Baviera a regno di Napoli (poi regno delle Due Sicilie).\nLe relazioni diplomatiche iniziarono ufficialmente nel 1777. Dal 1851 al 1867 le funzioni dell'ambasciatore bavarese a Napoli vennero accorpate a quello bavarese presso la Santa Sede, che aveva residenza a Roma.\nRegno di Baviera.\n\"1815\u20131851: Interruzione delle relazioni diplomatiche\""}
{"id": "9255036", "revid": "599013", "url": "https://it.wikipedia.org/wiki?curid=9255036", "title": "Joshua Tuaniga", "text": "Biografia.\nNasce a Long Beach, in California. Suo fratello maggiore Gus giocava a pallavolo per la , mentre sua sorella Amelia gioca per la .\nCarriera.\nClub.\nLa carriera di Joshua Tuaniga inizia nei tornei scolastici californiani, giocando per la , prima di trasferirsi alla . Successivamente entra a far parte della squadra di pallavolo della , partecipando alla NCAA Division I dal 2016 al 2019: centra la qualificazione alla post-season ogni anno, uscendo di scena per due volte alle semifinali, prima di aggiudicarsi il titolo nazionale per due anni di fila (2018 e 2019); riceve numerosi riconoscimenti individuali, tra i quali spiccano quello di National Player of the Year del 2018, anno nel quale viene anche premiato come MVP del torneo di NCAA Division I.\nNella stagione 2019-20 inizia la sua carriera da professionista in Polonia, dove prende parte alla Polska Liga Siatk\u00f3wki con lo .\nNazionale.\nFa tutta la trafila delle selezioni giovanili statunitensi: con l'Under-19 si aggiudica l'oro al campionato nordamericano 2014, dove viene premiato come miglior servizio, prima di partecipare al campionato mondiale 2015; con l'Under-21 conquista un altro oro al campionato nordamericano 2016, torneo nel quale viene insignito dei premi come MVP e miglior palleggiatore, partecipando in seguito al campionato mondiale 2017.\nFa il suo esordio in nazionale maggiore nel 2016, in occasione della Coppa panamericana. In seguito si aggiudica la medaglia d'argento al campionato nordamericano 2019 e quella di bronzo alla Coppa del Mondo 2019."}
{"id": "9255040", "revid": "465169", "url": "https://it.wikipedia.org/wiki?curid=9255040", "title": "Ambasciatori bavaresi nel regno di Sardegna", "text": "L'ambasciatore bavarese nel regno di Sardegna era il primo rappresentante diplomatico della Baviera nel regno di Sardegna.\nLe relazioni diplomatiche iniziarono ufficialmente nel 1816. Dal 1850 le funzioni vennero assunte dall'ambasciatore bavarese presso la Santa Sede. Dal 1865 le funzioni dell'ambasciatore nel regno di Sardegna vennero trasferite a quello in Italia dopo l'unificazione nazionale."}
{"id": "9255044", "revid": "465169", "url": "https://it.wikipedia.org/wiki?curid=9255044", "title": "Ambasciatori bavaresi a Venezia", "text": "L'ambasciatore bavarese in Venezia era il primo rappresentante diplomatico della Baviera a Venezia.\nLe relazioni diplomatiche iniziarono ufficialmente nel 1730 e si conclusero nel 1797 con la caduta della Repubblica di Venezia."}
{"id": "9255045", "revid": "1543377", "url": "https://it.wikipedia.org/wiki?curid=9255045", "title": "Battaglia di Ferrybridge", "text": "La battaglia di Ferrybridge \u00e8 un incontro preliminare tra gli eserciti di York e Lancaster presumibilmente il 28 marzo 1461 prima della principale battaglia di Towton durante la Guerra delle Due Rose. \nEsiste qualche dubbio sulla data in cui si svolse la battaglia e nessuna fonte contemporanea afferma esplicitamente che abbia avuto luogo il 28 marzo ma si riferisce alla Domenica delle Palme che potrebbe riferirsi alla mattina del 29. Le prove archeologiche indicano che il successivo scontro vicino a Dittingdale sia il giorno del fidanzamento di Lord Clifford nello stesso giorno in cui viene ucciso avrebbero dato una nuova interpretazione del fatto che ci siano stati 3 scontri consecutivi in un giorno fino ad arrivare a Towton e se questo \u00e8 veramente il caso la cifra delle vittime per quest'ultima battaglia comprenderebbero anche quelle di Ferrybridge.\nAntefatto.\nDopo essersi autoproclamato Re, Edoardo VI radun\u00f2 una grande forza e marci\u00f2 a nord verso la posizione dei Lancaster dietro il fiume Aire nello Yorkshire. Il 27 marzo il conte di Warwick (alla guida dell'avanguardia) costrinse un passaggio a Ferrybridge, colmando le lacune (i Lancaster lo avevano precedentemente distrutto) con delle assi. Nell'operazione perse molti uomini, sia per le gelide acque invernali che per la frequente grandinata di frecce proveniente da un piccolo ma determinato gruppo lancasteriano dall'altra parte. Una volta che l'attraversamento fu effettuato e i Lancaster furono visti allontanarsi, Warwick fece riparare il ponte dai suoi uomini mentre il campo era stabilito sul lato nord del fiume.\nLa battaglia.\nLa mattina presto del giorno successivo agli York fu tesa un'imboscata da un folto gruppo dei Lancaster al comando di Lord Clifford e John, Lord Neville, un fratello minore del II conte di Westmorland (primi cugini di sangue di Warwick). Le forze di Warwick, completamente sorprese e confuse, subirono molte perdite. Il secondo in comando di Warwick al campo, Lord FitzWalter fu ferito a morte mentre cercava di radunare i suoi uomini (mor\u00ec una settimana dopo). Il Bastardo di Salisbury, fratellastro di Warwick fu ucciso e durante la ritirata lo stesso conte di Warwick rimase ferito, colpito da una freccia alla gamba. Jean de Wavrin afferma che quasi 3000 uomini morirono nei combattimenti.\nConseguenze.\nDopo la battaglia, Edoardo arriv\u00f2 con il suo esercito principale e insieme a Warwick tornarono sul ponte per trovarlo in rovina. Warwick mand\u00f2 suo zio Lord Fauconberg con la cavalleria yorkista, dove attraversarono il guado a Castleford e inseguirono Lord Clifford. Fauconberg insegu\u00ec Lord Clifford, suo pronipote, in vista del principale esercito lancasteriano e lo sconfisse dopo una feroce lotta. Clifford \u00e8 stato ucciso da una freccia alla gola, avendo inspiegabilmente rimosso il pezzo di armatura che avrebbe dovuto proteggere quell'area del suo corpo."}
{"id": "9255047", "revid": "465169", "url": "https://it.wikipedia.org/wiki?curid=9255047", "title": "Ambasciatori bavaresi nei Paesi Bassi", "text": "L'ambasciatore bavarese nei Paesi Bassi era il primo rappresentante diplomatico della Baviera nei Paesi Bassi.\nLe relazioni diplomatiche iniziarono ufficialmente nel 1690."}
{"id": "9255049", "revid": "6923", "url": "https://it.wikipedia.org/wiki?curid=9255049", "title": "Ambasciatori bavaresi in Russia", "text": "L'ambasciatore bavarese in Russia era il primo rappresentante diplomatico della Baviera in Russia.\nLe relazioni diplomatiche iniziarono ufficialmente nel 1742."}
{"id": "9255053", "revid": "465169", "url": "https://it.wikipedia.org/wiki?curid=9255053", "title": "Ambasciatori bavaresi in Svizzera", "text": "L'ambasciatore bavarese in Svizzera era il primo rappresentante diplomatico della Baviera in Svizzera.\nLe relazioni diplomatiche iniziarono ufficialmente nel 1745."}
{"id": "9255055", "revid": "465169", "url": "https://it.wikipedia.org/wiki?curid=9255055", "title": "Ambasciatori bavaresi nel Regno Unito", "text": "L'ambasciatore bavarese nel Regno Unito era il primo rappresentante diplomatico della Baviera nel Regno Unito (gi\u00e0 regno di Gran Bretagna, gi\u00e0 regno d'Inghilterra).\nLe relazioni diplomatiche iniziarono ufficialmente nel 1692."}
{"id": "9255057", "revid": "1870933", "url": "https://it.wikipedia.org/wiki?curid=9255057", "title": "Sebasti\u00e1n Lomonaco", "text": ""}
{"id": "9255060", "revid": "62748", "url": "https://it.wikipedia.org/wiki?curid=9255060", "title": "Ambasciatori bavaresi presso la Santa Sede", "text": "L'ambasciatore bavarese presso la Santa Sede era il primo rappresentante diplomatico della Baviera presso la Santa Sede.\nLe relazioni diplomatiche iniziarono ufficialmente nel 1605."}
{"id": "9255061", "revid": "106456", "url": "https://it.wikipedia.org/wiki?curid=9255061", "title": "Emscher", "text": " \nL'Emscher \u00e8 un fiume tedesco che scorre nel \"land\" della Renania Settentrionale-Vestfalia. \u00c8 un affluente del Reno.\nGeografia.\nL'Emscher \u00e8 un affluente del Reno che scorre nella zona intensamente popolata della Ruhr in Germania. Il fiume nasce a Holzwickede, a est della citt\u00e0 di Dortmund e sfocia, dopo un percorso di 84\u00a0chilometri, nel Reno a Dinslaken. Il suo bacino idrografico copre 865\u00a0km\u00b2. L'Emscher e i suoi affluenti son stati sistematicamente trasformati in fogne a cielo aperto nel quadro dell'industrializzazione e dell'estrazione intensiva del carbone. Esso si \u00e8 guadagnato la fama di \"fiume pi\u00f9 inquinato della Germania\" trascinando le acque reflue della Ruhr.\nUn'associazione di difesa del fiume si batte per il suo disinquinamento e la sua restaurazione (distruzione della sua ganga di cemento su molti tratti del suo percorso), cos\u00ec come per la reintroduzione di specie ittiche quali il barbo, la trota fario, ecc. e il ritorno di specie di volatili migratori quali la pavoncella o l\ua78cairone cenerino.\nIl letto dell'Emscher \u00e8 stato scavato e delle dighe sono state costruite su lunghi tratti al fine di proteggere le citt\u00e0 contro le piene del fiume. \nIl 40 % di questa regione \u00e8 stato trasformato in polder a causa del forte cedimento del suolo causato dall'estrazione nelle miniere (presenza di numerose gallerie). \nDagli anni 1990 \u00e8 stato intrapreso un grande progetto di riabilitazione ecologica, del quale \u00e8 previsto il termine verso il 2020."}
{"id": "9255062", "revid": "62004", "url": "https://it.wikipedia.org/wiki?curid=9255062", "title": "Team Qhubeka NextHash 2021", "text": "Questa voce raccoglie le informazioni riguardanti la squadra ciclistica Team Qhubeka NextHash nelle competizioni ufficiali della stagione 2021.\nSi tratt\u00f2 della quattordicesima e ultima stagione a livello UCI per la squadra diretta da Douglas Ryder, che a fine stagione cess\u00f2 l'attivit\u00e0. I principali risultati stagionali arrivarono da Giacomo Nizzolo, vincitore di tre prove, tra cui una tappa al Giro d'Italia; vinsero una frazione ciascuno al Giro d'Italia anche Mauro Schmid e Victor Campenaerts.\nNelle classifiche di fine anno del ranking mondiale UCI, a livello individuale il miglior piazzato per il team fu proprio Giacomo Nizzolo, 21\u00ba con 1607 punti; nella classifica a squadre il team fu invece ventesimo, con .\nOrganico.\n\"Aggiornato al 14 agosto 2021.\""}
{"id": "9255067", "revid": "465169", "url": "https://it.wikipedia.org/wiki?curid=9255067", "title": "Ambasciatori bavaresi presso la Confederazione Germanica", "text": "L'ambasciatore bavarese presso la Confederazione Germanica era il primo rappresentante diplomatico della Baviera presso la Confederazione Germanica.\nLe relazioni diplomatiche iniziarono ufficialmente nel 1816 e perdurarono sino all'esistenza della confederazione nel 1866. L'ambasciatore bavarese presso la Confederazione Germanica aveva competenze di rappresentanza anche in Assia-Darmstadt, Assia-Kassel e nel ducato di Nassau."}
{"id": "9255070", "revid": "465169", "url": "https://it.wikipedia.org/wiki?curid=9255070", "title": "Ambasciatori prussiani nel Baden", "text": "L'ambasciatore prussiano nel Baden era il primo rappresentante diplomatico della Prussia nel granducato di Baden (gi\u00e0 elettorato, gi\u00e0 margraviato di Baden).\nLe relazioni diplomatiche iniziarono ufficialmente nel 1787."}
{"id": "9255076", "revid": "537927", "url": "https://it.wikipedia.org/wiki?curid=9255076", "title": "Ckm wz. 30", "text": "La ckm wz. 30, abbreviazione della dicitura ufficiale Ci\u0119\u017cki karabin maszynowy wz\u00f3r 30 (\"mitragliatrice pesante modello 1930\" in polacco) \u00e8 stato un clone polacco della mitragliatrice pesante statunitense Browning M1917. Prodotta in varie versioni di calibro aumentato, canna allungata e mire regolabili, era una copia migliorata senza licenza dell'arma americana e fu la mitragliatrice standard dell'Esercito polacco a partire dal 1931.\nStoria.\nDopo l'aver raggiunto l'indipendenza nel 1918, la Polonia dot\u00f2 le proprie forze armate di un'ampia variet\u00e0 di tipi di armi, la maggior parte lasciate dagli eserciti delle potenze occupanti. Cos\u00ec come nel caso di fucili e carabine, l'Esercito polacco nella guerra contro i sovietici impieg\u00f2 mitragliatrici russe PM M1910 Maxim calibro 7,62 \u00d7 54 mm R, austriache Schwarzlose MG M.07/12 calibro 8 \u00d7 50 mm R Mannlicher, tedesche MG 08 calibro 7,92 \u00d7 57 mm Mauser e francesi Hotchkiss Mle 1914. Questa eterogeneit\u00e0 rappresentava un incubo logistico e nei primi anni 1920 lo stato maggiore dell'Esercito polacco decise di rimpiazzare tutte le vecchio mitragliatrici con un nuovo modello, realizzato sulle specifiche polacche.\nInizialmente fu preferita la Hotchkiss francese, sperimentata durante la guerra sovietico-polacca e adattata alla munizione standard polacca 7,92 \u00d7 57 mm. Tra la fine del 1924 e l'inizio del 1925 vennero ordinate mitragliatrici ckm wz. 25 Hotchkiss dalla Francia e il Ministero della Guerra polacco avvi\u00f2 i negoziati per l'acquisto della licenza di produzione in Polonia. Tuttavia, alle prime prove sul campo le nuove armi si dimostrarono ben al di sotto delle esigenze polacche e delle specifiche dichiarate dal costruttore e i negoziati vennero quindi interrotti. Dalla fine del 1927, il Ministero organizz\u00f2 una competizione per una nuova mitragliatrice pesante a uso generale.\nParteciparono quattro aziende armiere con le relative proposte: la M1928 (versione modificata per l'esportazione della Browning M1917A1) dell'americana Colt, la cecoslovacca Schwarzlose-Jane\u010dek vz. 07/12/24 (versione ricamerata della Schwarzlose M.07/12), la Vickers in calibro 7,92 mm e una versione migliorata della ckm wz. 25 presentata dalla Hotchkiss. Il modello della Browning risult\u00f2 vincitore di tutte le prove di valutazione, che vennero ripetute nel 1928 e vinte nuovamente dal modello americano. Il ministero decise quindi di acquistare la licenza di produzione dell'arma. Tuttavia, il prezzo richiesto era molto elevato ( dollari americani) e la Colt chiedeva un ordine di 3.000 armi da realizzare nei propri stabilimenti. Nel frattempo era emerso che n\u00e9 la Colt n\u00e9 il suo rappresentante europeo, la Vickers-Armstrongs, avevano registrato il brevetto dell'arma in Polonia. Inoltre, la documentazione per la licenza di produzione del Browning wz. 1928, recentemente acquistata (attraverso la ditta belga Fabrique Nationale de Herstal, agente della Colt), risultava difettosa e le consegne tardarono, scoraggiando i polacchi dall'effettuare ulteriori ordini all'estero. Per questi motivi, il Ministero della guerra decise di ordinare lo sviluppo di una versione locale della Brownig M1917 alla Fabryka Karabinow di Varsavia.\nModifiche.\nA met\u00e0 degli anni 1930 i primi modelli di prove erano pronti e vennero testati su vari poligoni. A marzo 1931 vennero consegnati 200 modelli di pre-serie a unit\u00e0 di prima linea per ulteriori test sul campo, con la denominazione ckm wz. 30. La produzione di serie inizi\u00f2 alla fine dello stesso anno. Le principali differenze tra la copia polacca e l'originale americano erano le seguenti:\nVennero sviluppati e utilizzati tre tipi di affusto a tripode. Il primo modello fu il wz. 30 per la fanteria pesava 29,3 kg, poi sostituito dal wz. 34, migliorato e alleggerito a 26,3 kg. La cavalleria utilizzava il wz. 36, pi\u00f9 moderno e pesante soli 17 kg. Tutti e tre i tipi di affusto potevano essere utilizzati per il tiro antiaereo, montando un'asta aggiuntiva trasportata nella gamba posteriore degli affusti da fanteria o ripiegato sotto la canna e funzionante anche da freno di sparo nell'affusto da cavalleria.\nVarianti.\nVi furono dei tentativi di vendita ad altri paesi, quali Romania, Bulgaria, Estonia, Jugoslavia e Argentina, ma nonostante le valutazioni favorevoli la fabbrica di stato non aveva sufficienti risorse per garantire le consegne. ."}
{"id": "9255078", "revid": "33751", "url": "https://it.wikipedia.org/wiki?curid=9255078", "title": "Kadriorg Stadium", "text": ""}
{"id": "9255079", "revid": "1832335", "url": "https://it.wikipedia.org/wiki?curid=9255079", "title": "Kojij\u016b", "text": "\u00c8 considerata una delle Trentasei poetesse immortali.\nBiografia.\nApparteneva al clan Ki e suo padre era il \"Bett\u014d\" (\u5225\u5f53) del santuario shintoista Iwashimizu Hachiman-g\u016b Ki no Mitsukiyo e sua madre era la poetessa Hanazono Sadaijin-ke no Kodaishin, figlia di Sugawara no Ariyoshi. Una delle sue sorelle era Ki no Ieko, dama di corte e moglie dell'imperatore Toba, era anche cugina di Inpumon'in no Tay\u016b.\nEra la moglie del \"Ch\u016bnagon\" Fujiwara no Korezane. Era anche conosciuta come Hachiman Kojij\u016b (\u516b\u5e61\u5c0f\u4f8d\u5f93) dato il mestiere di suo padre, e come Mitsuyoi no Kojij\u016b (\u5f85\u5bb5\u306e\u5c0f\u4f8d\u5f93) a causa di una poesia pubblicata nello \"Shin Kokin Wakash\u016b\", in cui viene paragonata ad un'oenothera (in giapponese, \"mitsuyoi\").\nIntorno al 1161 inizi\u00f2 il servizio alla corte imperiale prima con l'imperatore Nij\u014d, in seguito con l' imperatrice Fujiwara no Masaruko e l' imperatore Takakura. Ha avuto una relazione romantica con Minamoto no Yorimasa. Intorno al 1179 divenne monaca buddista. Mor\u00ec nell'era Kennin (1201 - 1204) intorno agli ottant'anni.\nPoesia.\nCome poetessa \"waka\", ha partecipato a vari concorsi (\"uta-awase)\" nel 1166, 1167, 1170, 1172 e 1175. Partecip\u00f2 anche ai circoli poetici promossi dall'imperatore in pensione Go-Toba. Il suo stile di poesia era considerato moderato e aveva rapporti amichevoli con Tokudaiji Sanesada, Fujiwara no Shunzei, Taira no Tadamori e il monaco buddista Saigy\u014d. Ha realizzato una raccolta personale delle sue poesie nel \"Kojij\u016b-sh\u016b\" (\u5c0f\u4f8d\u5f93\u96c6) e 55 delle sue poesie furono incluse nell'antologia imperiale \"Senzai Wakash\u016b\"."}
{"id": "9255082", "revid": "33751", "url": "https://it.wikipedia.org/wiki?curid=9255082", "title": "Palazzo Kadriorg", "text": ""}
{"id": "9255085", "revid": "59785", "url": "https://it.wikipedia.org/wiki?curid=9255085", "title": "Pergamo (Cipro)", "text": "Pergamo (; in turco: \"Beyarmudu\"), tradizionalmente \"Pergama\", \u00e8 una citt\u00e0 situata \"de jure\" nel distretto di Larnaca della Repubblica di Cipro e \"de facto\" nel distretto di Gazima\u011fusa della Repubblica Turca di Cipro del Nord.\nGeografia fisica.\nPergamo \u00e8 situato 23 km a ovest della citt\u00e0 di Famagosta, 16 km a nord della citt\u00e0 di Larnaca, 4 km a nord-est del villaggio di Pile, ed \u00e8 situato sulla linea di confine della TRNC. Il villaggio \u00e9 adiacente all'area della base britannica di Dhekelia. Esso si trova nella parte pi\u00f9 meridionale della pianura della Messaria.\nStoria.\nSi tratta di un antico borgo le cui radici risalgono al medioevo. \u00c8 citato come \"Pergama\" nella Mappa veneziana preparata da Giacomo Franco e datata 1597. Mentre nel periodo ottomano era un villaggio appartenente a Famagosta, nel 1920 fu incluso nel distretto di Larnaca dall'amministrazione britannica. Il suo nome fu cambiato in Beyarmudu nel 1958. Dopo il 1974 gran parte del paese rimase entro i confini della TRNC. Nel 1980 divenne comune. Oggi, la linea di confine che separa la TRNC e la \"British Base Area\" attraversa il villaggio. I confini dell'area della base di Dhekelia, tracciati nel 1960, vengono controllati dal 1974. A causa del fatto che il villaggio \u00e8 stato diviso in due, nella zona di \u00dcsler sono rimaste molte case e terreni agricoli. L'accesso legale a queste aree avviene dai valichi militari o dal valico di confine con la repubblica di Cipro del villaggio.\nDemografia.\nPergamo inizi\u00f2 ad essere islamizzato all'inizio del periodo ottomano. Nel censimento del 1831, che considerava solo gli uomini, la sua popolazione era di 16 abitanti, tutti musulmani. Nel censimento condotto dall'amministrazione britannica nel 1891, la popolazione totale era pari a 96 abitanti, la maggioranza dei quali era turca. Prima della seconda guerra mondiale il villaggio ospit\u00f2 per un po' anche russi. La popolazione, che aument\u00f2 rapidamente dopo questa data, raggiunse nel 1960 gli 826 abitanti, tutti turchi. Questa situazione \u00e8 continuata durante gli anni della Repubblica di Cipro e la popolazione \u00e8 risultata essere pari a 1190 abitanti nel censimento del 1973. In questo periodo ospit\u00f2 anche circa 150 immigrati provenienti da Lefkara e Anafotida, che dovettero emigrare nel conflitto intercomunitario iniziato nel 1964.\nEconomia.\nPer lo pi\u00f9 gli abitanti del comune vivono nella cittadina. Inoltre, vi sono alcune famiglie portate dalla Turchia per lavorare nell'agricoltura. Il valico di confine con la Repubblica di Cipro, aperto al pubblico nel 2003, ha dato un grande contributo all'economia e alla mobilit\u00e0 umana del paese. Il valico era gi\u00e0 aperto prima del 2003, consentendo una mobilit\u00e0 limitata delle persone, solitamente lavoratori del Sud e coloro che soggiornano a Pyla.\nAlcune persone lavorano nell'area delle basi britanniche proprio accanto ad essa, alcune lavorano in aziende nel sud di Cipro, alcune lavorano nell'agricoltura e alcune lavorano come dipendenti pubblici. Ci sono anche coloro che in precedenza erano emigrati all'estero, soprattutto in Inghilterra, e che poi sono rimpatriati. Inoltre, alcune famiglie si sono trasferite al sud di Cipro per motivi di lavoro grazie alla facilit\u00e0 di accesso alla zona greca. A causa della vicinanza delle abitazioni su entrambi i lati del confine e della mancanza di una vera e propria linea di confine, nel villaggio si verificano frequentemente attraversamenti illegali e incidenti di contrabbando..\nAgricoltura.\nI terreni di Pergamo sono in gran parte fertile terra rossa mediterranea. In questo tipo di terreno vengono generalmente praticate l'agricoltura arida e la coltivazione delle patate."}
{"id": "9255107", "revid": "31886", "url": "https://it.wikipedia.org/wiki?curid=9255107", "title": "Urupuyu", "text": "Urupuyu \u00e8 un genere di ragni appartenente alla famiglia Salticidae.\nDistribuzione.\nLe 3 specie sono state reperite in Ecuador.\nTassonomia.\nPer la descrizione delle caratteristiche di questo genere sono stati esaminati gli esemplari tipo di \"U. antisana\" .\nNon sono stati esaminati esemplari di questo genere dal 2017.\nAttualmente, a gennaio 2022, si compone di 3 specie:"}
{"id": "9255112", "revid": "767487", "url": "https://it.wikipedia.org/wiki?curid=9255112", "title": "The Doll Master", "text": "The Doll Master () \u00e8 un film del 2004 scritto e diretto da Jeong Yong-ki.\nTrama.\nAll'interno di un'isolata villa di campagna, sede di un museo di bambole umanizzate, si ritrovano su invito del curatore del museo Choi Jin-wan e della misteriosa creatrice di bambole Im Jae-won quattro sconosciuti: Park Hae-mi, una scultrice dal carattere calmo e cortese; Lee Sun-young, una studentessa loquace e frivola, giunta nella residenza all'insaputa dei suoi genitori; Hong Jung-ki, un fotografo donnaiolo; Jung Young-ha, scrittrice estremamente introversa e timorosa, con un'attenzione quasi maniacale per il proprio bambolotto Damien. Al gruppo si aggiunge \u2013 non invitato \u2013 anche il modello Kim Tae-sung, tuttavia dopo un'iniziale contrariet\u00e0 il curatore gli permette di restare. I cinque sono stati convocati per essere d'ispirazione a Jae-won, e come premio al termine dell'esperienza avrebbero ricevuto una bambola con le loro sembianze.\nIn realt\u00e0, ben presto nella villa cominciano a verificarsi eventi inquietanti, che conducono infine alla morte di Young-ha, Sun-young e Jung-ki. I delitti sembrano essere collegati a una misteriosa ragazzina vestita di rosso, Mi-na, tuttavia a essere accusata degli omicidi \u00e8 Hae-mi: Tae-sung, che in realt\u00e0 era un poliziotto sotto copertura giunto sul luogo per proseguire le proprie indagini, ammanetta cos\u00ec la donna. Poco dopo, viene per\u00f2 alla luce la verit\u00e0: colei che aveva ordito l'intero piano era stata dall'inizio la stessa creatrice Im Jae-won, posseduta dal fantasma vendicativo di una bambola a cui avevano sessant'anni prima crudelmente ucciso il padrone; i cinque invitati erano i discendenti degli assassini, e a causa di ci\u00f2 meritavano tutti la morte secondo la \"donna\".\nJin-wan \u2013 in realt\u00e0 fratello di Jae-won \u2013 aveva accettato di collaborare col fantasma a patto che al termine della vendetta abbandonasse il corpo della sorella, mentre Mi-na era un giocattolo che Hae-mi aveva posseduto in passato, e che grazie all'amore della sua padrona aveva finito per acquisire un'anima. Poco prima di essere uccisa, Hae-mi viene per\u00f2 salvata \"in extremis\" dal marito di Jae-won, un uomo che fino a quel momento era stato tenuto prigioniero nella cantina della vita e che mediante uno stratagemma era riuscito a fuggire. Usciti dalla villa, i due \u2013 unici superstiti dell'incredibile vicenda \u2013 decidono di bruciare l'intera residenza e i corpi contenuti al suo interno, riflettendo amaramente sull'accaduto.\nDistribuzione.\nIn Corea del Sud la pellicola \u00e8 stata distribuita da Lotte Cinema a partire dal 30 luglio 2004; in Italia i diritti dell'opera sono stati acquisiti dalla P.F.A. Films, mentre la distribuzione \u00e8 stata a cura della 01 Distribution, a partire dal settembre 2008."}
{"id": "9255113", "revid": "1346043", "url": "https://it.wikipedia.org/wiki?curid=9255113", "title": "Doll Master", "text": ""}
{"id": "9255114", "revid": "1346043", "url": "https://it.wikipedia.org/wiki?curid=9255114", "title": "Inhyeongsa", "text": ""}
{"id": "9255125", "revid": "439868", "url": "https://it.wikipedia.org/wiki?curid=9255125", "title": "Piazza della Vittoria (Bolzano)", "text": "Piazza della Vittoria (in tedesco \"Siegesplatz\") \u00e8 una piazza nella circoscrizione Gries-San Quirino di Bolzano.\nStoria.\nLa piazza venne realizzata negli anni trenta dopo la vittoria italiana nella prima guerra mondiale e allo scopo durante il ventennio fascista venne incaricato Marcello Piacentini di edificare un quartiere con caratteristiche italiane ed improntato allo stile del razionalismo italiano. Il corso della Libert\u00e0 conserva grandi palazzi con facciate e porticati e quando arriva in piazza della Vittoria si apre in un grande giardino dove si trova il monumento alla Vittoria. Nel corso degli anni, per il suo nome e per il suo monumento, \u00e8 stata al centro di dibattiti e in tempi recenti si \u00e8 deciso di rivisitare lo spazio dedicato al parco.\nOrigine del nome.\nPiazza della Vittoria deve il suo nome alla celebrazione della vittoria italiana del 1918 e brevemente, nel 2002, venne rinominata \"piazza della Pace\".\nDescrizione.\nLa piazza \u00e8 racchiusa tra grandi edifici in stile razionalista e contiene anche un'ampia area verde a breve distanza dai prati del Talvera vicina al centro storico, nella circoscrizione Gries-San Quirino. Vi si tiene settimanalmente il mercato."}
{"id": "9255126", "revid": "787565", "url": "https://it.wikipedia.org/wiki?curid=9255126", "title": "Giuseppe Lo Moro", "text": "Biografia.\nNacque a Gioia Turo, provincia di Reggio Calabria, il 13 novembre 1910, all'interno di una modesta famiglia operaia. Dopo aver frequentato la prima classe della Scuola di avviamento al lavoro, inizi\u00f2 a lavorare come montatore elettricista. Nel luglio 1928 si arruol\u00f2 volontario nella Regia Aeronautica in qualit\u00e0 di aviere allievo pilota, ottenendo il brevetto di pilota militare nel settembre 1929 con il grado di sergente e venendo posto in congedo l'anno successivo per fine ferma. Richiamato in servizio attivo nel marzo 1935 frequent\u00f2 la Scuola caccia di Aviano, presso il 4\u00ba Stormo Caccia Terrestre. Destinato all'aviazione dell'Eritrea dal gennaio 1936 partecip\u00f2 alle operazioni durante la guerra d'Etiopia con la 1\u00aa Squadriglia. Promosso sergente maggiore nel dicembre 1936, trasferito in servizio continuativo per merito di guerra, rientr\u00f2 in Italia nel febbraio 1937 assegnato al 53\u00ba Stormo Caccia Terrestre. Alcuni mesi dopo fu assegnato all'Aviazione Legionaria e mandato a combattere nella guerra di Spagna. Assegnato alla Squadriglia Autonoma Caccia-Mitragliamento equipaggiata dapprima con i biplani IMAM Ro.37 Lince, e poi con i caccia Fiat C.R.32, cadde in combattimento il 15 aprile 1938, e fu decorato con la medaglia d'oro al valor militare alla memoria."}
{"id": "9255129", "revid": "111325", "url": "https://it.wikipedia.org/wiki?curid=9255129", "title": "Audi e-tron quattro", "text": ""}
{"id": "9255131", "revid": "599013", "url": "https://it.wikipedia.org/wiki?curid=9255131", "title": "Surafel Dagnachew", "text": "Carriera.\nClub.\nHa giocato nella prima divisione etiope.\nNazionale.\nDebutta con la nazionale etiope il 4 agosto 2019 in occasione dell'incontro di qualificazione per il campionato delle nazioni africane 2020 vinto 4-3 contro .\nNel gennaio 2022 viene incluso nella lista finale dei convocati della Coppa delle nazioni africane 2021.\nStatistiche.\n\"Statistiche aggiornate all'8 gennaio 2022\"."}
{"id": "9255135", "revid": "1575398", "url": "https://it.wikipedia.org/wiki?curid=9255135", "title": "Comasira", "text": "Comasira \u00e8 una frazione di Bellano in Provincia di Lecco. Il borgo sorge a 608 metri s.l.m. sulle pendici del monte Croce di Muggio in Valsassina.\nStoria.\nIl borgo di remota origine viene per la prima volta citato nel 1572. Sorto sull'antica via di collegamento tra Bellano e la Valsassina, presenta tutt'oggi in centro un palazzo pretorio utilizzato come prigione durante il medioevo.\nLa tesi pi\u00f9 accreditata sull'origine del toponimo Comasira \u00e8 la derivazione germanica/longobarda da \"homa hiro\" ovvero la \u201cresidenza del signore\u201d, con \"signore\" inteso come padrone o vassallo."}
{"id": "9255142", "revid": "716642", "url": "https://it.wikipedia.org/wiki?curid=9255142", "title": "Yihun Endashew", "text": "Carriera.\nClub.\nHa giocato nella prima divisione etiope.\nNazionale.\nDebutta con la nazionale etiope il 21 novembre 2015 in occasione dell'incontro di Coppa CECAFA perso 1-0 contro il .\nNel gennaio 2022 viene incluso nella lista finale dei convocati della Coppa delle nazioni africane 2021.\nStatistiche.\n\"Statistiche aggiornate all'8 gennaio 2022\"."}
{"id": "9255148", "revid": "1543377", "url": "https://it.wikipedia.org/wiki?curid=9255148", "title": "Finis Glori\u00e6 Mundi", "text": "Finis Glori\u00e6 Mundi (in latino \"la fine della gloria del mondo\") \u00e8 un saggio pubblicato nel 1999 sotto lo pseudonimo di \"Fulcanelli\", gi\u00e0 utilizzato per \"Il mistero delle cattedrali\" e \"Le dimore filosofali\" negli anni Venti-Trenta.\nStoria editoriale.\nEug\u00e8ne Canseliet, sedicente discepolo di Fulcanelli e curatore delle edizioni originali de \"Il mistero delle cattedrali\" e de \"Le dimore filosofali\", dichiar\u00f2 che esisteva una terza opera di Fulcanelli, intitolata \"Finis Gloriae Mundi\", ma che l'autore, dopo avergli consegnato il manoscritto, l'aveva rivoluto indietro per distruggerlo perch\u00e9 non ne era soddisfatto; lasci\u00f2 comunque una sinossi schematica dell'opera.\nNel 1999 lo storico dell'esoterismo Jacques d'Ar\u00e8s fece pubblicare a Londra dalle edizioni Liber Mirabilis una versione di \"Finis Glori\u00e6 Mundi\" che seguiva uno schema radicalmente diverso da quello fornito da Canseliet, e della quale sosteneva di aver ricevuto il manoscritto per posta elettronica. Segu\u00ec un'edizione in spagnolo a Barcellona nel 2002, quindi l'edizione in italiano delle Edizioni Mediterranee di Roma nel 2007.\nContenuto.\nL'autore fa iniziare la sua esposizione dall'analisi del dipinto dello spagnolo Juan de Vald\u00e9s Leal intitolato \"Finis Glori\u00e6 Mundi\", conservato a Siviglia nell'Hospital de la Caridad. Quella che dagli storici dell'arte \u00e8 interpretata come un'allegoria della caducit\u00e0 delle cose mondane \u00e8 ricondotta da Fulcanelli ad una precisa simbologia alchemica; il suo significato ultimo starebbe nell'applicazione dell'\"arte\" (intendendo con questo termine uno dei modi di effettuare il procedimento alchemico) alla societ\u00e0 umana.\nL'autore sostiene che i recenti progressi scientifici negli ambiti della fisica, della chimica e della biologia sarebbero dovuti a conoscenze acquisite dagli alchimisti per primi, ma che gli esponenti della scienza non esoterica, separando la ricerca sperimentale dal cammino di perfezionamento spirituale e senza provare interiormente il dovuto rispetto per la materia oggetto delle loro ricerche, si siano resi responsabili di orrori come lo sgancio delle bombe atomiche sul Giappone e la manipolazione del genoma umano.\nRicollegandosi all'allegoria delle quattro et\u00e0 (et\u00e0 dell'oro, dell'argento, del bronzo e del ferro), risalente all'antichit\u00e0 e citata anche in testi sacri come il libro di Daniele, si ammonisce che delle deviazioni auspicate dalla scienza moderna (che dalla corrente et\u00e0 del ferro proporrebbe di tornare repentinamente all'et\u00e0 dell'oro) potrebbero mettere a repentaglio la sopravvivenza stessa dell'umanit\u00e0; qualcosa di simile potrebbe essere stata anche la causa, per l'autore, della distruzione di Atlantide. Per questo motivo, gli scienziati del presente sono spesso apostrofati nel testo col termine deteriore di \"soffiatori\", usato per indicare gli alchimisti che erano interessati solo al profitto invece che alla conoscenza.\nL'antico testo ermetico della \"Tavola di smeraldo\" \u00e8 interpretato come un testo profetico che si \u00e8 visto in gran parte avverarsi nel XX secolo, con l'invenzione della bomba atomica e lo sbarco sulla Luna. L'autore d\u00e0 poi un giudizio molto negativo sulla politica estera portata avanti dagli Stati Uniti e l'attribuisce al sentimento di \"eccezionalit\u00e0\" dei suoi cittadini, che si sentirebbero come il \"popolo eletto\", tracciandone le origini fino ai Padri Pellegrini del XVII secolo. I primi scienziati della Nuova Inghilterra avrebbero avuto una preparazione carente in alchimia e da ci\u00f2 sarebbe discesa una sopravvalutazione dell'aspetto materiale della ricerca \u2013 alimentato ulteriormente dai suoi innegabili successi pratici \u2013 a scapito di quello spirituale. Questa dicotomia si sarebbe quindi diffusa in tutta la societ\u00e0 americana; come reazione ad un clima culturale impregnato d'ateismo, si sarebbero sviluppati dei succedanei dell'autentica spiritualit\u00e0, come in passato lo spiritismo ed ora la \"New Age\" (di cui l'autore denuncia l'inconsistenza, sul piano astronomico, del preteso passaggio all'era dell'Acquario). Tuttavia, l'autore ritiene che finch\u00e9 l'afflato spirituale sar\u00e0 presente nell'essere umano ci sar\u00e0 speranza per il futuro, e che il vero scopo della via alchemica \u00e8 rendere l'uomo veramente libero.\nDibattito sull'autenticit\u00e0.\nSubito dopo la pubblicazione della prima edizione nel 1999 divamparono le polemiche sull'autenticit\u00e0 del testo. I riferimenti a scoperte scientifiche e ad avvenimenti recenti, oltre alla differente visione escatologica che sembrava contraddire quella delle opere precedenti, rendevano praticamente impossibile attribuire la paternit\u00e0 del testo allo stesso Fulcanelli de \"Il mistero delle cattedrali\" e de \"Le dimore filosofali\", che secondo quanto dichiarato da Casteliet sarebbe nato nel 1839. Per la studiosa Genevi\u00e8ve Dubois, Jacques d'Ar\u00e8s avrebbe redatto \"Finis Glori\u00e6 Mundi\" sulla base di scritti inediti di Pierre Dujols de Valois, mentre per Jean-Paul Thomas si sarebbe trattato n\u00e9 pi\u00f9 n\u00e9 meno di un'impostura ad opera di d'Ar\u00e8s e di Jean-Marc Savary, altro curatore dell'edizione."}
{"id": "9255149", "revid": "93436", "url": "https://it.wikipedia.org/wiki?curid=9255149", "title": "Finis Gloriae Mundi", "text": ""}
{"id": "9255150", "revid": "1702319", "url": "https://it.wikipedia.org/wiki?curid=9255150", "title": "Thunderstone (disambigua)", "text": ""}
{"id": "9255155", "revid": "1543377", "url": "https://it.wikipedia.org/wiki?curid=9255155", "title": "Faye Schulman", "text": "Biografia.\nPrimi anni di vita.\nFaigel Lazebnik nacque il 28 novembre 1919 a Sosnkowicze, nella Polonia orientale (ora Lenin nella Bielorussia occidentale) come quinta di sette figli nati da Yakov e Rayzel (Migdalovich) Lazebnik. La famiglia era composta da ebrei ortodossi; all'et\u00e0 di 10 anni Faye divenne apprendista di suo fratello Moishe, fotografo del villaggio, rilevando in seguito il suo studio all'et\u00e0 di 16 anni.\nOlocausto.\nDopo che i nazisti invasero la Bielorussia, la sua famiglia fu imprigionata nel ghetto di Lenin. Il 14 agosto 1942, le forze tedesche uccisero 1.850 ebrei del ghetto, compresa gran parte della sua famiglia. 26 ebrei non furono uccisi e Schulman fu risparmiata grazie alle sue competenze fotografiche. Fu reclutata per lavorare come fotografa per i nazisti. Svilupp\u00f2 una fotografia in cui pot\u00e9 veder rappresentata la sua famiglia morta in una fossa comune, e questo episodio la convinse a unirsi alla resistenza. Si un\u00ec alla Brigata Molotava, composta principalmente da prigionieri di guerra sovietici fuggiti dalla prigionia tedesca, e lavor\u00f2 per loro come infermiera dal settembre 1942 al luglio 1944. Dopo un saccheggio di Lenin, ottenne la sua attrezzatura fotografica, scattando oltre 100 fotografie della Resistenza. Quando l'Armata Rossa liber\u00f2 la Bielorussia nel luglio 1944, si riun\u00ec con due dei suoi fratelli e lasci\u00f2 la brigata dopo essere stata presentata al suo futuro marito, Morris Schulman.\nRiguardo ai partigiani sovietici, Schulman ha ricordato che Nelle sue memorie, ha raccontato di furti e ubriachezza, di un ufficiale che l'ha quasi uccisa quando ha rifiutato le sue avances, e di antisemitismo, scrivendo: \"Poich\u00e9 ero ebrea, ho dovuto lavorare il doppio per essere considerata degna quanto le ragazze gentili. Quando lavoravo notte e giorno mi dicevano: 'Non sei come una ragazza ebrea. Sei proprio come le ragazze russe.' Questo doveva essere un complimento\". Lei rispondeva sempre: \"'S\u00ec, ma io sono ebrea.' Il mio lavoro come infermiera, fotografa e soprattutto come soldatessa \u00e8 stato un motivo sufficiente per me per stare in piedi, per essere orgogliosa di me stessa e del mio retaggio.\"\nNonostante questi limiti, era grata ai partigiani per il loro aiuto nella sconfitta dei nazisti. A proposito dell'esperienza, ha scritto: \nDopoguerra.\nNel 1944, Faye spos\u00f2 Morris Schulman e visse a Pinsk, in Bielorussia. Dopo la guerra, la coppia rimase nel campo profughi di Landsberg in Germania, dove aiutarono a contrabbandare armi a sostegno dell'indipendenza israeliana. Nel 1948 emigrarono in Canada dove lei prese a lavorare in una fabbrica di vestiti e successivamente dipinse fotografie a mano e dipinse a olio.\nVita privata.\nNel 1948 Schulman emigr\u00f2 a Toronto. Mor\u00ec all'et\u00e0 di 101 anni, lasciando due figli (Sidney e Susan), sei nipoti (Michael, Daniel, Nathan, Rachelle, Matthew e Steven) e tre pronipoti (Imogene, Beckham e Lila).\nEredit\u00e0 e scritti.\nSchulman \u00e8 stata decorata dai governi sovietico/bielorusso, statunitense e canadese. Nel 1995 ha scritto \"A Partisan's Memoir: Woman of the Holocaust\". Successivamente \u00e8 apparsa in un documentario della PBS del 1999, \"Daring to Resist: Three Women Face the Holocaust\"."}
{"id": "9255162", "revid": "1870933", "url": "https://it.wikipedia.org/wiki?curid=9255162", "title": "Wubetu Abate", "text": "Carriera.\nAllenatore.\nIl 25 settembre 2020 viene nominato nuovo CT della nazionale etiope succedendo ad Abraham Mebratu.\nIl 30 marzo 2021 ottiene il pass per la coppa delle nazioni africane 2021 grazie al pareggio a reti inviolate fra e che rende ininfluente la sconfitta contro la avvenuta poche ore prima."}
{"id": "9255165", "revid": "297059", "url": "https://it.wikipedia.org/wiki?curid=9255165", "title": "Libro penitenziale", "text": "Un libro penitenziale \u00e8 un libro o un insieme di regole della Chiesa cristiana riguardanti il sacramento della penitenza in uso in particolare durante il Medioevo. Sviluppato per la prima volta dai monaci irlandesi nel VI secolo d.C. consisteva in un elenco dei peccati associati alle opportune penitenze prescritte per loro. Utilizzati prevalentemente per evitare disuguaglianze nei trattamenti servivano anche come manuale per i confessori. Iniziarono ad essere utilizzati quando il tradizionale metodo di espiazione dei peccati utilizzato nell'et\u00e0 antica del cristianesimo, ovvero la confessione pubblica e irripetibile, and\u00f2 in disuso per la difficolt\u00e0 di applicazione e la rigidit\u00e0. Agli inizi del XI secolo il vescovo Burcardo di Worms fu l'autore di un penitenziale, chiamato \"Corrector\", che ebbe una grande diffusione e serv\u00ec da base per i successivi. "}
{"id": "9255166", "revid": "297059", "url": "https://it.wikipedia.org/wiki?curid=9255166", "title": "Libri penitenziali", "text": ""}
{"id": "9255167", "revid": "787565", "url": "https://it.wikipedia.org/wiki?curid=9255167", "title": "Luigi Lodi (militare)", "text": "Biografia.\nNacque a Bologna il 18 aprile 1910, Dopo aver conseguito il diploma presso il Liceo Scientifico \"Augusto Righi\" di Bologna nel 1928, si iscrisse alla facolt\u00e0 di ingegneria della Ateneo Bolognese. All'et\u00e0 di diciotto anno entr\u00f2, per concorso, presso la Regia Accademia Aeronautica di Caserta, Corso Falco, uscendone con grado di sottotenente in servizio permanente effettivo nel luglio 1931. Dopo aver frequentato la Scuola caccia di Aviano nel novembre 1938 consegu\u00ec l'abilitazione al pilotaggio dei velivoli da caccia. Promosso tenente svolse pi\u00f9 volte incarichi di istruttore professionale di volo e di insegnante di materie scientifiche ai corsi per allievi piloti. Promosso capitano nel giugno 1936, nel dicembre successivo fu assegnato all'Aviazione Legionaria e mandato a combattere nella guerra di Spagna. \nLa guerra di Spagna.\nNel mese di ottobre del 1936 furono sbarcati in terra iberica ulteriori 60 caccia Fiat C.R.32, seguiti da un numero similare tra il mese di novembre e quello di gennaio 1937. A queste forniture seguirono 20 caccia Fiat C.R.42 quadriarma che partirono dal porto di Le Spezia nel tardo mese di dicembre a bordo del piroscafo \"Aniene\", arrivando a Siviglia il 1 gennaio 1937. Oltre agli aerei a bordo dell'\"Aniene\" si trovavano 33 piloti, 8 meccanici motoristi, 8 armieri, e tre avieri di altre categorie.\nAlla testa di questa spedizione si trovava il tenente colonnello Alberto Canaveri (alias Franco Signorelli) che doveva assumere il comando del reggimento, o Stormo da Caccia dell'Aviazione Legionaria. Tra gli altri piloti vi erano i comandanti di squadriglia capitani Armando Fran\u00e7ois (alias Martori) e Luigi Lodi (alias Marcelli), i tenenti Enrico Degli Incerti (alias Tocci) e Alfiero Mezzetti (alias Mariani), 10 sottotenenti e 18 sottufficiali. Durante il seguente viaggio da La Spezia, il 4 febbraio 1937 l'\"Aniene\" trasport\u00f2 altri 12 C.R.32, il comandante di quadriglia Mario Viola e 11 piloti di rimpiazzo, cinque sottotenenti e sei sottufficiali. Successivamente nominato comandante della 3\u00aa Squadriglia del I Gruppo Caccia, cadde in combattimento il 15 febbraio 1937 durante un'azione di supporto ad un attacco nazionalista sul fronte di Jarama. Impegnato combattimento sul cielo di Madrid contro una formazione di caccia nemici mentre si trovava ai comandi di un Fiat C.R.32 quadriarma, riusc\u00ec ad abbattere due aerei nemici e fu poi a sua volta abbattuto da un caccia Polikarpov I-16 Rata repubblicano. Fu decorato con la medaglia d'oro al valor militare alla memoria. Nel gennaio 1940 gli fu conferita la laurea in ingegneria honoris causa."}
{"id": "9255169", "revid": "297059", "url": "https://it.wikipedia.org/wiki?curid=9255169", "title": "Penitenziale", "text": ""}
{"id": "9255174", "revid": "1318658", "url": "https://it.wikipedia.org/wiki?curid=9255174", "title": "Chiesa della Pia Casa de' poveri derelitti di Ges\u00f9 Cristo", "text": "La chiesa della Pia Casa de' poveri derelitti di Ges\u00f9 Cristo \u00e8 una chiesa sconsacrata di Pavia, in Lombardia.\nStoria.\nLa Pia Casa de' poveri derelitti di Ges\u00f9 Cristo sorse nel 1614 per disposizione testamentaria di Paolo Antonio Piacentini, sacerdote che divenne in seguito frate domenicano. L\u2019istituto, amministrato dalla congregazione della piet\u00e0 di Sant\u2019Ambrogio (formata dai domenicani di San Tommaso, dal rettore della chiesa di Santa Maria in Corte Cremona, da un membro del consorzio di San Siro e da due rappresentati di famiglie aristocratiche pavesi) aveva il compito di dare vitto (costituito da pane di frumento e vino allungato con acqua), alloggio, fornire un\u2019educazione morale e civile, insegnare a leggere e scrivere e avviare all\u2019apprendimento di un mestiere orfani (anche solo del padre) sia maschi sia femmine di un\u2019et\u00e0 compresa tra i sette e quindici anni. I piccoli ospiti della Casa dovevano portare un abito bianco e una croce nera al collo e potevano uscire dall\u2019istituto per imparare e esercitare un mestiere, mentre nei pomeriggi festivi erano loro concessi alcuni svaghi, come il gioco della dama, del mulino o giocare con la palla. Inoltre era vietato al personale addetto alla sorveglianza dei fanciulli di punirli con bacchette o metodi violenti se questi avessero commesso qualche infrazione. Inizialmente la Casa era situata all'interno dell'ex abitazione di Paolo Antonio Piacentini, nella parrocchia di San Romano (presso il palazzo Mezzabarba), ma nel 1724, grazie alle ricche elargizioni del marchese Aurelio Bellisomi, poterono trasferirsi nella nuova, e pi\u00f9 grande, sede nella parrocchia di Sant'Epifanio, nella contrada della Cuccagna. Nel 1726, presso la nuova sede, l\u2019istituto si dot\u00f2 anche di un oratorio, progettato da Giovanni Antonio Veneroni. Grazie a numerosi lasciti testamentari e donazioni, come quelli del senatore Aurelio Bottigella, del marchese Giovanni Bellingeri e del conte Giovanni Battista Lomeno Gallarati, l'ente riusc\u00ec a costituire un discreto patrimonio formato da case a Pavia, vasti beni fondiari a Gerre Chiozzo, Pinarolo Po, Stradella, Mezzana Corti, Prado e Santa Giuletta, permettendogli inoltre di ricavare ulteriori guadagni grazie agli interessi maturati grazie ai capitali investiti presso il banco di Sant'Ambrogio di Milano o prestati a privati.\nNel 1790, con la riforma dei luoghi pii voluta dall'imperatore Giuseppe II, la Casa de' poveri derelitti venne aggregata ad altre istituti caritativi pavesi e trasferita nei locali del monastero di San Felice, soppresso nel 1786 e trasformato, su progetto di Leopoldo Pollack, in orfanotrofio. L\u2019edificio pass\u00f2 quindi sotto il controllo dell\u2019autorit\u00e0 comunali, che nel 1792 lo adibirono a caserma e tale rimase almeno fino al 1801, ai tempi della repubblica Cisalpina, finch\u00e9 fu ceduto a privati nella seconda met\u00e0 dell\u2019Ottocento.\nDescrizione.\nLa piccola chiesa della Pia Casa dei derelitti \u00e8 un edificio ad aula unica, dotata di largo presbiterio rettangolare e sacrestia. La facciata, dalle linee molto semplici e regolari, \u00e8 dotata di lesene sugli angoli e finestre ellittiche. Nulla rimane degli affreschi, quadri e altari che adornavano l'interno. Molto pi\u00f9 antico (XIV- XV secolo) e il vicino palazzo che originariamente ospitava l'istituto, che conserva sulla facciata un portale e finestre ogivali gotiche (una di esse dotata di ricche modanature) in cotto, tutte tamponate in et\u00e0 moderna, e internamente conserva un portico con arcate semiellittiche."}
{"id": "9255175", "revid": "344646", "url": "https://it.wikipedia.org/wiki?curid=9255175", "title": "Reid Bryson", "text": "Biografia.\nBryson ha conseguito il Bachelor of Arts in geologia nel 1941 all'Universit\u00e0 Denison in Ohio. Durante la seconda guerra mondiale ha prestato servizio come ufficiale meteorologo nel 557th Weather Wing fino al 1946, anno in cui ha cominciato a lavorare all'Universit\u00e0 del Wisconsin-Madison nel Dipartimento di geologia. Nel 1948 ha conseguito il Ph.D in meteorologia all'Universit\u00e0 di Chicago e nello stesso anno ha fondato all'universit\u00e0 del Wisconsin il Dipartimento di meteorologia, diventandone il primo direttore. Nel 1963 ha fondato il \"Center for Climatic Research\" dell'universit\u00e0 del Wisconsin. Nel 1970 ha contribuito in modo determinante alla creazione dell\u2019Institute for Enviromental Studies dell'universit\u00e0 del Wisconsin (poi divenuto Gaylord Nelson Institute), di cui ha assunto la direzione mantenendola fino al 1985, anno del suo ritiro. Dopo il pensionamento \u00e8 stato nominato professore emerito dell'Universit\u00e0 del Wisconsin-Madison. Bryson \u00e8 considerato uno dei pionieri della climatologia. Nel corso della sua carriera ha pubblicato cinque libri e pi\u00f9 di 240 articoli. Era sposato e dalla moglie Francis ha avuto quattro figli.\nPosizioni sui cambiamenti climatici.\nBryson era scettico sull\u2019origine antropica del riscaldamento globale. Lo scienziato riconosceva la realt\u00e0 dell'aumento delle temperature globali, ma riteneva che ci\u00f2 avvenisse per cause naturali e che i cambiamenti climatici siano soggetti a cicli naturali. Bryson affermava che le temperature stanno aumentando perch\u00e9 il mondo sta venendo fuori dalla Piccola era glaciale e non perch\u00e9 l'umanit\u00e0 sta immettendo nell'atmosfera una maggiore quantit\u00e0 di anidride carbonica. "}
{"id": "9255177", "revid": "633110", "url": "https://it.wikipedia.org/wiki?curid=9255177", "title": "Operazione Libert\u00e0 Duratura", "text": ""}
{"id": "9255179", "revid": "1442080", "url": "https://it.wikipedia.org/wiki?curid=9255179", "title": "Luigi Lagna", "text": "Biografia.\nNacque a Collegno, provincia di Torino il 4 marzo 1918. \nFrequent\u00f2 la Scuola di avviamento \"Carlo Boncompagni\"\u00a0di Torino conseguendo all'et\u00e0 di quattordici anni il diploma di abilitazione, passando a lavorare come apprendista meccanico presso l'officina dell'Aeronautica d\u2019Italia. Ammesso diciassettenne, per regolare concorso, e frequentare al corso allievi sottufficiale piloti della Regia Aeronautica presso la Scuola di volo sull'aeroporto di Cameri (Novara), consegu\u00ec il brevetto di pilota. Successivamente trasferito nel marzo 1936 alla Scuola caccia di Aviano fu nominato sergente pilota militare volando sugli apparecchi Fiat C.R.20. Nel luglio successivo fu trasferito alla 159\u00aa Squadriglia, 12\u00ba Gruppo del 50\u00ba Stormo d\u2019assalto si stanza sull'aeroporto di Ciampino Sud, Roma. Nel gennaio 1937 fu assegnato all'Aviazione Legionaria, e mandato a combattere nella guerra di Spagna. Cadde in combattimento il 16 marzo 1937, e fu decorato con la medaglia d'oro al valor militare alla memoria."}
{"id": "9255212", "revid": "1318658", "url": "https://it.wikipedia.org/wiki?curid=9255212", "title": "Bonaventura Secusio", "text": "Biografia.\nNacque a Caltagirone, nel Regno di Sicilia, nel 1558 da Enrico e da Agata Maynardi. Per lui, figlio terzogenito di una famiglia del patriziato locale attiva da oltre un secolo nelle magistrature cittadine, si apr\u00ec a quel punto la strada della carriera ecclesiastica. \nInizi\u00f2 i suoi studi nel 1570, presso il collegio dei gesuiti della sua citt\u00e0 natia, per proseguirli poi tra il 1575 e il 1576 nell'Universit\u00e0 di Catania. A diciott'anni entr\u00f2 nel convento di Santa Maria del Ges\u00f9 dell'Ordine dei frati minori di Caltagirone, ove prese i voti col nome di fra Bonaventura. Nel breve volgere di qualche anno ottenne ogni possibile avanzamento di grado: fu lettore, maestro dei novizi, custode, definitore, provinciale. Nel 1586 affianc\u00f2 l'arcivescovo di Palermo come teologo episcopale e visitatore generale della diocesi. Fu quindi nominato segretario del generale dei minori osservanti e predicatore quaresimale a Roma, avendo modo cos\u00ec di farsi notare e apprezzare anche da papa Clemente VIII. \nIl 4 giugno 1593, il capitolo dei frati minori osservanti riunito a Valladolid lo nomin\u00f2 ministro generale dell'Ordine, carica in quegli anni fortemente manovrata e appannaggio della Corona ispanica. Nei sei anni e mezzo in cui ricopr\u00ec quel ruolo, cui si aggiunsero, Secusio soggiorn\u00f2 a lungo in Spagna e presso la corte. Si adoper\u00f2 per la costituzione di una nuova provincia del suo Ordine nei regni della Nuova Spagna nonch\u00e9 per la diffusione di altri insediamenti dei frati minori osservanti in Francia e nei Paesi Bassi, territori a ragione ritenuti strategici per il rafforzamento del cattolicesimo in quegli anni di nuove guerre di religione in Europa.\nLa carriera diplomatica.\nNel 1597 si vide affidare da Clemente VIII il mandato di affiancare il neoincaricato nunzio Ottavio Mirto Frangipani nella sua azione diplomatica presso il nuovo governatore delle Fiandre spagnole, l'arciduca Alberto VII d'Asburgo. La missione rientrava nella pi\u00f9 ampia manovra politico-diplomatica tesa dal pontefice dopo la conversione al cattolicesimo di Enrico IV, volta a imporre la mediazione di Roma ai fini di un riavvicinamento franco-spagnolo e ad assicurare in tal modo un pieno reinserimento della Santa Sede nella politica internazionale. In questa complessa trama, che conflu\u00ec poi nella pace di Vervins, a giudizio unanime sia degli osservatori coevi sia della storiografia pi\u00f9 recente, Secusio ebbe un ruolo determinante, per quanto parallelo rispetto agli attori ufficiali, ambasciatori e nunzi. Fu lui a gestire e a concludere i contatti preliminari che portarono le parti a riunirsi poi a Vervins nel maggio del 1598. In quei mesi, resi convulsi dal susseguirsi di eventi bellici che tante volte complicarono, pi\u00f9 che facilitare, la ripresa del dialogo tra un molto anziano e oramai prossimo alla morte Filippo II e il re di Francia Enrico IV, Secusio, avvalendosi delle immunit\u00e0 legate alla sua carica di generale dei francescani riformati e dell'impegno che l'Ordine aveva assunto nei confronti di un rafforzamento della propria presenza nelle aree di frontiera, fece la spola tra Bruxelles e Parigi almeno sei-sette volte. Il 3 ottobre 1597 ottenne un'udienza da Enrico IV in un villaggio vicino ad Arras, dando l'avvio alle prime, pi\u00f9 formali, trattative diplomatiche. Riusc\u00ec infine a fare accettare a un esitante Filippo II la restituzione di Calais alla Francia, vero snodo di tutta la trattativa.\nSecusio costitu\u00ec in definitiva la vera cerniera di tutto il negoziato, tanto da vedersi riconoscere dal papa, in virt\u00f9 dei meriti acquisiti in quella circostanza, il conferimento di un canonicato a Roma e, il 10 marzo 1599, del titolo di patriarca latino di Costantinopoli. \nNelle more del trattato di Vervins era stato rimesso al papa l'arbitrato per porre fine alla guerra per il marchesato di Saluzzo, conteso da Enrico IV a Carlo Emanuele I di Savoia, un negoziato complesso che di nuovo Clemente VIII affid\u00f2 alle sue capacit\u00e0 diplomatiche. Sotto la sua mediazione si pervenne alla stipula del trattato di Parigi, il 27 febbraio 1600, che non pose definitivamente termine al conflitto, ma procur\u00f2 a Secusio il riconoscimento di Filippo III, dalle cui decisioni dipendevano in fondo quelle del duca di Savoia. Il sovrano spagnolo, dopo la ratifica della pace tra la Francia e la Savoia cui si approd\u00f2 con il trattato di Lione firmato il 17 gennaio 1601 dal cardinale Pietro Aldobrandini, ma ai cui negoziati non fu estranea ancora una volta la mediazione di Secusio, ne propose la nomina a vescovo di Patti, nel Regno di Sicilia.\nL'attivit\u00e0 pastorale.\nSul piano pastorale la sua azione fu efficace almeno quanto quella che aveva svolto sul piano diplomatico. Egli realizz\u00f2 in Sicilia il modello borromaico di \"buon vescovo\". A Messina, alla cui pi\u00f9 prestigiosa, e pi\u00f9 redditizia, sede episcopale fu promosso il 9 ottobre del 1605, Secusio fece erigere il seminario che avrebbe dovuto selezionare una nuova e pi\u00f9 preparata generazione di chierici e mise mano alla riforma delle circoscrizioni parrocchiali e dei monasteri femminili. Fu anche, pare, tra i committenti di Caravaggio quando questi, dopo l'allontanamento forzoso da Roma per sfuggire ai rigori di una condanna capitale che gravava sulla sua testa e il soggiorno a Napoli e a Malta, tra il 1608 e il 1609 trascorse a Messina alcuni mesi di intensa operosit\u00e0 artistica.\nEntrato, per\u00f2, poi in conflitto per questioni di giurisdizione con le \"\u00e9lite\" locali, Secusio chiese e ottenne, nel giugno del 1609, il trasferimento alla sede vescovile di Catania dove, in oltre dieci anni di governo, riusc\u00ec a impiantare vari aspetti della riforma tridentina: creazione del seminario, riforma delle parrocchie, controllo del clero secolare, fondazione di un convento del suo Ordine, avvio di importanti lavori per il rifacimento delle decorazioni interne e delle suppellettili della cattedrale ne furono le tappe pi\u00f9 significative.\nIn Sicilia continu\u00f2 a servire la causa politica della Corona spagnola. Ci\u00f2 si rese soprattutto evidente quando, nel 1612, in qualit\u00e0 di presidente del braccio ecclesiastico del Parlamento Siciliano, ne peror\u00f2 l'assenso alla richiesta regia di un donativo straordinario assai cospicuo, confermando ancora una volta, anche agli occhi del vicer\u00e9 duca d'Osuna, le sue navigate capacit\u00e0 negoziali.\nMor\u00ec a Catania il 29 marzo 1618.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "9255239", "revid": "1652635", "url": "https://it.wikipedia.org/wiki?curid=9255239", "title": "Obstagoon", "text": ""}
{"id": "9255240", "revid": "547034", "url": "https://it.wikipedia.org/wiki?curid=9255240", "title": "Australia nella seconda guerra mondiale", "text": "La storia militare dellAustralia nella seconda guerra mondiale riguarda il coinvolgimento di questa nazione nell'ambito del conflitto globale. L'Australia fece il suo ingresso nella guerra il 3 settembre 1939, in seguito all'accettazione da parte del governo della dichiarazione di guerra del Regno Unito alla Germania nazista. L'Australia entr\u00f2 poi in seguito in uno stato di guerra anche con altri membri delle potenze dell'Asse, inclusi soprattutto il Regno d'Italia l'11 giugno 1940 e l'Impero giapponese il 9 dicembre 1941. Al momento della cessazione delle ostilit\u00e0, quasi un milione di australiani aveva prestato servizio nelle forze armate, le cui unit\u00e0 militari avevano combattuto principalmente nel teatro europeo, nella campagna del Nordafrica e nel teatro del Pacifico sud-occidentale. Inoltre, lo Stato oceanico sub\u00ec degli attacchi diretti per la prima volta nella sua storia post-coloniale. Le vittime cadute durante la guerra ammontarono a 27\u00a0073 morti e a 23.477 feriti. Molti altri soffrirono di malattie tropicali, inedia e sperimentarono difficili condizioni in cattivit\u00e0: dei 21\u00a0467 prigionieri australiani catturati dai nipponici solo in 14\u00a0000 sopravvissero.\nLe unit\u00e0 dell'esercito australiano furono gradualmente ritirate dal Mediterraneo e dall'Europa in seguito allo scoppio della guerra con il Giappone. Tuttavia, le unit\u00e0 e il personale dell'aeronautica e della marina continuarono a prendere parte alla guerra contro la Germania e l'Italia. Dal 1942 e fino all'inizio del 1944, le truppe australiane svolsero un ruolo chiave nella guerra del Pacifico, rappresentando la maggior parte delle forze alleate impegnate durante i numerosi combattimenti nel teatro del Pacifico sud-occidentale. Sebbene l'esercito fosse in gran parte relegato su fronti sussidiari dalla met\u00e0 del 1944, esso port\u00f2 avanti le operazioni offensive contro Tokyo fino alla fine della guerra.\nLa seconda guerra mondiale contribu\u00ec a importanti cambiamenti nell'economia, nella politica militare e nella politica estera della nazione. La lotta globale acceler\u00f2 il processo di industrializzazione, port\u00f2 allo sviluppo di un esercito pi\u00f9 ampio in tempo di pace e avvi\u00f2 il processo con cui l'Australia spost\u00f2 il centro della sua politica estera dalla Gran Bretagna agli Stati Uniti. Tra le conseguenze si assistette inoltre a un incremento demografico della popolazione australiana anche grazie a innegabili flussi migratori giunti dall'Europa e dall'Assia.\nScoppio della guerra.\nNel periodo interbellico l'Australia soffr\u00ec molto la Grande depressione del 1929, con il risultato che le spese per la difesa australiana scesero drasticamente assieme al calo delle dimensioni e dell'efficacia delle forze armate negli anni 1930. Nel 1931, lo Statuto di Westminster concesse al governo australiano l'indipendenza negli affari esteri e nella difesa. Tuttavia, dalla met\u00e0 degli anni 1930, gli esecutivi australiani che si susseguirono adottarono generalmente la politica britannica nei confronti della Germania nazista, sostenendo dapprima l'appeasement di Adolf Hitler e incoraggiando poi l'alleanza militare anglo-polacca.\nIn concomitanza con l'escalation di aggressioni effettuate dal F\u00fchrer in Europa, il primo ministro Robert Menzies si affrett\u00f2 a chiedere a Londra che questa comunicasse alla Germania l'affiliazione politica della nazione oceanica al Regno Unito. Il 3 settembre 1939, il Regno Unito dichiar\u00f2 guerra allo scadere dell'ultimatum per il ritiro della Germania dalla Polonia. Da un punto di vista squisitamente giuridico, poich\u00e9 lo Statuto di Westminster non era ancora stato ratificato dal parlamento australiano, qualsiasi dichiarazione di guerra del Regno Unito andava ad avere effetto anche per l'Australia. Dopo che gli inglesi informarono Menzies della dichiarazione di guerra, il governatore generale emise un proclama con cui dichiarava l'entrata nel conflitto del suo Paese. Menzies aveva una posizione favorevole al conflitto, in quanto aderiva fermamente all'idea di un sistema di difesa imperiale che sarebbe venuto meno se il Regno Unito fosse stato sconfitto. A quest'ultima visione aderiva anche il popolo australiano, malgrado vi fosse poco entusiasmo per lo scoppio della guerra.\nQuando in Europa iniziarono le ostilit\u00e0, le forze armate australiane erano meno preparate rispetto al principio della prima guerra mondiale nell'agosto del 1914. La marina ( o RAN), la meglio preparata delle tre componenti specializzate, era piccola e scarsamente equipaggiata, con due soli incrociatori pesanti, quattro leggeri, due sloop, cinque cacciatorpediniere obsoleti e un certo numero di navi da guerra ausiliarie e di dimensione ridotta. L'esercito (\"Australian Army\") comprendeva un ristretto nucleo permanente di 3\u00a0000 uomini e 80\u00a0000 volontari che si erano offerti per l'addestramento con le forze militari cittadine (\"Citizen Military Forces\" o CMF). L'aeronautica (\"Royal Australian Air Force\" o RAAF) appariva nello stesso maggiormente precario, godendo di soli 246 mezzi aerei, pochi dei quali moderni. Malgrado il governo del Commonwealth diede vita a una grande espansione militare e trasfer\u00ec alcuni equipaggi e unit\u00e0 della RAAF al controllo britannico allo scoppio della guerra, non si dimostr\u00f2 altrettanto disposto a inviare immediatamente un corpo di spedizione all'estero a causa della minaccia rappresentata dalla potenza giapponese.\nLa prima azione militare australiana ebbe luogo diverse ore dopo la dichiarazione di guerra, quando un cannone a Fort Queenscliff spar\u00f2 un colpo di avvertimento contro un'imbarcazione la cui identificazione non era avvenuta mentre tentava di lasciare Melbourne senza le necessarie autorizzazioni. Il 10 ottobre 1939, uno Short Sunderland del 10\u00ba squadrone che in quel frangente si trovava in Inghilterra per il riequipaggiamento divenne la prima unit\u00e0 aeronautica australiana e del Commonwealth intero a entrare in azione quando intraprese una missione in Tunisia.\nIl 15 settembre 1939 Menzies annunci\u00f2 la formazione della seconda forza imperiale australiana (\"Second Australian Imperial Force\" o AIF). Quest'ultima inizialmente consisteva in 20\u00a0000 uomini organizzati in una divisione di fanteria, la 6\u00aa, e alcune unit\u00e0 ausiliarie. L'AIF era istituzionalmente separata dal CMF, che ebbe uno spazio di manovra limitato all'Australia e ai suoi territori esterni, e al momento della sua istituzione vennero creati dei gruppi di unit\u00e0 ex novo piuttosto che operare dei semplici trasferimenti (come nel caso del CMF). Il 15 novembre Menzies annunci\u00f2 la reintroduzione della coscrizione per il servizio di difesa interna che sarebbe entrata in vigore a partire dal 1\u00ba gennaio 1940. Bench\u00e9 il reclutamento per l'AIF si rivel\u00f2 inizialmente lento, un uomo su sei in et\u00e0 arruolabile aveva fatto accesso alle forze armate nel marzo del 1940 e un'enorme ondata di volontari si fece avanti dopo la caduta della Francia a giugno dello stesso anno. Le ragioni che spingevano a unirsi all'AIF erano varie, la pi\u00f9 comune delle quali riguardava il senso del dovere di difesa dell'Australia e dell'Impero britannico. Nei primi mesi del 1940, ciascuno dei servizi introdusse norme che vietavano l'arruolamento di persone non \"indiscutibilmente di origine europea\"; mentre questi regolamenti andarono rigorosamente applicati dalla RAN e dall'esercito, la RAAF continu\u00f2 ad accettare un piccolo numero di australiani non europei.\nLe principali unit\u00e0 dell'AIF furono costituite tra il 1939 e il 1941. La 6\u00aa divisione si form\u00f2 nei mesi di ottobre e novembre 1939 e si imbarc\u00f2 per il Medio Oriente all'inizio del 1940 per completare il proprio addestramento e ricevere equipaggiamenti all'avanguardia dopo che il governo britannico aveva assicurato al governo australiano che il Giappone non rappresentava una minaccia immediata. La divisione aveva lo scopo di unirsi alla British Expeditionary Force in Francia quando avrebbe concluso i preparativi, ma ci\u00f2 non accadde in quanto le forze dell'Asse conquistarono la Francia prima che la guarnigione fosse pronta. Le altre tre divisioni di fanteria dell'AIF (la 7\u00aa, l'8\u00aa e la 9\u00aa divisione) videro la luce nella prima met\u00e0 del 1940, cos\u00ec come un quartier generale del I corpo d'armata (\"I Corps\") e numerose unit\u00e0 di supporto. Tutte queste divisioni e la maggioranza delle unit\u00e0 di sostegno sopraccitate agirono all'estero durante il 1940 e il 1941. Una divisione corazzata dell'AIF (la 1\u00aa divisione d'armata) fu anch'essa costituita all'inizio del 1941, ma non lasci\u00f2 mai l'Australia.\nSebbene inizialmente il governo avesse pianificato di dispiegare l'intera RAAF all'estero, in seguito decise di concentrare le proprie risorse sull'addestramento dell'equipaggio dell'aeronautica per facilitare una massiccia espansione del potenziale del Commonwealth. Alla fine del 1939, l'Australia e gli altri Domini istituirono l\"Empire Air Training Scheme\" (EATS) per addestrare un gran numero di uomini nella Royal Air Force (RAF) e altre unit\u00e0 aeree del Commonwealth. Alla fine, quasi 28\u00a0000 australiani seguirono tale percorso di addestramento nelle scuole in Oceania, Canada e Rhodesia. Mentre varie reclute confluirono nello squadrone dell'articolo XV, la maggior parte oper\u00f2 con gli squadroni britannici e altri del Dominio. Inoltre, questi squadroni nominalmente \"australiani\" non erano sotto il controllo della RAAF e gli oceanici spesso costituivano una minoranza etnica negli aviatori disponibili. Dato che il governo di Canberra non aveva un controllo effettivo sullo schieramento di aviatori addestrati tramite l'EATS, diversi storici australiani ritengono che una simile scelta ostacol\u00f2 lo sviluppo della capacit\u00e0 di difesa dell'Australia. Tuttavia, gli aviatori della RAAF addestrati tramite l'EATS rappresentavano circa il 9% di tutti gli equipaggi che combatterono per la RAF nei teatri europei e mediterranei e diedero un contributo importante alle operazioni alleate.\nNord Africa, Mediterraneo e Medio Oriente.\nDurante i primi anni del conflitto, la strategia militare dell'Australia era strettamente allineata a quella del Regno Unito. In virt\u00f9 di siffatta premessa, quasi tutte le unit\u00e0 militari australiane dispiegate all'estero nel 1940 e nel 1941 furono inviate nel Mediterraneo e nel Medio Oriente, dove rappresentavano una forza fondamentale nell'area. Le tre divisioni di fanteria dell'AIF inviate in Medio Oriente parteciparono a diverse operazioni, cos\u00ec come gli squadroni e le navi da guerra della RAAF attive in questo teatro.\nNord Africa.\nIl RAN risult\u00f2 il primo dei servizi australiani ad agire nel teatro del Mediterraneo. Nel momento in cui l'Italia entr\u00f2 in guerra il 10 giugno 1940, la RAN disponeva di un solo incrociatore (\"Sydney\") e i cinque \"stagionati\" cacciatorpediniere definiti dalla propaganda nazista \"flottiglia di rottami di ferro\" ad Alessandria a fianco della Flotta del Mediterraneo britannica. Durante i primi giorni della battaglia del Mediterraneo, la \"Sydney\" affond\u00f2 un cacciatorpediniere italiano e la \"Voyager\" un sottomarino. La flotta del Mediterraneo mantenne un alto ritmo operativo e il 19 luglio la \"Sydney\", assieme a uno squadrone di cacciatorpediniere britannici di scorta, ingaggi\u00f2 i veloci incrociatori leggeri italiani \"Bartolomeo Colleoni\" e \"Giovanni delle Bande Nere\" nella battaglia di Capo Spada, affondando il primo. Le imbarcazioni australiane trascorsero gran parte del loro tempo in mare per tutto il 1940. La nave sorella della \"Sydney\", la \"Perth\", la rimpiazz\u00f2 nel febbraio del 1941.\nL'esercito australiano fu coinvolto per la prima volta nell'ambito dell'Operazione Compass, ovvero la vittoriosa offensiva condotta dal Commonwealth in Nord Africa che ebbe luogo tra il dicembre 1940 e il febbraio 1941. La 6\u00aa divisione subentr\u00f2 alla 4\u00aa divisione indiana il 14 dicembre: malgrado non fosse completamente equipaggiata, essa aveva completato il suo addestramento e gli era stato assegnato il compito di catturare le fortezze italiane aggirate dalla 7\u00aa divisione corazzata britannica durante la sua avanzata.\nLa 6\u00aa divisione entr\u00f2 in azione a Bardia il 3 gennaio 1941. Sebbene una pi\u00f9 nutrita forza italiana presidiasse la fortezza, grazie al supporto di carri armati e artiglieria britannici, la fanteria australiana penetr\u00f2 rapidamente nelle linee difensive. Il grosso delle truppe italiane si arrese il 5 gennaio e gli australiani fecero 40\u00a0000 prigionieri. Forte di questo successo, la 6\u00aa divisione assalt\u00f2 la fortezza di Tobruch il 21 gennaio, mettendola in sicurezza il giorno successivo e catturando altri 25\u00a0000 prigionieri italiani. Successivamente, il gruppo si spinse a ovest lungo la strada costiera verso la Cirenaica ed espugn\u00f2 Bengasi il 4 febbraio. Quando la 6\u00aa divisione and\u00f2 riassegnata in Grecia a seguito dell'Operazione Marita, le subentr\u00f2 nel mese di febbraio la scarsamente addestrata 9\u00aa divisione, alla quale si assegnarono compiti difensivi in Cirenaica.\nNell'ultima settimana del marzo del 1941, una forza a guida tedesca lanci\u00f2 l'Operazione Sonnenblume e surclass\u00f2 rapidamente le forze alleate nell'area, costringendo al ritiro generale verso l'Egitto (aprile 1941). La 9\u00aa divisione costitu\u00ec la retroguardia di questo ritiro e, in data 6 aprile, ricevette l'ordine di difendere l'importante citt\u00e0 portuale di Tobruch per almeno due mesi. Durante l'assedio che ne segu\u00ec, il gruppo difensivo degli australiani, assistito dalla 18\u00aa brigata della 7\u00aa divisione e dall'artiglieria e dai reggimenti corazzati britannici, sfrutt\u00f2 con accortezza le fortificazioni e i cannoni disponibili seguendo rigidi turni di pattugliamento per contenere e sconfiggere i ripetuti attacchi della fanteria e dei mezzi corazzati tedeschi. La flotta del Mediterraneo sostenne i difensori di Tobruch e i non pi\u00f9 modernissimi cacciatorpediniere australiani effettuarono quante pi\u00f9 consegne possibili di approvigionamenti nel porto. Durante queste operazioni furono affondate la \"Waterhen\" e la \"Parramatta\", due imbarcazioni ostili. Su richiesta del governo australiano, il grosso della 9\u00aa divisione abbandon\u00f2 Tobruch nel settembre e nell'ottobre 1941, venendo sostituita dalla 70\u00aa divisione britannica. Il 2/13\u00ba battaglione fu costretto a rimanere a Tobruch fino alla fine dell'assedio a dicembre, quando il convoglio che lo stava evacuando sub\u00ec un'aggressione. La difesa della citt\u00e0 libica cost\u00f2 alle unit\u00e0 australiane 3\u00a0009 morti, di cui 832 uccisi e 941 fatti prigionieri.\nAnche due squadroni di caccia australiani presero parte ai combattimenti in Nord Africa. La No. 239 Wing, un'unit\u00e0 equipaggiata con Curtiss P-40 nella Desert Air Force, vedeva perlopi\u00f9 australiani ripartiti in due squadroni RAAF (rispettivamente il numero 3 e 450) e numerosi singoli combattenti che prestarono servizio negli squadroni della RAF. Questi due team differivano dagli altri della RAAF del Mediterraneo in quanto erano costituiti prevalentemente da personale di terra e piloti australiani; le altre unit\u00e0 vantavano equipaggi terrestri composti principalmente da personale RAF britannico.\nGrecia, Creta e Libano.\nAll'inizio del 1941, la 6\u00aa divisione e il quartier generale del I corpo d'armata presero parte all'infruttuosa spedizione di difesa della Grecia, stroncata dall'Operazione Marita. Il comandante del corpo d'armata, il tenente generale Thomas Blamey, in sintonia con il primo ministro Menzies, aveva gi\u00e0 mostrato delle perplessit\u00e0 in merito all'intervento da effettuare in terra ellenica, ma acconsent\u00ec al coinvolgimento australiano dopo che il governo britannico rassicur\u00f2 loro sulle possibilit\u00e0 di successo. La forza alleata schierata in Grecia era molto meno numerosa della forza tedesca nella regione e le incongruenze tra i piani di Atene e degli Alleati resero impossibile allestire un'adeguata resistenza.\nLe truppe australiane arrivarono in Grecia nel marzo 1941 e presidiarono le posizioni difensive nel Nord del Paese insieme a unit\u00e0 britanniche, neozelandesi e greche. La \"Perth\" rientrava tra le imbarcazioni incaricate di proteggere i convogli di truppe alleate in viaggio verso la Grecia e partecip\u00f2 alla battaglia di Capo Matapan avvenuta alla fine di marzo. Coloro che sbarcarono, trovandosi in inferiorit\u00e0 numerica e non essendo nelle condizioni di fermare l'avanzata dei tedeschi partita il 6 aprile, dovettero ritirarsi in tempi brevi. Gli australiani e altre unit\u00e0 alleate indietreggiarono dalle loro postazioni e le navi militari ne coprirono la fuga dalla Grecia meridionale tra il 24 aprile e il 1\u00ba maggio. La marina degli oceanici forn\u00ec ausilio alle procedure di evacuazione e imbarc\u00f2 centinaia di soldati dai porti greci. La 6\u00aa divisione sub\u00ec pesanti perdite in questa campagna, con 320 uomini uccisi e 2\u00a0030 catturati.\nMentre il grosso della 6\u00aa divisione torn\u00f2 in Egitto, il 19\u00ba gruppo di brigata e due battaglioni di fanteria provvisori sbarcarono a Creta, dove giocarono una parte fondamentale nella battaglia sull'isola. La 19\u00aa brigata riusc\u00ec inizialmente a mantenere le sue posizioni quando sbarcarono i paracadutisti tedeschi il 20 maggio, ma fu gradualmente costretta a ripiegare. Dopo che diversi aeroporti chiave furono persi, gli Alleati evacuarono la guarnigione situata a Creta. Circa 3\u00a0000 australiani, compreso l'intero 2/7\u00ba battaglione di fanteria, pur avendo consentito la fuga di molte truppe non poterono fuggire e dovettero accettare la prigionia. A causa delle pesanti perdite riportate, la 6\u00aa divisione richiese l'invio di numerosi rinforzi ed equipaggiamenti prima di esser di nuovo pronta per il combattimento. La \"Perth\" e i nuovi cacciatorpediniere \"Napier\" e \"Nizam\" iniziarono a comparire intorno a Creta per proseguire alcune operazioni di evacuazione in loco e in Egitto.\nLa sconfitta degli Alleati durante la campagna di Grecia contribu\u00ec indirettamente a un cambio di governo in Australia. La guida del primo ministro Menzies si indebol\u00ec durante il lungo periodo che trascorse in Gran Bretagna all'inizio del 1941 e le elevate perdite fra le fila dei suoi concittadini nella campagna di Grecia portarono molti membri del suo United Australia Party (UAP) a concludere che egli non era in grado di condurre lo sforzo bellico del Paese. Menzies si dimise il 26 agosto, dopo aver perso la fiducia del suo partito e Arthur Fadden del Country Party (partner della coalizione dell'UAP) assunse la carica di primo ministro. Il governo di Fadden cess\u00f2 di operare il 3 ottobre e assunse il potere un esecutivo a guida laburista sotto la guida di John Curtin.\nLa 7\u00aa divisione e la 17\u00aa brigata della 6\u00aa divisione presero parte alla campagna di Siria e del Libano prima di combattere contro le forze francesi di Vichy nel giugno e nel luglio del 1941; anche gli aerei della RAAF si unirono alla RAF per fornire supporto aereo ravvicinato. Il contingente australiano accedette in Libano l'8 giugno e avanz\u00f2 lungo la strada costiera e la valle del fiume Leonte. Sebbene in teoria si aspettava scarsa resistenza, le truppe di Vichy su rivelarono particolarmente resistenti e contrattaccarono facendo buon uso del terreno montuoso. Dopo che l'attacco alleato si impantan\u00f2, giunsero nuovi rinforzi e il quartier generale australiano del I corpo d'armata prese il comando dell'operazione il 18 giugno.\nQuesti cambiamenti permisero agli Alleati di sopraffare la difesa francese e la 7\u00aa divisione entr\u00f2 a Beirut il 12 luglio. La perdita dell'odierna capitale libanese e lo sfondamento britannico in Siria portarono il comandante di Vichy a cercare un armistizio e la campagna termin\u00f2 il 13 luglio 1941.\nEl Alamein.\nNella seconda met\u00e0 del 1941 il I corpo d'armata australiano si concentr\u00f2 in Siria e Libano per ricostruire le proprie forze e per prepararsi a ulteriori operazioni in Medio Oriente. Dopo lo scoppio della guerra nel Pacifico, la maggior parte dei membri del corpo, comprese la 6\u00aa e la 7\u00aa divisione, torn\u00f2 in Australia all'inizio del 1942 per contrastare la minaccia giapponese percepita in Australia. Canberra accett\u00f2 le richieste britanniche e statunitensi di mantenere temporaneamente la 9\u00aa divisione in Medio Oriente in cambio del dispiegamento di ulteriori truppe statunitensi in Australia e del sostegno del Regno Unito a una proposta per espandere la RAAF a 73 squadroni. Il governo australiano non desiderava che la 9\u00aa divisione fosse coinvolta in intensi combattimenti e scelse di non spedire ulteriori rinforzi. Al contempo, tutte le navi della RAN nel Mediterraneo si ritirarono nel Pacifico, ma il grosso delle unit\u00e0 della RAAF in Medio Oriente rimase ancora operativa in zona.\nNel giugno 1942 quattro cacciatorpediniere classe N australiane si trasferirono nel Mediterraneo dall'oceano Indiano per partecipare all'Operazione Vigorous (dall'11 al 16 giugno 1942), che tent\u00f2 di rifornire l'isola assediata di Malta dall'Egitto. L'assalto si concluse con un fallimento e la \"Nestor\" dovette essere affondata il 16 giugno, dopo essere stata pesantemente bombardata il giorno precedente. Dopo questa operazione, i tre cacciatorpediniere sopravvissuti tornarono nelle acque dell'oceano Indiano.\nA met\u00e0 del 1942 l'Asse sconfisse il Commonwealth nella battaglia di Ain el-Gazala, in Libia, e avanz\u00f2 nel Nord-ovest dell'Egitto. A giugno, l'8\u00aa armata britannica prese posizione a poco pi\u00f9 di 100 km a ovest di Alessandria, presso il bivio ferroviario di El Alamein, e la 9\u00aa divisione avanz\u00f2 per fornire ulteriore supporto. La quasi totalit\u00e0 dei membri dell'unit\u00e0 sopraccitata arriv\u00f2 a El Alamein il 6 luglio e alla divisione fu assegnata la sezione pi\u00f9 settentrionale della linea difensiva del Commonwealth. La 9\u00aa divisione svolse un ruolo significativo nella prima battaglia di El Alamein (dal 1\u00ba al 27 luglio 1942), al termine della quale si interruppe l'avanzata dell'Asse anche se a costo di gravi perdite, cos\u00ec come l'intero 2/28\u00ba battaglione di fanteria, che batt\u00e9 bandiera bianca il 27 luglio. In seguito a questi scontri, la divisione rimase all'estremit\u00e0 settentrionale della linea di El Alamein e lanci\u00f2 attacchi diversivi durante la battaglia di Alam Halfa all'inizio di settembre.\nNell'ottobre 1942 la 9\u00aa divisione e gli squadroni della RAAF nell'area presero parte alla seconda battaglia di El Alamein (dal 23 ottobre all'11 novembre 1942). Dopo una lunga fase di preparativi, l'8\u00aa armata scagli\u00f2 la sua grande offensiva il 23 ottobre. La 9\u00aa divisione fu coinvolta in alcuni dei combattimenti pi\u00f9 pesanti della schermaglia e la sua avanzata nell'area costiera fu in grado di attirare abbastanza forze tedesche da permettere alla 2\u00aa divisione neozelandese di sfondare le linee dell'Asse nella notte tra il 1\u00ba e il 2 novembre. La 9\u00aa divisione sub\u00ec un alto numero di perdite durante le lotte e non prese parte all'inseguimento degli uomini dell'Asse in ritirata. Durante la battaglia, Canberra chiese che la divisione tornasse in Australia, in quanto non era possibile fornire rinforzi sufficienti per sostenerla: i governi britannico e statunitense fornirono il loro placet a questo suggerimento alla fine di novembre. Lasciato l'Egitto per l'Oceania nel gennaio del 1943, le forze armate australiane ponevano fine al loro coinvolgimento nella guerra in Nord Africa.\nTunisia, Sicilia e Italia.\nSebbene la seconda battaglia di El Alamein segn\u00f2 la fine della presenza australiana nel Mediterraneo, diverse unit\u00e0 della RAAF e centinaia di australiani uniti alle forze del Commonwealth rimasero nell'area fino alla fine del conflitto. Dopo il ritiro della 9\u00aa divisione, l'Australia continu\u00f2 a essere rappresentata in Nord Africa da diversi squadroni della RAAF che sostennero l'avanzata dell'8\u00aa armata attraverso la Libia e nella successiva campagna di Tunisia. Due cacciatorpediniere australiani (\"Quiberon\" e \"Quickmatch\") parteciparono anche all'Operazione Torch, ovvero agli sbarchi alleati in Nord Africa nel novembre 1942.\nL'Australia assunse un peso marginale nella campagna d'Italia. La RAN torn\u00f2 nel Mediterraneo tra maggio e novembre 1943, quando otto corvette classe \"Bathurst\" furono trasferite dalla Flotta Orientale britannica a quella mediterranea per proteggere la forza di invasione durante lo sbarco in Sicilia. Le corvette scortarono altres\u00ec i convogli nel Mediterraneo occidentale prima di tornare alla flotta orientale. Anche la No. 239 Wing e quattro squadroni australiani dell'Articolo XV presero parte allo sbarco sull'isola italiana volando da basi in Tunisia, Malta, Nord Africa e sulla Sicilia stessa. La No. 239 Wing successivamente forn\u00ec supporto aereo per l'invasione alleata dell'Italia nel settembre del 1943, trasferendosi sulla terraferma a met\u00e0 di quel mese. I due squadroni di cacciabombardieri australiani fornirono supporto aereo ravvicinato agli eserciti alleati e attaccarono le linee di rifornimento tedesche fino alla fine della guerra. Lo squadrone 454 fu schierato in Italia dall'agosto del 1944 e centinaia di australiani prestarono servizio nelle unit\u00e0 della RAF durante la campagna.\nLa RAAF partecip\u00f2 ad altre operazioni alleate nel Mediterraneo. Due squadroni della RAAF, il 451 (Spitfires) e il 458 (Wellingtons), sostenne l'invasione alleata della Francia meridionale (Operazione Dragoon) nell'agosto 1944. Lo squadrone numero 451 aveva sede nel Sud della Francia alla fine di agosto e settembre, ma quando l'operazione si concluse entrambi gli squadroni si spostarono in Italia. Il 451 torn\u00f2 infine in Gran Bretagna a dicembre, mentre il 459, di stanza nel Mediterraneo orientale fino agli ultimi mesi della guerra in Europa, aggred\u00ec obiettivi tedeschi in Grecia e nel Mar Egeo. Inoltre, 150 australiani prestarono servizio nella Balkan Air Force, principalmente nello squadrone numero 148 della RAF. Quest'ultima unit\u00e0, spesso incaricata di compiti speciali, indirizz\u00f2 uomini e rifornimenti ai guerriglieri in Jugoslavia e tent\u00f2 di rifornire l'esercito nazionale polacco durante la rivolta di Varsavia nel 1944.\nGran Bretagna ed Europa occidentale.\nMentre la maggioranza dell'esercito australiano combatt\u00e9 sul fronte occidentale in Francia durante la prima guerra mondiale, relativamente in pochi combatterono in Europa durante il secondo conflitto globale. La RAAF, che includeva migliaia di australiani inviati alle unit\u00e0 britanniche, oper\u00f2 un contributo significativo al bombardamento strategico della Germania e ai tentativi di salvaguardare il trasporto marittimo alleato nell'Atlantico. Tra gli altri contributi effettuati, sia pur in maniera minore, due brigate dell'esercito furono brevemente operative in Gran Bretagna alla fine del 1940 e molte delle navi da guerra della RAN rimasero in servizio nelle acque dell'Atlantico.\nDifesa della Gran Bretagna.\nGli australiani parteciparono altres\u00ec alla difesa della Gran Bretagna durante la guerra, con pi\u00f9 di 100 aviatori che combatterono nel corso della battaglia d'Inghilterra nel 1940, inclusi 30 piloti da caccia circa. Pure due brigate dell'AIF (la 18\u00aa e la 25\u00aa) furono anche di stanza in Gran Bretagna dal giugno del 1940 al gennaio del 1941, confluendo nella riserva mobile britannica che perseguiva il compito di rispondere a qualsiasi piano di sbarco nazista. Un gruppo forestale dell'esercito australiano prest\u00f2 servizio in Gran Bretagna tra il 1940 e il 1943. Diversi squadroni di caccia australiani furono formati anche in Gran Bretagna nel 1941 e 1942, contribuendo a difendere il Paese dalle incursioni aeree naziste di quella fase e, dalla met\u00e0 del 1944, a respingere i missili da crociera V1.\nLa RAAF e la RAN si intravidero nella lotta per il predominio dell'Atlantico a pi\u00f9 riprese. Lo squadrone No. 10, operativo in Gran Bretagna allo scoppio della guerra con idropattugliatori classe Sunderland, vi rimase per tutto il conflitto come parte del RAF Coastal Command. A fargli compagnia risult\u00f2 in seguito lo squadrone No. 461 nell'aprile 1942, anch'esso dotato di Sunderland e con l'obiettivo di scortare convogli. Questi gruppi di pattugliatori scortarono i convogli alleati e affondarono nel corso del tempo 12 \"U-Boot\". Sotto questa veste, lo squadrone comp\u00ec una tappa insolita nella base aerea di Vaenga, nell'Unione Sovietica, nel settembre del 1942 allo scopo di proteggere il convoglio PQ 18. Centinaia di aviatori australiani prestarono servizio negli squadroni del comando costiero della RAF: i morti furono 652. Oltre al contributo della RAAF, diversi incrociatori e cacciatorpediniere della RAN scortarono navi nell'Atlantico e nei Caraibi e centinaia di membri del personale della RAN prestarono servizio a bordo delle navi della Royal Navy nell'Atlantico durante la guerra.\nGuerra aerea in Europa.\nIl ruolo della RAAF nell'offensiva aerea strategica in Europa costitu\u00ec il principale contributo dell'Australia alla sconfitta della Germania. Circa 13\u00a0000 aviatori dello Stato oceanico servirono in dozzine di squadroni britannici e cinque australiani nel RAF Bomber Command tra il 1940 e la fine della guerra. A ogni modo, il contributo non si rivel\u00f2 imprescindibile in questa campagna, considerando che svariati aviatori sorvolarono i cieli di altre regioni o furono trasferiti nello scenario del Pacifico.\nUna consistente percentuale dell'equipaggio australiano del Bomber Command era diplomata all'Empire Air Training Scheme. Questi uomini non appartenevano a unit\u00e0 esclusivamente composte da australiani, venendo infatti spesso assegnati allo squadrone del Commonwealth che necessitava del maggior bisogno di personale. Per questo motivo, vari bombardieri godevano di equipaggi multinazionali. Cinque squadroni di bombardieri pesanti australiani (i numeri 460, 462, 463, 466 e 467) furono formati all'interno del Bomber Command tra il 1941 e il 1945, ma la proporzione di australiani in queste unit\u00e0 crebbe nel tempo. Lo squadrone No. 464, che era dotato di bombardieri leggeri, nacque come parte del Bomber Command ma venne trasferito alla Second Tactical Air Force nel giugno del 1943, dove continu\u00f2 ad attaccare obiettivi localizzati in Europa. A differenza del Canada, che concentr\u00f2 i suoi squadroni di bombardieri pesanti nel 6\u00ba gruppo di bombardieri nel 1943, gli squadroni RAAF del Bomber Command appartenner\u00f2 sempre alle unit\u00e0 britanniche e Canberra godette di poco controllo sul modo in cui venivano dispiegati.\nGli australiani non si assentarono da nessuna delle principali offensive del Bomber Command e riportarono pesanti perdite durante i bombardamenti sulle citt\u00e0 tedesche e sugli obiettivi in Francia. Il contributo alle incursioni non fu secondario e gli squadroni fornirono in genere circa il 10% della forza principale dei bombardieri durante l'inverno del 1943\u20131944, lo stesso della battaglia di Berlino. Nel complesso, gli squadroni australiani del Bomber Command scagliarono il 6% del peso totale delle bombe sganciate durante la seconda guerra mondiale. L'equipaggio del Bomber Command riport\u00f2 uno dei tassi di vittime pi\u00f9 alti di qualsiasi settore dell'esercito australiano. Infatti, bench\u00e9 solo il 2% degli australiani arruolati nell'esercito abbia prestato servizio con il Bomber Command, i membri di quest'ultimo giunti dall'isola oceanica rappresentano quasi il 20% di tutte le morti australiane in combattimento; oltre ai 3\u00a0486 deceduti si segnalano altre centinaia di prigionieri.\nCentinaia di australiani parteciparono al fronte occidentale durante il 1944 e il 1945. Dieci squadroni della RAAF, centinaia di australiani in unit\u00e0 della RAF e circa 500 marinai australiani in servizio con la Royal Navy diedero un proprio contributo nello sbarco in Normandia del 6 giugno 1944; complessivamente, si stima la presenza di circa 3\u00a0000 persone impiegate nell'occasione. Dall'11 giugno e fino al settembre 1944, lo squadrone No. 453 della RAAF agiva spesso in Francia, andandosi ad affiancare ai bombardieri leggeri e pesanti condotti dagli altri connazionali collocati in terra cisalpina. I bombardieri leggeri e gli squadroni di caccia della RAAF continuarono a fornire ausilio agli eserciti alleati fino alla fine della guerra nel Vecchio Continente attaccando obiettivi strategici e scortando formazioni di bombardieri. Gli squadroni 451 e 453 figuravano nell'Armata britannica del Reno in Germania dal settembre 1945 e sin dal principio si ipotizz\u00f2 una loro permanenza a lungo termine. Tuttavia, pochi membri del personale della RAAF si offrirono volontari per rimanere in Europa ed entrambi gli squadroni di australiani si sciolsero nel gennaio 1946.\nGuerra nel Pacifico.\nSecondo Paul Hasluck, l'Australia ha combattuto due guerre tra il 1939 e il 1945: una contro la Germania e l'Italia come parte del Commonwealth e Impero britannico e l'altra contro il Giappone in alleanza con Stati Uniti e Regno Unito.\nA causa dell'enfasi posta sulla cooperazione con il Regno Unito, relativamente poche unit\u00e0 militari australiane restarono attive in Australia e nell'Asia Pacifica dopo il 1940. Furono prese delle misure per migliorare le difese dell'Australia quando la guerra con il Giappone incombeva nel 1941, ma esse si rivelarono inadeguate. Nel dicembre del 1941, l'esercito australiano nel Pacifico comprendeva l'8\u00aa divisione, dislocata perlopi\u00f9 in Malesia, e otto divisioni parzialmente addestrate ed equipaggiate sull'isola di casa, tra cui la 1\u00aa divisione corazzata. La RAAF era equipaggiata con 373 aerei, anche se gli addestratori erano perlopi\u00f9 obsoleti, mentre la RAN aveva tre incrociatori e due cacciatorpediniere nelle acque australiane.\nNel 1942, l'esercito australiano fu rafforzato da unit\u00e0 richiamate dal Medio Oriente e da un'espansione della CMF e della RAAF. Anche le unit\u00e0 militari degli Stati Uniti approdarono in gran numero in Australia prima di essere dispiegate in Nuova Guinea. Gli Alleati passarono all'offensiva alla fine del 1942, con l'accelerazione dell'avanzata nel 1943. Dal 1944, l'esercito australiano fu principalmente relegato a ruoli sussidiari, ma continu\u00f2 a condurre operazioni su larga scala fino alla fine della guerra.\nMalesia e Singapore.\nDagli anni 1920, la pianificazione della difesa dell'Australia and\u00f2 dominata dalla cosiddetta \"strategia di Singapore\", che prevedeva la costruzione e la difesa di un'importante base navale in loco dalla quale una grande flotta britannica avrebbe risposto all'aggressione giapponese nella regione. A tal fine, un'elevata percentuale di forze australiane in Asia si concentr\u00f2 in Malesia durante il 1940 e il 1941, quando la minaccia rappresentata dal Giappone aument\u00f2. Allo scoppio delle ostilit\u00e0, le forze australiane in Malesia comprendevano l'8\u00aa divisione (meno la 23\u00aa brigata) sotto il comando del maggiore generale Gordon Bennett, quattro squadroni RAAF e otto navi da guerra. La RAAF divenne il primo servizio in azione nel Pacifico quando gli aerei australiani che seguivano il convoglio di invasione giapponese diretto in Malesia subirono fuoco nemico il 6 dicembre 1941. Le unit\u00e0 australiane parteciparono ai falliti tentativi del Commonwealth di scongiurare gli sbarchi nipponici, principalmente tramite gli aerei della RAAF che attaccarono le teste di ponte e la \"Vampire\" che forn\u00ec fuoco di supporto alla corazzata britannica \"Prince of Wales\" e all'incrociatore da battaglia \"Repulse\" durante il loro fallito tentativo di ostacolare la flotta d'invasione giapponese.\nAll'8\u00aa divisione e alle sue unit\u00e0 annesse all'esercito indiano fu assegnato il compito di presidiare Johor, nel Sud della Malesia, che divenne teatro di guerra solo nella met\u00e0 del gennaio del 1942, quando i primi gruppi di assalto nipponici si avvicinarono al sito. Il primo impegno bellico della divisione fu la battaglia di Muar, durante la quale la 25\u00aa armata giapponese fu in grado di aggirare le posizioni del Commonwealth a causa del discutibile spiegamento delle truppe eseguito da Bennett, che aveva posto la debole 45\u00aa brigata indiana a difesa del settore costiero cruciale e le brigate australiane con pi\u00f9 esperienza nelle aree meno minacciate. Anche se le forze del Commonwealth a Johore ottennero una serie di vittorie su scala minore, non poterono fare altro che limitarsi a rallentare l'avanzata giapponese, subendo per\u00f2 pesanti perdite. I sopravvissuti alla fuga si ritirarono a Singapore nella notte tra il 30 e il 31 gennaio.\nDopo il ritiro a Singapore, l'8\u00aa divisione venne schierata a difesa della costa nord-occidentale dell'isola. A causa delle morti subite a Johore, la quasi totalit\u00e0 delle unit\u00e0 della divisione si era numericamente ridotta della met\u00e0. Il comandante della fortezza di Singapore, il tenente generale Arthur Percival, credeva che i giapponesi sarebbero sbarcati sulla costa nord-orientale dell'isola e pertanto disloc\u00f2 la 18\u00aa divisione di fanteria inglese quasi a piena forza per presidiare questo settore. Lo sbarco giapponese sulle spiagge di Sarimbun l'8 febbraio avvenne proprio nel settore australiano, circostanza che costrinse l'8\u00aa divisione ad abbandonare le sue posizioni dopo appena due giorni di pesanti combattimenti, constatata la superiorit\u00e0 del nemico. I fuggitivi non riuscirono nemmeno a respingere il nemico sulle spiagge di Kranji e si ritirarono al centro dell'isola. Dopo ulteriori combattimenti in cui le forze del Commonwealth dovettero ripiegare in uno stretto perimetro intorno all'area urbana di Singapore, gli uomini di Percival capitolarono il 15 febbraio. Dopo la resa 14\u00a0972 australiani furono fatti prigionieri, anche se alcuni elusero la cattura a bordo di imbarcazioni. Tra questi fuggitivi vi era il maggiore generale Bennett, il cui abbandono del comando fu giudicato come ingiustificato da due inchieste del dopoguerra. La perdita di quasi un quarto dei soldati australiani d'oltremare e il fallimento della strategia di Singapore, propedeutico per Canberra all'invio delle proprie truppe, suscit\u00f2 sgomento nel popolo australiano.\nIndie orientali olandesi e Rabaul.\nMentre il contributo dell'Australia ai piani prebellici per la difesa del Sud-est asiatico dall'aggressione giapponese si concentr\u00f2 sulla Malesia e su Singapore, uno sparuto gruppo di unit\u00e0 fu dispiegato a presidio di diverse isole a nord della nazione oceanica. Il ruolo di queste unit\u00e0 appariva quello di difendere gli aeroporti strategici che potevano essere utilizzati per lanciare attacchi all'enorme isola. Dei distaccamenti di osservatori costieri rimasero altres\u00ec di stanza nell'arcipelago di Bismarck e nelle Isole Salomone per riferire di eventuali manovre nipponiche in quelle latitudini.\nAll'inizio della guerra del Pacifico, la strategica citt\u00e0 portuale di Rabaul, in Nuova Britannia, rientrava nella zona che avrebbe dovuto proteggere la \"Lark Force\", un contingente composto da australiani esclusivamente per tutelare obiettivi specifici. Essa era composta dal 2/22\u00ba battaglione di fanteria dotato di alcuni mezzi di artiglieria e affiancato uno squadrone di bombardieri RAAF mal equipaggiato. Malgrado la Lark Force venisse considerata come inadeguata dall'esercito australiano, non risult\u00f2 possibile rinforzarla prima che la 4\u00aa flotta giapponese sbarcasse a Rabaul il 23 gennaio 1942. Le forze australiane, in pesante inferiorit\u00e0 numerica, furono rapidamente sconfitte nella battaglia che ne segu\u00ec e il grosso dei sopravvissuti si arrese nelle settimane successive allo scontro. Pochi membri della Lark Force sopravvissero alla guerra, poich\u00e9 almeno 130 perirono per mano dei nipponici il 4 febbraio e 1\u00a0057 soldati australiani e prigionieri civili di Rabaul persero la vita quando la nave che li trasportava in Giappone, la \"Montevideo Maru\", fu affondata dal sottomarino statunitense \"Sturgeon\" il 1\u00ba luglio 1942.\nLe truppe dell'AIF furono inviate anche da Darwin nelle Indie orientali olandesi nelle prime settimane della guerra del Pacifico. I battaglioni rinforzati della 23\u00aa brigata ricevettero il compito di giungere a Kupang, a Timor Ovest, e sull'isola di Ambon per presidiare le posizioni strategiche del luogo dall'attacco degli aggressori. La 2/2\u00aa compagnia indipendente approd\u00f2 a Dili, nel Timor portoghese, violando pertanto la neutralit\u00e0 del Portogallo. Quanto giunto ad Ambon fu battuto dai giapponesi che sbarcavano il 30 gennaio, con la resa successiva degli australiani avvenuta in data 3 febbraio 1942. Oltre 300 catturati furono successivamente uccisi dalle truppe imperiali nipponiche in una serie di esecuzioni di massa nel mese di febbraio. Mentre le forze a Koepang furono sconfitte dopo che i giapponesi vi sbarcarono il 20 e si arresero, i commando australiani diedero vita alla cosiddetta battaglia di Timor in terra portoghese fino al febbraio del 1943. La \"Voyager\" e la \"Armidale\" andarono perdute come risorse rispettivamente a settembre e dicembre 1942, mentre operavano in supporto dei commando.\nIn vista dell'invasione giapponese di Giava, una forza di 242 portaerei e aerei terrestri caus\u00f2 il bombardamento di Darwin il 19 febbraio del 1942. All'epoca, Darwin costituiva un'importante base per le navi da guerra alleate e un punto di sosta per la spedizione di rifornimenti e rinforzi nelle Indie olandesi. L'attacco giapponese termin\u00f2 con un successo e provoc\u00f2 la morte di 235 militari e civili, molti dei quali erano marinai alleati non australiani, oltre a gravi danni alla base della RAAF di Darwin e alle strutture portuali della citt\u00e0.\nDiverse navi da guerra australiane, un'unit\u00e0 dell'esercito di 3\u00a0000 uomini e aerei di diversi squadroni della RAAF parteciparono alla sfortunata difesa di Giava quando i giapponesi invasero l'isola nel marzo 1942. La \"Perth\" rientrava nella forza navale principale del comando statunitense-britannico-olandese-australiano (\"American-British-Dutch-Australian Command\" o ABDACOM), uscita sconfitta dalla battaglia del Mare di Giava del 27 febbraio durante un tentativo di intercettare uno dei convogli d'invasione giapponesi. La \"Perth\" col\u00f2 a picco il 1\u00ba marzo, quando lei e la \"Houston\" ingaggiarono la battaglia dello stretto della Sonda mentre cercavano di fuggire a Tjilatjap, sulla costa meridionale di Giava. Anche lo sloop \"Yarra\" fu affondato al largo della costa meridionale di Giava quando venne attaccato da tre incrociatori giapponesi mentre scortava un convoglio il 4 marzo. Altre navi da guerra australiane, tra cui l'incrociatore leggero \"Hobart\" e diverse corvette elusero i colpi nemici giungendo nelle acque delle Indie orientali olandesi. Un plotone dell'esercito composto da elementi della 7\u00aa divisione apparteneva anche alle forze di terra dell'ABDACOM situate su Giava, ma vide poca azione prima di arrendersi a Bandung il 12 marzo, dopo che le forze olandesi sull'isola iniziarono a capitolare. Allo stesso modo, pure gli aerei della RAAF operanti dalle basi in Giava e in Australia parteciparono ai combattimenti e 160 membri dell'equipaggio di terra dello squadrone No. 1 della RAAF finirono prigionieri.\nIn seguito alla conquista delle Indie orientali olandesi, la principale forza portaerei della marina imperiale giapponese ebbe infine la possibilit\u00e0 di accedere all'oceano Indiano. Questa forza attacc\u00f2 Ceylon all'inizio di aprile e la \"Vampire\" non resistette ai colpi ricevuti al largo di Trincomalee il 12 aprile mentre scortava la \"Hermes\", anch'essa affondata. La 16\u00aa e la 17\u00aa brigata dell'esercito australiano facevano parte della guarnigione dell'isola al momento dell'incursione, ma non risultarono mai coinvolte dai combattimenti.\nReclutamento di ulteriori truppe in Australia.\nDopo la caduta di Singapore, Canberra e molti australiani temevano che Tokyo potesse invadere il continente oceanico. L'Australia non era preparata a contrastare un simile attacco, in quanto la RAAF non disponeva di aerei moderni e la RAN appariva troppo piccola e sbilanciata per contrastare la pi\u00f9 pronta marina imperiale giapponese. Inoltre, l'esercito, sebbene numeroso, contava molte unit\u00e0 inesperte e peccava in termini di mobilit\u00e0. In risposta a questa minaccia, la maggior parte dell'AIF torn\u00f2 in Medio Oriente e il governo chiese aiuto a Washington. Il primo ministro britannico Winston Churchill tent\u00f2 di deviare la 6\u00aa e la 7\u00aa divisione in Birmania mentre queste erano in viaggio per l'Australia, ma Curtin si rifiut\u00f2 di autorizzare tale spostamento. Come frutto di un compromesso, due brigate della 6\u00aa divisione sbarcarono a Ceylon e formarono parte della guarnigione dell'isola fino a quando non tornarono in Australia nell'agosto 1942.\nIl sensibile timore di un'invasione spron\u00f2 Canberra a propendere per un piano di massiccia espansione dell'esercito australiano. A met\u00e0 del 1942 l'esercito registrava dieci divisioni di fanteria, tre divisioni corazzate e centinaia di altre unit\u00e0. Anche la RAAF e la RAN affrontarono un notevole ampliamento, sebbene ci vollero anni prima che tali servizi raggiungessero le cifre massime raggiunte in una fase successiva del conflitto. A causa dell'aumento della richiesta di manodopera, le restrizioni che vietavano ai non europei di arruolarsi nell'esercito cessarono di essere applicate dalla fine del 1941 e alla fine circa 3\u00a0000 aborigeni si arruolarono. La maggior parte di questo personale fin\u00ec integrato in formazioni esistenti, ma si form\u00f2 un piccolo numero di unit\u00e0 razzialmente segregate come il battaglione di fanteria leggera dello stretto di Torres. Si istitu\u00ec inoltre un certo numero di piccole unit\u00e0 composte da indigeni australiani per pattugliare l'Australia settentrionale e intralciare le eventuali fasi di sbarco delle forze giapponesi; i membri di queste unit\u00e0 non ricevettero una paga o dei premi per il loro servizio fino al 1992. Migliaia di australiani non idonei al servizio militare risposero alla minaccia di attacco unendosi a organizzazioni ausiliarie come i corpi di difesa e degli osservatori aerei volontari, modellati rispettivamente sull'Home Guard e sui \"Royal Observer Corps\" britannici. La popolazione e la base industriale dell'Australia non erano sufficienti a mantenere l'esercito ampliato dopo che la minaccia d'invasione venne meno, ragion per cui le unit\u00e0 calarono progressivamente dal 1943, mentre solo 53 dei 73 squadroni della RAAF approvati dal governo furono effettivamente allestiti.\nNonostante i timori australiani, i giapponesi non pianificarono mai seriamente di invadere la loro isola. Sebbene il quartier generale generale imperiale avesse preso in considerazione un'invasione nel febbraio 1942, questa fu giudicata al di l\u00e0 delle capacit\u00e0 dell'esercito nipponico e il progetto si aren\u00f2. Alla ricerca di una soluzione alternativa, nel marzo del 1942, Tokyo adott\u00f2 una strategia volta a isolare l'Australia dagli Stati Uniti catturando Port Moresby in Nuova Guinea e le Isole Salomone, le Fiji, le Samoa e la Nuova Caledonia. Tale piano incontr\u00f2 una battuta d'arresto dopo la disfatta nella battaglia del Mar dei Coralli e fu rinviato a tempo indeterminato dopo quella delle Midway. Mentre queste battaglie ponevano fine alla minaccia per l'Australia, Canberra continu\u00f2 a considerare verosimile un'invasione nemica fino alla met\u00e0 del 1943.\nIl crollo della potenza britannica nel Pacifico port\u00f2 anche l'Australia a riorientare la sua politica estera e militare verso gli USA. Curtin dichiar\u00f2 nel dicembre 1941 che \"L'Australia guarda all'America, terra scevra da qualsiasi dolore derivante dai nostri tradizionali legami o affinit\u00e0 con il Regno Unito\". Nel febbraio del 1942, Washington e Londra concordarono che l'Australia sarebbe diventata una responsabilit\u00e0 strategica degli Stati Uniti e dello squadrone ANZAC creato appositamente per difendere il continente australiano. Nel mese di marzo, il generale Douglas MacArthur arriv\u00f2 in Australia dopo essere fuggito dalle Filippine e assunse il comando del teatro del Pacifico sud-occidentale. Ogni unit\u00e0 da combattimento dell'esercito australiano in quest'area ricadde sotto la responsabilit\u00e0 di MacArthur e questi sostitu\u00ec i capi di stato maggiore australiani in veste di principale tramite di consulenza militare del governo di Canberra fino alla fine della guerra. Il generale australiano Thomas Blamey fu nominato comandante delle forze di terra alleate, ma MacArthur non gli permise di dirigere le forze statunitensi. MacArthur rigett\u00f2 pure la richiesta del capo di stato maggiore americano, il generale George Marshall di nominare australiani in ruoli di rilievo nel suo quartier generale. Nonostante qualche lieve frizione, la collaborazione tra Curtin e MacArthur si rivel\u00f2 vantaggiosa per l'Australia tra il 1942 e il 1944, in quanto MacArthur pot\u00e9 agevolmente comunicare le richieste di assistenza australiane al governo degli Stati Uniti.\nUn gran numero di personale militare degli USA era operativo in Australia durante i primi anni della guerra del Pacifico. Le prime unit\u00e0 statunitensi arrivarono in Australia all'inizio del 1942 e quasi 1 milione di persone statunitensi attravers\u00f2 l'Australia durante la guerra. Molte basi militari americane furono costruite nell'Australia settentrionale durante il 1942 e il 1943 e l'isola oceanica rimase un'importante fonte di rifornimenti per le forze statunitensi nel Pacifico fino alla fine della guerra. Sebbene le relazioni tra australiani e americani si rivelarono generalmente buone, si verificarono comunque alcuni conflitti tra i soldati statunitensi e australiani, come nel caso della battaglia di Brisbane. Inoltre, il governo australiano accett\u00f2 solo con riluttanza la presenza di truppe afroamericane.\nCampagna di Papua.\nLe forze giapponesi sbarcarono per la prima volta sulla terraferma della Nuova Guinea l'8 marzo 1942, quando invasero Lae e Salamaua per assicurarsi le basi per la difesa dell'importante base che stavano ultimando a Rabaul. I guerriglieri australiani dei fucilieri volontari stabilirono posti di osservazione intorno alle teste di ponte giapponesi e la 2/5\u00aa compagnia indipendente fece irruzione con successo a Salamaua il 29 giugno.\nDopo che la battaglia del Mar dei Coralli vanific\u00f2 il piano giapponese di catturare Port Morseby tramite uno sbarco anfibio, i nipponici provarono a espugnare la citt\u00e0 facendo sbarcare dei propri uomini a Buna, sulla costa settentrionale della Papuasia, e avanzando via terra lungo il sentiero di Kokoda, sugli impervi monti Owen Stanley. La campagna della pista di Kokoda inizi\u00f2 il 22 luglio, momento in cui i giapponesi iniziarono la loro avanzata contrastati da una brigata di riservisti australiani mal preparata nota sotto la denominazione di \"Maroubra Force\". Tale gruppo riusc\u00ec a ritardare i progressi degli avversari, ma non fu in grado di fermarli. Due battaglioni dell'esercito regolare australiano della 7\u00aa divisione rinfoltirono quanto sopravvissuto della \"Maroubra Force\" il 26 agosto, ma i giapponesi continuarono a guadagnare terreno e raggiunsero il villaggio di Ioribaiwa, vicino a Port Moresby, il 16 settembre. Nel medesimo giorno, tuttavia, i nipponici dovettero abbandonare il sentiero per problemi di approvvigionamento che resero impossibile qualsiasi ulteriore avanzata e perch\u00e9 si temeva un contrattacco alleato a Buna. Le forze australiane inseguirono i giapponesi lungo la pista di Kokoda e li costrinsero a spingersi in una piccola testa di ponte sulla costa settentrionale di Papua all'inizio di novembre. Le operazioni alleate divennero effettuabili grazie ai nativi papuani reclutati dall'unit\u00e0 amministrativa australiana della Nuova Guinea, la quale, spesso ricorrendo alla forza per convincere i locali a unirsi ai combattimenti, consent\u00ec di trasportare rifornimenti ed evacuare il personale ferito. La RAAF e l'USAAF svolsero un ruolo importante durante la campagna attaccando le linee di rifornimento della forza giapponese e consentendo forniture per via aerea alle unit\u00e0 dell'esercito australiano.\nAi risultati positivi precedenti si un\u00ec il respingimento degli assalitori dell'area strategica della baia di Milne nell'agosto 1942. Durante la schermaglia che ne segu\u00ec, due brigate di truppe australiane, designate \"Milne Force\", supportate da due squadroni di caccia della RAAF e da ingegneri dell'esercito americano sconfissero un contingente di invasione giapponese minore composto da forze speciali da sbarco. Si tratt\u00f2 della prima sconfitta di grande spessore riportata sulla terra dagli imperiali e ci\u00f2 risollev\u00f2 il morale degli Alleati nel teatro del Pacifico.\nLe forze australiane e statunitensi attaccarono la testa di ponte giapponese a Papua alla fine del novembre del 1942, catturandola solo dopo due mesi pi\u00f9 tardi. La fazione alleata comprendeva la 7\u00aa divisione, esausta a causa della sequela di lotte che l'avevano vista partecipe, e la 32\u00aa divisione di fanteria statunitense, che era inesperta, mal addestrata e a corto di artiglieria e rifornimenti. A causa della mancanza di armi di supporto e dell'insistenza di MacArthur e Blamey per una rapida avanzata, le tattiche alleate durante la battaglia si concentrarono sugli assalti della fanteria alle fortificazioni giapponesi. Ci\u00f2 provoc\u00f2 gravi perdite e l'area non pot\u00e9 dirsi messa in sicurezza se non il 22 gennaio del 1943. Durante i combattimenti a Papua, la maggior parte del personale australiano catturato dalle truppe giapponesi fu assassinato. Ci\u00f2 acu\u00ec un sentimento di vendetta nei soldati australiani, che cercarono in alcune occasioni con aggressivit\u00e0 di uccidere i loro avversari, trucidando vari catturati nipponici.\nDopo le sconfitte a Papua e a Guadalcanal, i giapponesi si ritirarono in un perimetro difensivo nel Territorio della Nuova Guinea. Al fine di garantire le loro importanti basi a Lae e Salamaua, l'esercito nipponico tent\u00f2 di catturare Wau nel gennaio del 1943. I rinforzi dei difensori fatti atterrare in citt\u00e0 sconfissero gli assalitori nella sua periferia a seguito di cruenti combattimenti. La forza giapponese inizi\u00f2 a ritirarsi verso la costa il 4 febbraio. Dopo la disfatta di Wau, i giapponesi tentarono di rinforzare Lae in preparazione di un'attesa offensiva alleata nell'area. Tale piano si concluse in un disastro quando, durante la battaglia del Mare di Bismarck, un convoglio di truppe fu sbaragliato dagli aerei dell'USAAF e della RAAF della Fifth Air Force statunitense e del gruppo No. 9 australiano causando circa 3\u00a0000 vittime.\nLa campagna di Papua port\u00f2 a una significativa riforma nella composizione dell'esercito australiano. Durante la campagna, la restrizione che vietava al personale dei volontari di prestare servizio al di fuori del territorio australiano ostacol\u00f2 la pianificazione militare e caus\u00f2 tensioni tra l'esercito regolare e i gruppi di guerriglieri. Alla fine del 1942 e all'inizio del 1943, Curtin super\u00f2 l'opposizione all'interno del Partito Laburista per estendere i confini geografici in cui i coscritti potevano servire per includere la maggior parte del Pacifico sud-occidentale e il provvedimento legislativo in questione vide l'approvazione nel gennaio del 1943. L'11\u00aa brigata risult\u00f2 l'unica formazione dei guerriglieri non regolari a servire al di fuori del territorio australiano, anche se solo quando rientr\u00f2 nella \"Merauke Force\" durante il 1943 e il 1944.\nAttacchi alle spedizioni australiane.\nIl piano giapponese di protezione della Nuova Guinea passava per una prolungata offensiva sottomarina contro le linee di comunicazione alleate tra gli Stati Uniti e l'Australia e l'Australia e la Nuova Guinea. Questi non furono i primi attacchi navali dell'Asse all'Australia, poich\u00e9 tra il 1940 e il 1941 cinque incrociatori ausiliari tedeschi operarono in acque australiane in diversi momenti. I nazisti non riuscirono a interrompere la navigazione mercantile australiana, sebbene la \"Sydney\" affond\u00f2 con la perdita del suo intero equipaggio di 645 uomini nel novembre 1941 in una lotta con l'incrociatore ausiliario tedesco \"Kormoran\" al largo della costa dell'Australia Occidentale.\nDopo la sconfitta della flotta di superficie giapponese, Tokyo dispieg\u00f2 i sottomarini allo scopo di interrompere le linee di rifornimento alleate attaccando le navi al largo della costa orientale australiana. Questa campagna inizi\u00f2 con un attacco al porto di Sydney terminato con un insuccesso nella notte del 31 maggio 1942. In seguito a quest'aggressione, i sottomarini giapponesi operarono lungo la costa orientale australiana fino all'agosto del 1942, causando l'affondamento di otto navi mercantili. L'offensiva sottomarina riprese nel gennaio del 1943 e continu\u00f2 fino a giugno, con il risultato che altre 15 navi baciarono il fondale al largo della costa orientale. I naufragi del 1943 includevano la nave di soccorso della \"Centaur\", silurata al largo del Queensland il 14 maggio con 268 morti. I giapponesi non condussero ulteriori assalti come nel passato contro la maggiore isola oceanica dopo il giugno del 1943, poich\u00e9 i mezzi subacquei erano necessari per contrastare le offensive alleate in altre aree del Pacifico. Un solo sottomarino tedesco, l\"U-862\", oper\u00f2 nell'oceano Pacifico durante la guerra, navigando al largo della costa australiana e della Nuova Zelanda nel dicembre del 1944 e nel gennaio del 1945. L\"U-862\" affond\u00f2 due navi in acque australiane prima di tornare a Batavia.\nConsiderevoli risorse militari australiane e alleate furono dedicate alla protezione delle navi e dei porti dai sottomarini e dalle navi da guerra dell'Asse. Ad esempio, la RAN scort\u00f2 oltre 1\u00a0100 convogli costieri, l'esercito istitu\u00ec delle difese costiere per proteggere i porti precipui e un'alta percentuale degli squadroni operativi della RAAF oper\u00f2 con il compito proteggere le imbarcazioni in diversi frangenti. Tuttavia, l'impiego di queste unit\u00e0 per compiti difensivi e le perdite di navi nelle acque australiane non ebbero un serio impatto sull'economia australiana o sullo sforzo bellico degli Alleati.\nOffensive in Nuova Guinea.\nNeutralizzata l'avanzata giapponese, le forze alleate passarono all'offensiva attraverso il Sud-ovest del Pacifico dalla met\u00e0 del 1943. Le forze australiane giocarono un ruolo non trascurabile nelle manovre di attacco, designate sotto il nome di Operazione Cartwheel. In particolare, il generale Blamey supervision\u00f2 una serie di fruttuosi scontri intorno alla punta nord-orientale della Nuova Guinea, che \"hanno rappresentato il culmine dell'esperienza australiana in termini di comando e di gestione\" durante la guerra.\nDopo la vittoriosa difesa di Wau, la 3\u00aa divisione australiana cominci\u00f2 ad avanzare verso Salamaua nell'aprile del 1943. L'avanzata fu organizzata per distogliere l'attenzione da Lae, ovvero uno degli obiettivi principali dell'operazione Cartwheel, e procedette a rilento. Alla fine di giugno, la 3\u00aa divisione pot\u00e9 beneficiare dei rinforzi costituiti dalla 162\u00aa squadra di combattimento del reggimento statunitense, autrice di uno sbarco anfibio a sud di Salamaua, nella cosiddetta baia di Nassau. La citt\u00e0 capitol\u00f2 infine in data 11 settembre 1943. Giorni prima della caduta, le forze a guida australiana misero in atto una manovra a tenaglia per catturare Lae. Il 4 settembre, la 9\u00aa divisione esegu\u00ec uno sbarco anfibio verso la zona orientale dell'insediamento e inizi\u00f2 ad avanzare verso ovest. Il giorno seguente, il 503\u00ba reggimento di fanteria statunitense si paracadut\u00f2 incontrastato a Nadzab, appena a ovest di Lae. Una volta che le forze aviotrasportate si assicurarono l'aeroporto di Nadzab, la 7\u00aa divisione fu trasportata in volo e diede il via all'avanzamento verso est di pari passo con la 9\u00aa divisione per catturare Lae. La \"gara\" a chi arrivasse prima fu vinta dalla 7\u00aa divisione, che espugn\u00f2 Lae il 15 settembre. I giapponesi a Salamaua e Lae patirono ingenti perdite durante questa campagna, ma riuscirono comunque a fuggire a settentrione.\nDopo la caduta di Lae, la 9\u00aa divisione ricevette l'ordine di conquistare la penisola di Huon. La 20\u00aa brigata sbarc\u00f2 vicino al porto strategico di Finschhafen il 22 settembre 1943, e si assicur\u00f2 in fretta l'area. I nipponici risposero inviando la 20\u00aa divisione via terra in loco e il resto della 9\u00aa divisione dovette gradualmente affiancare la 20\u00aa brigata per eseguire il futuro contrattacco. I giapponesi si scagliarono contro il loro nemico a met\u00e0 ottobre, ma la 9\u00aa divisione prevalse dopo estenuanti combattimenti. Durante la seconda met\u00e0 di novembre, gli attaccanti conquistarono le colline nell'entroterra di Finschhafen nella battaglia di Sattelberg. Dopo la vittoria, la 20\u00aa divisione si ritir\u00f2 lungo la costa con la 9\u00aa divisione e la 4\u00aa brigata a supporto a Sio. Ad accrescere il risultato gi\u00e0 ottenuto con l'allontanamento dei nipponici furono i ritrovamenti dell'intelligence alleata, poich\u00e9 gli ingegneri australiani ritrovarono l'elenco completo dei cifrari abbandonato dai nemici in ritirata. Questi documenti portarono a una svolta crittoanalitica che permise a MacArthur di accelerare la sua aggirando le difese giapponesi.\nMentre la 9\u00aa divisione si assicurava la regione costiera della penisola di Huon, la 7\u00aa divisione scacci\u00f2 i giapponesi dall'entroterra dei monti Finisterre. La campagna che ne segu\u00ec part\u00ec il 17 settembre, quando la 2/6\u00aa compagnia indipendente atterr\u00f2 in aereo nella valle di Markham. La compagnia surclass\u00f2 un numericamente maggiore contingente giapponese a Kaiapit e si assicur\u00f2 una pista di atterraggio che sfruttarono la 21\u00aa e la 25\u00aa divisione di brigata. Grazie a una strategia particolarmente aggressiva, gli australiani costrinsero i giapponesi a lasciare le posizioni spingendosi in un terreno estremamente accidentato e, nel gennaio del 1944, la divisione inizi\u00f2 il suo attacco alla posizione chiave nella battaglia dei monti Shaggy. La cresta and\u00f2 conquistata entro la fine di gennaio, con la RAAF che garant\u00ec un essenziale supporto. A seguito di questo evento, i nipponici si ritirarono dai monti Finisterre e le truppe australiane si unirono alle pattuglie americane da Saidor il 21 aprile e si assicurarono Madang il 24 aprile.\nOltre ad affiancare le operazioni dell'esercito sulla terraferma della Nuova Guinea, la RAN e la RAAF presero parte alle offensive nelle Isole Salomone. Il coinvolgimento cominci\u00f2 nell'agosto del 1942 quando entrambi gli incrociatori pesanti della RAN, l\"Australia\" e il \"Canberra\", supportarono lo sbarco a Guadalcanal. La notte dopo lo sbarco, il \"Canberra\" fu affondato durante la battaglia dell'isola di Savo e la RAN non ebbe pi\u00f9 alcun ruolo nella campagna di Guadalcanal. Gli aerei della RAAF affiancarono diversi sbarchi dell'esercito e della marina degli Stati Uniti durante il 1943 e il 1944 e un'unit\u00e0 radar della RAAF partecip\u00f2 alla cattura di Arawe. Gli incrociatori australiani \"Australia\" e \"Shropshire\" e i cacciatorpediniere \"Arunta\" e \"Warramunga\" fornirono fuoco di supporto per la 1\u00aa divisione di Marina statunitense durante la lotta per Capo Gloucester e la 1\u00aa divisione di cavalleria statunitense nell'ambito della campagna delle Isole dell'Ammiragliato tra la fine del 1943 e l'inizio del 1944. Lo sbarco a Capo Gloucester si rivel\u00f2 inoltre la prima operazione in cui trov\u00f2 impiego il trasporto anfibio \"Westralia\".\nCampagna nord-occidentale.\nL'attacco a Darwin nel febbraio del 1942 segn\u00f2 l'inizio di una prolungata campagna aerea sull'Australia settentrionale e sulle Indie orientali olandesi occupate dai giapponesi. Dopo il primo attacco a Darwin, gli Alleati schierarono rapidamente squadroni di caccia e rinforzarono la \"Northern Territory Force\" dell'esercito per proteggere la citt\u00e0 da una temuta invasione. Queste unit\u00e0 aeree attaccarono anche le posizioni giapponesi nelle Indie orientali olandesi e i nipponici risposero organizzando decine di incursioni sorvolando minacciosamente Darwin e aeroporti vicini durante il 1942 e 1943, poche delle quali causarono danni significativi. Questi assalti furono contrastati dai combattenti statunitensi, australiani e britannici, i quali respinsero con sempre maggiore fortuna gli aggressori man mano che le difese di Darwin miglioravano in termini di qualit\u00e0. Durante il 1942 e il 1943, i giapponesi condussero anche una serie di attacchi infruttuosi e scala minore in direzione di citt\u00e0 e aeroporti nel Queensland settentrionale e nell'Australia Occidentale.\nMentre nell'Australia settentrionale non si registrarono pi\u00f9 azioni militari alla fine del 1943, l'offensiva aerea alleata continu\u00f2 fino alla fine della guerra. Negli ultimi mesi del 1942, le bombe raggiunsero Timor agevolando i guerriglieri australiani che vi operavano. Dall'inizio del 1943, i bombardieri pesanti statunitensi operarono contro obiettivi giapponesi nelle Indie orientali olandesi da basi collocate vicino a Darwin. L'offensiva aerea alleata si intensific\u00f2 dal giugno 1943, al fine di distogliere le forze giapponesi dalla Nuova Guinea e dalle Salomone e coinvolse unit\u00e0 di bombardieri australiani, olandesi e statunitensi. L'attivit\u00e0 prosegu\u00ec fino alla fine della guerra, con i bombardieri pesanti statunitensi sostituiti dagli squadroni australiani a bordo di B-24 Liberator alla fine del 1944. Da quest'ultimo anno, anche diversi squadroni della RAAF che volavano su PBY Catalina sfruttarono Darwin come quartier generale e da l\u00ec condussero svariate missioni nel Sud-est asiatico.\nAvanzamento nelle Filippine.\nIl ruolo dell'esercito australiano nel Pacifico sudoccidentale diminu\u00ec durante il 1944. Nella seconda met\u00e0 del 1943, il governo australiano decise, con l'accordo di MacArthur, che le dimensioni dell'esercito sarebbero state ridotte per liberare della manodopera per l'industria bellica che doveva rifornire la Gran Bretagna e le forze statunitensi nel Pacifico. Il ruolo principale dell'Australia nello sforzo bellico degli Alleati da quel punto in avanti riguard\u00f2 la fornitura agli altri combattenti di cibo, materiali ed equipaggiamenti necessari per la prosecuzione della lotta al Giappone. Come risultato di questa politica, le unit\u00e0 disponibili per le operazioni offensive furono fissate a sei divisioni di fanteria (tre divisioni dell'esercito regolare e tre dei guerriglieri) e due brigate corazzate. La dimensione della RAAF raggiunse quota 53 squadroni e la marina fu limitata alle navi in servizio o la cui costruzione appariva in corso. All'inizio del 1944, tutte le divisioni dell'esercito tranne due si ritirarono nell'altopiano Atherton, nel Queensland settentrionale, per l'addestramento e la riabilitazione di chi ne avesse bisogno. Diversi nuovi battaglioni di truppe australiane della Papuasia e della Nuova Guinea furono formati durante il 1944 e organizzati nel reggimento delle isole del Pacifico (\"Royal Pacific Islands Regiment\"), subentrando in gran parte ai battaglioni dell'esercito australiano sciolti durante l'anno. Tali truppe avevano visto l'azione a fianco delle unit\u00e0 australiane durante la campagna della Nuova Guinea.\nDopo la liberazione della maggior parte della Nuova Guinea australiana, la RAAF e la RAN parteciparono alla campagna della Nuova Guinea occidentale a guida USA, nata al fine di garantire la presenza di basi da utilizzare per avviare la liberazione delle Filippine. Le navi da guerra australiane e gli squadroni di caccia, i bombardieri e i costruttori dei campi di aviazione del 10\u00ba gruppo operativo della RAAF parteciparono alla presa di Hollandia, Biak, Noemfoor e Morotai. Dopo che la Nuova Guinea occidentale fu resa sicura, il 10\u00ba gruppo operativo and\u00f2 ribattezzato come prima forza tattica aerea (\"First Tactical Air Force\" o 1TAF) e ag\u00ec come protettrice del fianco nell'avanzata alleata attaccando le posizioni giapponesi nelle Indie orientali olandesi e svolgendo altri compiti di guarnigione. Le perdite patite durante l'esecuzione di incarichi relativamente poco importanti portarono a un calo del morale e contribuirono all'ammutinamento di Morotai nell'aprile del 1945.\nAlla liberazione delle Filippine parteciparono pure elementi della RAN e della RAAF, cos\u00ec come quattro navi da guerra australiane e i trasporti d'assalto \"Kanimbla\", \"Manoora\" e \"Westralia\", insieme a una serie di navi da guerra pi\u00f9 piccole e navi di supporto nello sbarco statunitense a Leyte il 20 ottobre 1944. Fonti del Paese oceanico affermano che l\"Australia\" divenne la prima nave alleata a essere colpita da un kamikaze quando fu attaccata durante questo operazione il 21 ottobre, anche se questa insinuazione \u00e8 stata contestata dallo storico statunitense Samuel Eliot Morison. Le navi australiane coinvolte nella battaglia del Golfo di Leyte risultarono la \"Shropshire\" e la \"Arunta\", le quali ingaggiano le navi nemiche anche durante gli scontri nello stretto di Surigao del 25 ottobre. La forza navale australiana non manc\u00f2 nemmeno all'invasione del golfo di Lingayen, avvenuta nel gennaio del 1945; in quel frangente, l\"Australia\" fu colpita da altri cinque kamikaze, responsabili della morte di 44 membri dell'equipaggio che la costrinsero a ritirarsi per eseguire importanti riparazioni. Le navi della RAN scortarono inoltre i convogli di rifornimento statunitensi diretti nelle Filippine. Delle forze di intelligence sbarcarono nelle Filippine e affiancarono le manovre degli statunitensi l\u00ec, con la 1TAF che sorvol\u00f2 le isole meridionali dell'arcipelago dalle basi nelle Indie orientali olandesi e in Nuova Guinea.\nMentre l'esecutivo di Canberra autorizz\u00f2 MacArthur a trasferire il I corpo a Leyte e Luzon qualora ce ne fosse stato bisogno, tali uomini non furono mai richiesti per intervenire nella liberazione di queste isole. Il prolungato periodo di relativa inattivit\u00e0 dell'esercito durante il 1944 port\u00f2 alla preoccupazione dell'opinione pubblica e molti australiani credevano che l'aeronautica dovesse essere smobilitata se non risultava funzionale a nuove operazioni offensive. Poich\u00e9 seguire una simile strada avrebbe messo in cattiva luce il governo, Canberra si ingegn\u00f2 nel cercare nuovi scenari in cui le truppe potessero trovare impiego.\nRastrellamento in Nuova Guinea e nelle Salomone.\nAlla fine del 1944, il governo australiano impegn\u00f2 dodici brigate a lei affiliate per sostituire le sei divisioni dell'esercito americano che svolgevano ruoli difensivi sull'isola di Bougainville, in Nuova Britannia, e nell'area di Aitape-Wewak in Nuova Guinea. Mentre le unit\u00e0 statunitensi avevano condotto perlopi\u00f9 una difesa statica delle loro posizioni, i loro rimpiazzi giunti dall'Oceania organizzarono operazioni offensive progettate per rigettare le restanti forze nipponiche collocate in queste aree. Il valore di queste campagne era controverso all'epoca e lo \u00e8 ancora oggi, in quanto il governo australiano autorizz\u00f2 tali operazioni per ragioni principalmente politiche. Si credeva infatti che mantenere l'esercito coinvolto nella guerra avrebbe conferito all'Australia una maggiore influenza nelle conferenze di pace del dopoguerra e che la liberazione dei territori australiani avrebbe rafforzato l'influenza di Canberra nella sua regione. Chi si dimostr\u00f2 scettico verso la necessit\u00e0 di tali campagne sostenne la loro inutilit\u00e0, l'onerosit\u00e0 in termini economici e le vite poste bellamente a rischio dei soldati australiani coinvolti, tenendo presente che l'Asse appariva gi\u00e0 in una condizione inequivocabilmente compromessa.\nLa 5\u00aa divisione sostitu\u00ec la 40\u00aa divisione di fanteria statunitense in Nuova Britannia durante l'ottobre e il novembre 1944 e continu\u00f2 la spedizione con l'obiettivo di proteggere le basi alleate e confinare la grande forza giapponese sull'isola nell'area intorno a Rabaul. Alla fine di novembre, la 5\u00aa divisione insedi\u00f2 basi pi\u00f9 vicine al perimetro giapponese e diede il via ad azioni di contrasto particolarmente aggressive con il favore dell'intelligence alleata. La divisione condusse sbarchi anfibi nelle baia di Open e Wide alle porte della penisola Gazelle all'inizio del 1945, surclassando le numericamente ridotte guarnigioni giapponesi localizzate in queste aree. Ad aprile i nipponici erano stati confinati nelle loro posizioni fortificate nella penisola Gazelle per via dell'aggressivit\u00e0 delle unit\u00e0 oceaniche. La 5\u00aa divisione sub\u00ec 53 morti e 140 feriti durante questa campagna. Dopo la guerra si scopr\u00ec che l'esercito giapponese poteva contare su 93\u00a0000 uomini, un totale assai alto rispetto ai 38\u00a0000 che l'intelligence alleata immaginava fosse rimasto nella Nuova Britannia.\nIl II corpo continu\u00f2 la campagna di Bougainville dopo aver sostituito il XIV corpo dell'esercito statunitense tra ottobre e dicembre 1944. Il corpo era composto dalla 3\u00aa divisione, dall'11\u00aa brigata, dal reggimento di fanteria delle Fiji a Bougainville e dalla 23\u00aa brigata che presidiava le isole vicine, potendo altres\u00ec contare sul sostegno della RAAF, della RNZAF e dell'aeronautica statunitense. Mentre il XIV corpo aveva assunto atteggiamenti difensivi, gli australiani condussero operazioni offensive volte ad annientare la cellula giapponese situata a Bougainville. Poich\u00e9 gli asiatici furono frammentati in diversi gruppi, il II corpo combatt\u00e9 campagne geograficamente separate nelle parti settentrionale, centrale e meridionale dell'isola. L'obiettivo principale era raggiungere la roccaforte di Buin, nel Sud, ragion per cui gli attacchi nel Nord e nel Centro dell'isola subirono delle proroghe fini al maggio del 1945. Mentre le operazioni australiane a Bougainville continuarono fino alla fine del conflitto globale, un numero significativo di giapponesi rimase attivo a Buin e nel Nord dell'isola.\nAlla 6\u00aa divisione fu assegnata la responsabilit\u00e0 delle ultime operazioni contro la 18\u00aa armata giapponese, l'ultimo grande contingente rimasto nella zona australiana della Nuova Guinea. La divisione fu rinforzata dai guerriglieri e dalle unit\u00e0 corazzate dell'esercito regolare e arriv\u00f2 ad Aitape nell'ottobre del 1944. La 6\u00aa divisione godette inoltre del sostegno di diversi squadroni RAAF e navi da guerra. Alla fine del 1944, gli australiani scagliarono un'offensiva su due fronti a est verso Wewak: la 17\u00aa brigata avanz\u00f2 nell'entroterra dei monti Torricelli mentre il resto della divisione si mosse lungo la costa. Sebbene la 18\u00aa armata avesse subito pesanti perdite da precedenti combattimenti e malattie, essa allest\u00ec comunque una strenua resistenza e inflisse perdite significative. L'avanzata della 6\u00aa divisione and\u00f2 ostacolata anche da problematiche dovute al lento approvvigionamento e al maltempo. Gli australiani si assicurarono la zona costiera all'inizio di maggio, con Wewak catturato il 10, dopo che una piccola forza era sbarcata a est della citt\u00e0. Alla fine della guerra, la 18\u00aa armata appariva ormai confinata in un'area soltanto, presto assaltata dalla 6\u00aa divisione. La campagna di Aitape-Wewak cost\u00f2 all'Australia 442 vite, mentre i nipponici caduti furono circa 9\u00a0000 e i prigionieri 269.\nCampagna del Borneo.\nLa campagna del Borneo del 1945 fu l'ultima grande manovra alleata nella zona del Sud-ovest Pacifico. In una serie di assalti anfibi condotti tra il 1\u00ba maggio e il 21 luglio, il I corpo australiano, comandato dal tenente generale Leslie Morshead, attacc\u00f2 le forze giapponesi che occupavano l'isola. Anche le forze navali e aeree alleate, capeggiate dalla 7\u00aa flotta statunitense sotto l'ammiraglio Thomas Kinkaid, la 1TAF e la 13\u00aa forza aerea degli Stati Uniti contribuirono in maniera indubbia alla futura vittoria. Gli obiettivi di questa campagna riguardavano la conquista dei giacimenti petroliferi del Borneo e della baia del Brunei per meglio sostenere l'invasione del Giappone guidata da Washington e la liberazione della Malesia avviata dagli inglesi, che intendevano svolgere pi\u00f9 tardi nel 1945. L'esecutivo di Canberra non accett\u00f2 la proposta di MacArthur di estendere l'offensiva e spingersi a liberare Giava nel luglio del 1945: la sua decisione di non far partecipare la 6\u00aa divisione a questa operazione contribu\u00ec a non accelerarne l'esecuzione.\nLa campagna inizi\u00f2 il 1\u00ba maggio 1945, quando il 26\u00ba gruppo di brigata sbarc\u00f2 sulla piccola isola di Tarakan al largo della costa orientale del Borneo. L'obiettivo appariva quello di garantire la pista di atterraggio dell'isola come base per supportare gli atterraggi previsti nel Brunei e Balikpapan. Sebbene si ipotizzava sarebbero state necessarie solo poche settimane per mettere in sicurezza Tarakan e riaprire la pista di atterraggio, la lotta si rivel\u00f2 pi\u00f9 difficile del previsto, tanto che si trascin\u00f2 fino al 19 giugno, mentre la pista di atterraggio non fu aperta se non il 28 giugno. Considerata la scarsa rapidit\u00e0 con cui avvennero le manovre, l'utilit\u00e0 della riconquista si ridusse notevolmente.\nLa seconda fase della campagna del Borneo inizi\u00f2 il 10 giugno quando la 9\u00aa divisione condusse assalti simultanei nell'ambito dell'Operazione Oboe Six a nord-ovest dell'isola di Labuan e sulla costa del Brunei. Mentre il Brunei cadde presto, la guarnigione nipponica a Labuan resistette per oltre una settimana. Dopo che la regione della baia del Brunei pass\u00f2 in mano alleata, la 24\u00aa brigata sbarc\u00f2 nel Borneo settentrionale e la 20\u00aa brigata avanz\u00f2 lungo la costa occidentale del Borneo a sud del Brunei. Entrambe le brigate avanzarono rapidamente contro la debole resistenza giapponese e la maggior parte del Borneo nordoccidentale fu liberata entro la fine della guerra. Durante la campagna, la 9\u00aa divisione fu assistita da combattenti indigeni che stavano conducendo una guerriglia contro gli asiatici con il sostegno delle forze speciali oceaniche.\nLa terza e ultima tappa della riconquista del Borneo pass\u00f2 per la cattura di Balikpapan sulla costa centro orientale dell'isola. Il generale Blamey non appoggi\u00f2 tale manovra, che riteneva futile, ma and\u00f2 comunque avanti su ordine di MacArthur. Dopo una ventina di giorni di bombardamenti aerei e navali, la 7\u00aa divisione sbarc\u00f2 vicino alla citt\u00e0 il 1\u00ba luglio. Balikpapan e i suoi dintorni furono assicurati dopo alcuni pesanti combattimenti il 21 luglio, ma il rastrellamento continu\u00f2 fino alla fine della guerra. La cattura di Balikpapan risult\u00f2 l'ultima operazione terrestre su larga scala condotta dagli alleati occidentali durante la seconda guerra mondiale. Sebbene la campagna del Borneo ricevette delle critiche dall'opinione pubblica dell'epoca e negli anni successivi, essendo stata bollata come un inutile spreco di vite per obiettivi tutt'altro che essenziali, essa ebbe comunque diversi pregi, fra cui l'aumento dell'isolamento di significative forze giapponesi che occupavano la parte principale delle Indie orientali olandesi. Inoltre, non possono tralasciarsi la cattura di importanti forniture di petrolio e la liberazione dei prigionieri di guerra alleati, detenuti in condizioni di vita precarie.\nNel frattempo, a Canberra si verificarono dei cambiamenti quando era in corso la campagna del Borneo. Il primo ministro Curtin sub\u00ec un attacco di cuore nel novembre del 1944 e il vice primo ministro Frank Forde gli subentr\u00f2 fino al 22 gennaio 1945. Curtin fu ricoverato in ospedale quando le condizioni di salute peggiorarono nell'aprile del 1945 e il tesoriere Ben Chifley assunse l'incarico di primo ministro ad interim mentre Forde partecipava alla Conferenza di San Francisco. Curtin si spense il 5 luglio 1945 e Forde prest\u00f2 giuramento come primo ministro. Tuttavia, quest'ultimo non vantava il sostegno del suo partito e fin\u00ec destituito in favore di Chifley dopo una votazione svoltasi il 13 luglio.\nIntelligence e forze speciali.\nL'Australia svilupp\u00f2 un elaborato sistema d'intelligence durante la guerra. Prima dello scoppio delle ostilit\u00e0, l'esercito australiano non possedeva quasi nessuna struttura per la raccolta di informazioni e dipendeva dalle informazioni trasmesse dai servizi di intelligence britannici. Diverse piccole unit\u00e0 SIGINT nacquero nel 1939 e nel 1940, riscuotendo un certo successo nell'intercettare e decifrare le trasmissioni giapponesi prima dello scoppio della guerra del Pacifico.\nMacArthur inizi\u00f2 a organizzare servizi di intelligence su larga scala poco dopo il suo arrivo in Australia. Il 15 aprile 1942, fu fondato il Central Bureau congiunto australiano-statunitense SIGINT a Melbourne. La sede si trasfer\u00ec a Brisbane nel luglio del 1942 e poi a Manila nel maggio del 1945. Gli australiani costituivano la met\u00e0 della forza del Central Bureau, che nel 1945 contava oltre 4\u00a0000 impiegati. L'esercito australiano e la RAAF supervisionarono spesso e volentieri le operazioni di captazione e intercettazione radio dei messaggi dei nemici, con notevole ampliamento tra il 1942 e il 1945. Il Central Bureau venne a capo di una serie di codici giapponesi, con i vantaggi ottenuti da queste decifrazioni e dei messaggi radio che agevolarono notevolmente le manovre delle forze alleate in Asia meridionale.\nLe forze speciali australiane trovarono ampio impiego nel Pacifico, poich\u00e9 dopo lo scoppio della guerra i commando australiani furono schierati a Timor, nelle isole Salomone e Bismarck e in Nuova Caledonia. Sebbene la 1\u00aa compagnia indipendente fu rapidamente sopraffatta quando i giapponesi invasero le isole Salomone all'inizio del 1942, la 2/2\u00aa e 2/4\u00aa compagnia indipendente condusse con successo una campagna di guerriglia su Timor che dur\u00f2 dal febbraio 1942 al febbraio 1943, quando gli oceanici ricevettero l'ordine di evacuazione. Anche altre unit\u00e0 di commando operarono nelle campagne della Nuova Guinea, della Nuova Britannia, di Bougainville e del Borneo durante la guerra, dove si utilizzarono le informazioni raccolte per guidare offensive e proteggere i fianchi delle operazioni condotta dalla fanteria convenzionale.\nL'Australia allest\u00ec gruppi di incursione e ricognizione su piccola scala, la maggioranza delle quali and\u00f2 raggruppata sotto l\"Allied Intelligence Bureau\". L'unit\u00e0 speciale Z condusse incursioni molto dietro la linea del fronte, inclusa l'Operazione Jaywick a Singapore nel settembre del 1943 conclusasi con un successo. L'unit\u00e0 speciale M, gli osservatori costieri e le unit\u00e0 d'intelligence pi\u00f9 piccole agirono anche dietro le linee nipponiche per raccogliere informazioni. Il supporto fornito all'esercito australiano avveniva altres\u00ec tramite ricognizioni tattiche e trasporti. Tuttavia, non tutte le missioni procedettero senza intoppi: si pensi alle missioni a Timor e nella Nuova Guinea olandese, dove esse vennero ostacolate perch\u00e9 al comando vi erano impopolari amministratori coloniali giunti dai Paesi Bassi. La RAAF costitu\u00ec un'unit\u00e0 appositamente attrezzata (la numero 200) per supportare queste operazioni trasportando e rifornendo le sezioni d'intelligence attive nelle aree controllate dai nemici.\nOperazioni contro l'arcipelago giapponese.\nL'Australia svolse un ruolo minore nella campagna del Giappone avvenuta negli ultimi mesi di guerra e si prepar\u00f2 a un'eventuale invasione del Giappone da eseguire al momento della fine della guerra. Diverse navi da guerra australiane operarono con la flotta inglese del Pacifico durante la battaglia di Okinawa e i cacciatorpediniere australiani scortarono in seguito portaerei e corazzate britanniche durante gli attacchi contro obiettivi nell'arcipelago nipponico. Nonostante la sua distanza dal Giappone, l'Australia funse da base principale della flotta inglese sopraccitata e consent\u00ec la costruzione di numerose strutture per supportare le imbarcazioni.\nLa partecipazione del Paese oceanico alla pianificata invasione del nemico asiatico avrebbe coinvolto elementi di tutti i servizi che combattono come parte delle forze del Commonwealth. Si prevedeva di formare una nuova 10\u00aa divisione dal personale dell'AIF esistente che avrebbe fatto parte dei corpi del Commonwealth con unit\u00e0 britanniche, canadesi e neozelandesi. L'organizzazione del corpo doveva essere identica a quella di un corpo dell'esercito degli Stati Uniti e avrebbe partecipato all'invasione dell'isola di Honsh\u016b, prevista per marzo 1946. Le navi australiane avrebbero operato con la flotta britannica del Pacifico e con quella arriva nell'area degli Stati Uniti, oltre ai due squadroni di bombardieri pesanti della RAAF e a uno squadrone di trasporto che avrebbe dovuto trasferirsi dalla Gran Bretagna a Okinawa per unirsi al bombardamento strategico del Giappone come parte del Tiger Force. La pianificazione delle operazioni contro il Giappone cess\u00f2 nell'agosto 1945, quando ebbe luogo la resa del Giappone in seguito ai bombardamenti atomici di Hiroshima e Nagasaki.\nIl generale Blamey firm\u00f2 l'atto di resa per conto dell'Australia durante la cerimonia tenutasi a bordo della \"Missouri\" il 2 settembre 1945. Diverse navi da guerra della marina australiana figuravano tra le navi alleate ancorate nella baia di Tokyo durante le fasi di firma dei documenti ufficiali. Dopo la cerimonia principale a bordo della \"Missouri\", i comandanti sul campo giapponesi si arresero solennemente alle forze alleate, incluse quelle australiane durante le cerimonie condotte a Morotai, in diverse localit\u00e0 del Borneo, a Timor, a Wewak, a Rabaul, a Bougainville e a Nauru.\nAltri teatri.\nOltre ai principali schieramenti, le unit\u00e0 militari australiane prestarono servizio in altri teatri di guerra, in genere all'interno delle forze del Commonwealth guidate dalla Gran Bretagna. Circa 14\u00a0000 australiani parteciparono nella \"Merchant Navy\" ed equipaggiarono navi in molte zone del mondo.\nL'Australia ag\u00ec solo marginalmente nelle campagne guidate dai britannici contro i possedimenti coloniali del governo di Vichy in Africa. Alla fine del settembre 1940, l'incrociatore pesante \"Australia\" partecip\u00f2 al fallito tentativo di conquista di Dakar eseguito dai britannici e dalla Francia libera, riuscendo a silurare un cacciatorpediniere francese di Vichy. Il governo australiano non fu informato del coinvolgimento dell'incrociatore in quest'operazione prima della battaglia e si lament\u00f2 formalmente con il governo britannico. Tre cacciatorpediniere australiani figuravano nell'invasione del Madagascar del settembre del 1942. In un punto geograficamente pi\u00f9 vicino all'Oceania, la \"Adelaide\" garant\u00ec una grande assistenza alla Francia libera nella riconquista della Nuova Caledonia nel settembre 1940, scortando un governatore transalpino a Noum\u00e9a e stazionando nella citt\u00e0 durante le proteste popolari che lo videro allontanarsi su iniziativa delle autorit\u00e0 filo-Vichy.\nLe navi da guerra australiane prestarono servizio nel Mar Rosso e nel Golfo Persico per gran parte del conflitto. Dal giugno all'ottobre 1940, la \"Hobart\" partecip\u00f2 alla campagna dell'Africa Orientale Italiana, giocando un ruolo importante nella riuscita evacuazione di Berbera. Nel maggio 1941, la \"Yarra\" sostenne un'operazione di sbarco delle truppe dei Gurkha vicino a Bassora durante la guerra anglo-irachena. Nell'agosto del 1941, la \"Yarra\" e la \"Kanimbla\" presero parte all'invasione anglo-sovietica dell'Iran, con la \"Yarra\" che affond\u00f2 lo sloop iraniano \"Babr\" vicino a Kohorramshahr e la \"Kanimbla\" che sbarc\u00f2 le truppe a Bandar Shapur. Anche una dozzina di corvette di classe \"Bathurst\" si un\u00ec alla spedizione alleata nel Golfo Persico nel 1942.\nMentre quasi tutte le unit\u00e0 australiane nel teatro del Pacifico operarono a cavallo tra Asia e Oceania, centinaia di uomini furono inviati alle unit\u00e0 britanniche in Birmania e in India, sebbene nessuna unit\u00e0 della RAAF sia stata schierata in questo teatro. Nel maggio del 1943, circa 330 australiani prestavano servizio in 41 squadroni in India, di cui solo nove avevano pi\u00f9 di dieci australiani. Inoltre, molte corvette e cacciatorpediniere assistettero la flotta orientale britannica, dove sopperivano normalmente al compito di proteggere i convogli nell'Oceano Indiano dagli attacchi dei sottomarini giapponesi e tedeschi. Vi furono inoltre 45 combattenti dell'8\u00aa divisione che si offrirono volontari per addestrare la guerriglia cinese nella missione inglese 204 nel Sud della Cina e prestarono servizio l\u00ec da febbraio a settembre 1942.\nPrigionieri di guerra.\nPoco meno di 29\u00a0000 australiani furono fatti prigionieri dall'Asse durante la guerra. Solo in 14\u00a0000 dei 21\u00a0467 catturati dai giapponesi sopravvissero alla prigionia, con il grosso dei decessi in cattivit\u00e0 dovuta a malnutrizione, scarse condizioni di igiene e malattie.\nGli 8\u00a0000 australiani catturati da Germania e Italia furono generalmente trattati in conformit\u00e0 con le Convenzioni di Ginevra. La maggioranza di questi uomini fu catturata durante i combattimenti in Grecia e a Creta nel 1941, con il secondo gruppo pi\u00f9 numeroso di 1\u00a0400 aviatori abbattuti in Europa. Come altri prigionieri di guerra alleati occidentali, gli australiani furono trattenuti in campi permanenti in Italia e Germania. All'approssimarsi della fine della guerra, i tedeschi spostarono molti prigionieri verso l'interno del Paese per impedire che venissero liberati dall'avanzata degli eserciti alleati. Questi movimenti avvenivano spesso durante le marce forzate in condizioni climatiche avverse e provocarono molti morti. Tra le vittime, anche quattro australiani vennero giustiziati a seguito di una fuga di massa dallo Stalag Luft III nel marzo del 1944. Mentre i prigionieri oceanici subirono un tasso di mortalit\u00e0 pi\u00f9 elevato durante la prigionia tedesca e italiana rispetto a chi li aveva preceduti nelle stesse vesti nella prima guerra mondiale, la cifra appariva molto pi\u00f9 bassa con riguardo agli internamenti giapponesi.\nCome il resto del personale alleato catturato dai giapponesi, una consistente percentuale delle migliaia di australiani catturati nei primi mesi del 1942 durante la conquista della Malesia, di Singapore, delle Indie orientali olandese e della Nuova Britannia visse condizioni difficili. Gli australiani furono detenuti in campi dislocati in tutta la regione fra Asia e Pacifico e molti sopportarono lunghi viaggi in navi decisamente sovraffollate. Mentre la maggior parte dei prigionieri di guerra australiani morti in cattivit\u00e0 giapponese risult\u00f2 vittima di malnutrizione e di malattie, in centinaia morirono perch\u00e9 trucidati dolosamente. La ferrovia della Birmania divenne la localit\u00e0 pi\u00f9 tristemente famosa per i prigionieri di guerra, poich\u00e9 13\u00a0000 australiani vi lavorarono in vari momenti durante il 1942 e il 1943, insieme a migliaia di altri prigionieri di guerra alleati e asiatici arruolati dai giapponesi; si stima la morte in loco di quasi 2\u00a0650 australiani. Migliaia di catturati giunsero anche nell'arcipelago nipponico, dove furono coattivamente impiegati in fabbriche e miniere in condizioni generalmente dure. Chi giunse nei campi di Ambon e del Borneo pat\u00ec i tassi di mortalit\u00e0 pi\u00f9 alti; il 77% di coloro che vissero da prigionieri ad Ambon non vide la fine della guerra e pochi dei 2\u00a0500 prigionieri australiani e britannici del Borneo sopravvissero; quasi tutti perirono per via degli eccessivi turni di lavoro e per via di una serie di marce della morte nel 1945.\nIl trattamento riservato ai prigionieri di guerra gener\u00f2 un sentimento di rigetto nei confronti del Giappone dopo la guerra da parte di Canberra. Le autorit\u00e0 australiane indagarono sugli abusi contro i prigionieri di guerra alleati nella zona di competenza del loro Paese dopo il conflitto, con le guardie che si credeva avessero maltrattato i prigionieri che furono processate penalmente dalle corti australiane.\n25\u00a0720 prigionieri dell'Asse sbarcarono in Australia durante la guerra, tra cui 18\u00a0432 italiani, 5\u00a0637 giapponesi e 1\u00a0651 tedeschi. Sovente li si internava in campi appositamente costruiti ed essi vennero trattati in conformit\u00e0 con la Convenzione di Ginevra. Furono internati anche 16\u00a0798 civili, di cui 8\u00a0921 \"nemici alieni\" residenti in Australia, mentre il resto erano persone inviate sulle isole per l'internamento da altri Stati alleati. La mattina del 5 agosto 1944, circa la met\u00e0 dei 1\u00a0104 giapponesi detenuti in un campo vicino a Cowra, nel Nuovo Galles del Sud, tent\u00f2 di scappare. I prigionieri travolsero le loro guardie e in oltre 400 sfondarono i reticolati; tuttavia, ogni fuggitivo and\u00f2 scovato o ucciso nel giro di 10 giorni.\nFronte interno.\nDurante la guerra, il governo australiano estese notevolmente i suoi poteri per dirigere meglio lo sforzo bellico; le risorse industriali e umane dell'Australia si concentrarono sul supporto delle forze armate alleate. L'espansione dei poteri del governo inizi\u00f2 il 9 settembre 1939, quando il National Security Act divenne legge. Tale atto ha permesso al governo di introdurre la coscrizione industriale e sia gli uomini sia le donne sono stati ordinati nelle industrie essenziali. Il razionamento fu introdotto per la prima volta nel 1940 e sub\u00ec un sostanziale ampliamento nel 1942. Il governo incoraggi\u00f2 fortemente politiche di austerit\u00e0 ed emise dei bond durante la guerra come mezzo per ridurre la domanda di risorse scarse.\nLe politiche del governo per sviluppare le industrie legate alla guerra accrebbero il livello del settore industriale australiano e l'autosufficienza nella maggior parte delle categorie di armi. Nel periodo interbellico, i successivi governi australiani avevano fornito sussidi, tariffe e altri incentivi per incoraggiare lo sviluppo di settori manifatturieri legati all'esercito come la produzione di aerei, automobili, elettronica e prodotti chimici. Queste aziende secondarie furono integrate in un'economia di guerra durante il 1940 e il 1941 e furono in grado di sopperire alla maggior parte delle esigenze dell'esercito entro il 1942. Gli sforzi guidati di Canberra di sviluppare e produrre tecnologia avanzata ebbero notevole fortuna, soprattutto se si pensa allo sviluppo di set di radar leggeri, dispositivi ottici per l'artiglieria e attrezzature adattate per l'uso in condizioni tropicali. L'industria australiana cur\u00f2 inoltre lo sviluppo di nuove armi prodotte in serie per i militari, tra cui la pistola mitragliatrice Owen e una variante del cannone britannico Ordnance QF 25 lb. Inoltre, scienziati e aziende farmaceutiche australiane compirono importanti progressi nel trattamento delle malattie tropicali, particolarmente frequenti in un contesto quale quello della seconda guerra mondiale. Tuttavia, non tutti i progetti furono colpiti dalla buona sorte: i finanziamenti per sviluppare un carro armato australiano (il Sentinel) non cessarono fino a quando questo apparve obsoleto e non pi\u00f9 necessario, mentre lo sviluppo di bombardieri e caccia avanzati progettati in Australia, rispettivamente il CAC Woomera e il CAC CA-15, furono abbandonati poich\u00e9 i motori richiesti da questi aerei non erano disponibili e furono invece prodotti su licenza adeguati progetti statunitensi e britannici.\nLa massiccia espansione dell'esercito innesc\u00f2 una grave carenza di lavoratori di sesso maschile e una maggiore partecipazione femminile alla forza lavoro. Il numero di donne australiane con un impiego retribuito sal\u00ec da 644\u00a0000 nel 1939 a 855\u00a0000 nel 1944. Sebbene si trattasse di un aumento di soli cinque punti percentuali nella proporzione di tutte le donne australiane che lavoravano, un gran numero di lavoratrici pass\u00f2 dal ricoprire mansioni tradizionalmente considerate \"femminili\", come le faccende domestiche, a operare nelle industrie. Le donne nell'esercito australiano fecero il loro ingresso nel 1941 e nel 1944 quasi 50\u00a0000 donne prestavano servizio nel Servizio navale australiano reale delle donne (\"Women's Royal Australian Naval Service\"), nel Servizio militare femminile australiano (\"Australian Women's Army Service\") e nell'Aeronautica australiana ausiliaria femminile (\"Women's Auxiliary Australian Air Force\"). Altre migliaia prestarono servizio nelle forze di terra civili (\"Australian Women's Land Army\") o intrapresero altre attivit\u00e0 belliche su base volontaria. La carenza di manodopera divenne un problema economico sempre pi\u00f9 significativo verso la fine della guerra e l'esercito australiano scese di dimensioni dal 1944, per liberare personale per le industrie belliche e l'economia civile.\nLa coscrizione industriale e la spinta ad aumentare la produttivit\u00e0 gener\u00f2 un crescente grado di agitazioni sindacali nel tempo. Molti erano tenuti a lavorare per lunghe ore in condizioni precarie e non potevano chiedere una diversa assegnazione delle mansioni a cui erano sottoposti a causa delle leggi sulla manodopera. Le cattive condizioni di lavoro andarono esacerbate dalle misure di austerit\u00e0 del governo che hanno ridotto il tenore di vita dei lavoratori. Di conseguenza, gli scioperi e altre forme di protesta interruppero la produzione australiana a fasi alterne, specialmente dal 1943 in poi. Tali sommosse calamitarono notevoli critiche da altri civili e membri delle forze armate. Nel maggio del 1943, il governo introdusse politiche che consentivano di arruolare nelle forze armate i lavoratori che stavano intraprendendo azioni sindacali illegali, ma ci\u00f2 ebbe un impatto limitato a causa della carenza di manodopera qualificata nelle industrie pi\u00f9 incline alle controversie sindacali.\nLa seconda guerra mondiale segn\u00f2 l'inizio di un lungo periodo di crescita economica per lo Stato oceanico. Il conflitto aument\u00f2 considerevolmente il peso e l'importanza del settore manifatturiero australiano e stimol\u00f2 lo sviluppo di industrie tecnologicamente pi\u00f9 avanzate. Come parte di questa tendenza, molti lavoratori acquisirono livelli di competenza relativamente elevati e i tassi di partecipazione alla forza lavoro femminile sono notevolmente aumentati. Tuttavia, dopo la guerra molte donne dovettero abbandonare le industrie in cui i lavoratori erano prevalentemente (o totalmente) di sesso maschile.\nIl dopoguerra.\nLa seconda guerra mondiale cost\u00f2 migliaia di vite australiane e consum\u00f2 gran parte del reddito nazionale. Durante la guerra, 27\u00a0073 membri dell'esercito australiano perirono in combattimento, a cause delle ferite o durante la prigionia di guerra. Nel totale, 9\u00a0572 furono uccisi nella guerra contro la Germania e l'Italia e 17\u00a0501 nei combattimenti con il Giappone. I prigionieri detenuti dai nipponici rappresentatono quasi la met\u00e0 delle morti australiane nel Pacifico. Almeno 386 marittimi civili australiani sono stati uccisi durante la guerra. La spesa bellica australiana totale ammont\u00f2 a 2\u00a0949\u00a0380\u00a0000 \u00a3 e al suo apice, nel 1942-1943, le spese militari rappresentavano il 40,1% del reddito nazionale.\nNei mesi seguenti al conflitto, le autorit\u00e0 australiane affermarono la propria autorit\u00e0 su tutto il Borneo e sulle Indie orientali olandesi a est di Lombok fino al ripristino dei governi coloniali britannico e olandese. Mentre le forze britanniche e indiane nell'ovest delle Indie orientali olandesi furono coinvolte nella guerra d'indipendenza indonesiana, gli australiani furono in grado di evitare scontri con i nazionalisti locali. Le forze armate si occuparono di sorvegliare 344\u00a0000 giapponesi rimasti nelle Indie orientali olandesi e nei territori australiani e dell'amministrazione dei processi per crimini di guerra in queste aree. Un gruppo di volontari vide la luce come contributo apportato dall'Australia alla Forza di occupazione del Commonwealth britannico (\"British Commonwealth Occupation Force\" o BCOF) in Giappone, con l'Australia che forn\u00ec il quartier generale del BCOF e un'elevata percentuale del suo personale. Questa forza in seguito form\u00f2 il nucleo dell'esercito australiano del dopoguerra, che includeva per la prima volta unit\u00e0 di combattimento permanenti.\nLa smobilitazione dell'esercito australiano avvenne in fretta dopo la resa giapponese. Alla fine della guerra, l'esercito disponeva di quasi 600\u00a0000 uomini, di cui 224\u00a0000 in servizio nel Pacifico e 20\u00a0000 in Gran Bretagna e in altri luoghi. La pianificazione della smobilitazione cominci\u00f2 alla fine del 1942 con l'approvazione del progetto definitivo da parte del governo nel marzo 1945. Nei fatti, essa inizi\u00f2 il 1\u00ba ottobre 1945 e termin\u00f2 nel febbraio 1947. Il processo in genere si svolse senza intoppi, anche se si verificarono delle proteste per i ritardi a Morotai e Bougainville. Il personale ricevette comunque una formazione in attesa di essere smobilitato e Canberra forn\u00ec assistenza ai \"post-smobilitati\" concedendo loro posti di lavoro, prestiti economici, borse di studio e altri benefici. Le donne in servizio ricevettero un'assistenza simile, ma furono sottoposte a svariate pressioni per tornare ai loro \"tradizionali\" ruoli familiari.\nLa seconda guerra mondiale apport\u00f2 dei cambiamenti significativi nella societ\u00e0 della nazione oceanica. A livello economico, la guerra acceler\u00f2 lo sviluppo dell'industria manifatturiera australiana e gener\u00f2 un forte calo della disoccupazione. La societ\u00e0 australiana sub\u00ec dei mutamenti che contribuirono a sviluppare un maggiore cosmopolitismo e una visione pi\u00f9 paritaria della figura femminile. La guerra determin\u00f2 una maggiore maturit\u00e0 nell'approccio dell'Australia agli affari internazionali, come dimostrato dallo sviluppo di una politica estera pi\u00f9 indipendente e dall'incoraggiamento dell'immigrazione di massa del secondo dopoguerra."}
{"id": "9255246", "revid": "1318658", "url": "https://it.wikipedia.org/wiki?curid=9255246", "title": "Multimap", "text": "Multimap (detta anche multihash oppure multidict), in informatica, \u00e8 un contenitore associativo che contiene un elenco ordinato di coppie chiave-valore, consentendo al contempo pi\u00f9 voci con la stessa chiave. L'ordinamento viene eseguito in base alla funzione di confronto, applicata sulle chiavi. Le operazioni di ricerca, inserimento e rimozione hanno complessit\u00e0 logaritmica.\nL'ordine delle coppie chiave-valore le cui chiavi confrontano l'equivalente \u00e8 l'ordine di inserimento e non cambia.\nIl C++ presenta gi\u00e0 all'interno del suo Standard Template Library una implementazione della struttura usando un albero binario auto-bilanciato oppure anche Java, in qualit\u00e0 di interfaccia.\nAlcuni esempi applicativi sono:"}
{"id": "9255249", "revid": "83531", "url": "https://it.wikipedia.org/wiki?curid=9255249", "title": "Eubulide (disambigua)", "text": ""}
{"id": "9255250", "revid": "15756", "url": "https://it.wikipedia.org/wiki?curid=9255250", "title": "Punta della lingua", "text": "Punta della lingua (nella lingua inglese noto anche con l'acronimo TOT \u2014 \"tip of (the) tongue\" \u2014 o con il termine \"lethologica\", derivato dal greco antico) \u00e8 il fenomeno per cui non si riesce a richiamare dalla memoria una parola o un termine, accompagnato dal parziale ricordo e dalla sensazione che il \"recupero\" di tale informazione \u00e8 imminente. Il nome del fenomeno viene dal modo di dire \"Ce l'ho sulla punta della lingua\". Il fenomeno \"punta della lingua\" dimostra che l'accesso lessicale avviene per fasi.\nLe persone che vivono il fenomeno punta della lingua riescono spesso a ricordare una o pi\u00f9 caratteristiche della parola ricercata, ad esempio la lettera iniziale, su quale sillaba cada l'accento, e parole simili nel suono, nel significato, o entrambi. I soggetti riferiscono la sensazione di essere colti dallo stato (di blocco mnestico), una sensazione di vaga angoscia durante la ricerca della parola, ed un senso di sollievo quando si ritrova la parola. Bench\u00e9 molti aspetti dello stato punta della lingua rimangano incerti, ci sono due teorie principali che competono per spiegare l'accadimento, la \"concezione dell'accesso diretto\" e la \"concezione inferenziale\". Anche l'emozione e i legami emotivi con quel che si cerca di rammentare possono avere un'incidenza sul fenomeno TOT. Quanto pi\u00f9 forte \u00e8 il legame emotivo, tanto pi\u00f9 tempo ci vorr\u00e0 per far riemergere l'elemento dalla memoria.\nGli stati TOT vanno distinti dagli stati FOK (\"feeling of knowing\", sensazione di conoscere). FOK, invece, \u00e8 la sensazione per cui una persona ritiene che sar\u00e0 in grado di riconoscere \u2014 da una lista di oggetti \u2014 un oggetto che attualmente \u00e8 inaccessibile. Ci sono alcune prove che (gli stati) TOT e FOK fanno ricorso a diverse parti del cervello. I TOT sono associati alla corteccia cingolata anteriore, alla corteccia prefrontale dorsolaterale destra, e alla corteccia inferiore destra; non \u00e8 cos\u00ec per gli stati FOK. I FOK possono essere valutati attraverso dei test di monitoraggio della memoria in cui al soggetto \"testato\" viene chiesto di \"stimare la probabilit\u00e0\" di riconoscere quando \"sollecitato da un indizio\" o informazione che in precedenza non era riuscito a ricordare. Questo test punta a misurare la precisione del soggetto nel monitoraggio della memoria durante lo \"stadio di estrazione della memoria\".\nUno stato punta della lingua \u00e8 normale per persone di tutte le et\u00e0; tuttavia, diviene pi\u00f9 frequente con l'invecchiamento. TOT pu\u00f2 essere definito come un'effettiva malattia, ma solo quando diventa abbastanza frequente da interferire con l'apprendimento o la vita quotidiana. Il disturbo \u00e8 detto disnomia se arrecato da un danno cerebrale, di solito da trauma alla testa, ictus, o demenza.\nIl fenomeno punta della lingua ha implicazioni per la ricerca nei campi della psicolinguistica, memoria, e metacognizione.\nStoria.\nIl termine \"punta della lingua\" \u00e8 mutuato dall'uso colloquiale, e potrebbe essere un calco linguistico dalla frase francese \"avoir le mot sur le bout de la langue\" (\"avere la parola sulla punta della lingua\"). Il fenomeno punta della lingua fu descritto per la prima volta come fenomeno psicologico nel testo \"The Principles of Psychology\" di William James (1890), sebbene non avesse usato tale espressione.\nAnche Sigmund Freud discusse fattori psicologici inconsci, come pensieri inconsci ed impulsi che potrebbero far dimenticare parole familiari.\nLa prima ricerca empirica su questo fenomeno fu intrapresa dai ricercatori di Harvard Roger Brown e David McNeill e pubblicata nel 1966 dal \"Journal of Verbal Learning and Verbal Behavior\". Brown e McNeill volevano determinare se la sensazione di imminente ricordo percepita nello stato punta della lingua fosse basata sull'effettiva capacit\u00e0 (di richiamare il ricordo) o se fosse soltanto un'illusione.\nNel loro studio, Brown e McNeill leggevano ai partecipanti all'esperimento le definizioni (e \"soltanto\" le definizioni) di parole rare, e chiedevano loro di nominare l'oggetto o il concetto che era stato definito. Quando la parola bersaglio veniva poi letta dallo sperimentatore, ai partecipanti veniva indicato di riferire se avessero provato uno stato punta della lingua. Brown e Mitchell identificarono tre tipi di stato TOT positivo:\nSe un partecipante indicava uno stato punta della lingua, gli veniva chiesto di fornire ogni informazione che potesse ricordare circa la parola bersaglio. Brown e McNeill rilevarono che i partecipanti potevano identificare la lettera iniziale della parola bersaglio, il numero delle sue sillabe, parole dal suono simile, parole di significato simile, lo schema sillabico, e la posizione seriale di alcune lettere della parola bersaglio con un risultato migliore di quello che ci si potrebbe attendere tirando a caso. Le loro risultanze dimostravano la legittimit\u00e0 della sensazione di sapere (\"la so, ma al momento mi sfugge\") avvertita in uno stato punta della lingua. Questo studio costitu\u00ec la base per la successiva ricerca sul fenomeno punta della lingua.\nUniversalit\u00e0.\nLe esperienze punta della lingua avvengono sia negli uomini sia nelle donne, e notoriamente viene nei giovani adulti, nelle persone di mezze et\u00e0, e in quelle pi\u00f9 anziane. Le esperienze TOT nell'infanzia non sono state studiate. Il livello di istruzione non \u00e8 ritenuto un fattore nell'esperienza degli stati TOT. Monolingui, bilingui, e poliglotti incorrono tutti negli stati punta della lingua, sebbene con frequenze diverse (come verr\u00e0 discusso nel prosieguo della voce).\nOltre all'inglese, molte altre lingue hanno termini informali per descrivere l'esperienza punta della lingua, facendo supporre che si tratti di un'esperienza che accomuna le culture pi\u00f9 diverse. In uno studio di B. L. Schwartz (1999), 45 delle 51 lingue esaminate hanno una frase idiomatica indicante il fenomeno punta della lingua che si riferisca a lingua, bocca, o gola in senso metaforico. Le traduzioni letterali inglesi di queste frasi si possono rendere come \"sulla punta/testa della lingua\", \"in cima alla lingua\", \"davanti alla lingua\", \"scintillante in fondo alla lingua\", e \"nella bocca e in gola\". In particolare, le lingue studiate che non hanno una frase idiomatica equivalente a punta della lingua sono lingua dei segni americana, amarico, islandese, kalenjin, e swahili. Comunque, anche chi usa la lingua dei segni riferisce esperienze (analoghe a) punta della lingua.\nCause.\nLe cause del TOT sono in gran parte sconosciute ma sono state proposte numerose spiegazioni.\nEsse possono essere ricondotte a due concezioni principali: quella dell'accesso diretto e la inferenziale.\nConcezione dell'accesso diretto.\nLa concezione dell'accesso diretto assume che lo stato avvenga quando la forza della memoria non \u00e8 sufficiente a rievocare un elemento, ma basta a far scattare lo stato. Ossia il soggetto ha accesso diretto alla presenza della parola bersaglio nella memoria, anche se essa non pu\u00f2 essere immediatamente rievocata. Le teorie sulle cause del fenomeno punta della lingua che adottano la concezione dell'accesso diretto sono costituite dall'ipotesi del blocco, l'ipotesi dell'attivazione incompleta, e dal modello del deficit di trasmissione.\nIpotesi del blocco.\nL'ipotesi del blocco afferma che gli indizi di ricordo provocano la rievocazione di una parola legata al bersaglio che poi blocca la rievocazione della parola corretta e d\u00e0 luogo al fenomeno punta della lingua. In altri termini, i TOT avvengono quando alla mente giungono rapidamente risposte plausibili ma inesatte ad una richiesta. La persona riconosce che le parole collegate non sono corrette ma non riesce a recuperare la parola giusta perch\u00e9 \u00e8 inibita. Queste parole collegate sono dette bloccanti perch\u00e9 bloccano la capacit\u00e0 di recuperare la parola corretta. Questo spiega perch\u00e9 i TOT consentono di prevedere le prestazioni della memoria. Una volta rimossa l'inibizione della parola corretta o dimenticate le bloccanti, il TOT sar\u00e0 superato. Le prove che dimostrerebbero la fondatezza di questa ipotesi sono minime perch\u00e9 \u00e8 difficile da misurare. La maggior parte delle ricerche che muovono da questo approccio d\u00e0nno ai partecipanti dei bloccanti e vedono se producono stati TOT. Questo metodo \u00e8 controverso poich\u00e9 non \u00e8 chiaro se i bloccanti somministrati producano stati TOT o fungano da indizi per ricordare.\nL'ipotesi che i bloccanti si comportino pi\u00f9 similmente ad indizi per ricordare \u00e8 confortata principalmente dall'idea delle somiglianze fonologiche tra la parola bersaglio e la parola bloccante. I bloccanti fonologici sono parole che suonano simili alla parola bersaglio. Secondo Bown &amp; Harley, \"i vicini fonologici (o bloccanti) di solito agiscono come supporto nel recupero lessicale piuttosto che come un ostacolo\". Di converso, un argomento alternativo suggerisce che i bloccanti fonologici ostacolino la capacit\u00e0 di richiamare il bersaglio provocando uno stato punta della lingua.\nSembra pi\u00f9 condivisa l'idea che bloccanti non agiscano come inneschi n\u00e9 come potenziatori, ma piuttosto come un effetto laterale. Nella ricerca di Metcalf e Kornell il periodo di incubazione aiutava i partecipanti a richiamare la parola nella stessa misura nei TOT originali non bloccati e nei TOT bloccati. Questo suggerisce che i bloccanti non abbiano alcun effetto sul richiamo o sulle cause degli stati punta della lingua.\nIpotesi dell'attivazione incompleta.\nL'ipotesi dell'attivazione incompleta afferma che i TOT avvengono quando la parola bersaglio nella memoria non \u00e8 attivata quanto basta per essere richiamata ma i soggetti che vi incorrono possono ugualmente percepire la sua presenza. L'accessibilit\u00e0 della parola bersaglio fluttua a causa di fattori che aumentano il suo livello di attivazione, quali gli indizi. Il livello di attivazione della parola bersaglio pu\u00f2 fluttuare ad un livello abbastanza alto da permettere che sia richiamata (dalla memoria), risolvendo lo stato TOT.\nModello del deficit di trasmissione.\nIl modello del deficit di trasmissione \u00e8 basato su una teoria multi-componente della rappresentazione della memoria che suggerisce che le informazioni semantiche o fonologiche siano immagazzinate nella memoria e richiamate separatamente. Il modello del deficit di trasmissione assume che i TOT avvengano quando c'\u00e8 l'attivazione della componente semantica della memoria della parola bersaglio ma questa attivazione non passa al livello fonologico della memoria della parola bersaglio. Pertanto, i TOT sono causati dal deficit di trasmissione di attivazione dal deposito della memoria semantica al deposito della memoria fonologica.\nSecondo gli psicologi cognitivi Deborah M. Burke, del Pomona College, and Donald G. MacKay, dell' UCLA, questo fenomeno avviene principalmente per tre ragioni, tutte basate su una connessione neurale indebolita: il mancato uso frequente di una parola, il mancato uso recente di una parola, e l'invecchiamento.\nConcezione inferenziale.\nLa concezione inferenziale del TOT afferma che i TOT non sono completamente inaccessibili, ma scaturiscono da indizi sul bersaglio che chi cerca di ricordare pu\u00f2 mettere assieme. Vale a dire che chi cerca di ricordare inferisce la sua conoscenza sulla parola bersaglio, e l'imminenza del recupero dipende dalle informazioni cui pu\u00f2 accedere dalla memoria a proposito della parola bersaglio. Queste concezioni negano che la presenza della parola bersaglio nella memoria possa avere un effetto nella creazione degli stati punta della lingua.\nTeoria della consuetudine con l'indizio.\nLa teoria della consuetudine con l'indizio suggerisce che i forti sentimenti suscitati dal riconoscimento di un indizio consueto inerente alla parola bersaglio causino il fenomeno punta della lingua. Un indizio consueto dovrebbe creare uno stato TOT, sia che la parola bersaglio sia conosciuta, sia che non lo sia. Quando si incontra un indizio per una parola bersaglio, si valuta il livello di riconoscimento, e un livello forte di riconoscimento provocher\u00e0 uno stato punta della lingua. Si \u00e8 rilevato che gli indizi ripetitivi tendono a creare pi\u00f9 TOT che nel caso in cui viene dato un singolo indizio. Questo potrebbe indicare che i fattori indizio possono svolgere un ruolo nel causare stati TOT.\nEuristica dell'accessibilit\u00e0.\nL'euristica dell'accessibilit\u00e0 afferma che gli stati TOT sono indotti dalla quantit\u00e0 e forza delle informazioni che sono recuperate dalla memoria quando la parola bersaglio stessa non emerge. Quando si cerca una parola bersaglio, e quanto pi\u00f9 le informazioni che sono recuperate dalla memoria sono percepite come connesse alla parola bersaglio, tanto pi\u00f9 probabilmente saranno suscitati stati TOT.\nFenomeno nel cervello.\nTecniche di neuroimaging usate nello studio del TOT.\nIl corpo della ricerca sui meccanismi neurologici del fenomeno punta della lingua \u00e8 limitato. La ricerca in questa area ha usato la magnetoencefalografia (MEG) e la risonanza magnetica funzionale (fMRI) correlata all'evento.\nAttivazione neurologica nello stato TOT.\nParecchie zone del cervello mostrano un'attivazione aumentata in uno stato TOT. Di seguito un elenco delle strutture specifiche che mostrano attivazione aumentata durante uno stato punta della lingua:\nSi \u00e8 visto che nello stato TOT l'attivazione del paraippocampo \u00e8 diminuita. Ad ogni modo, si possono fare inferenze sui ruoli di queste strutture in base a teorie sulle loro funzioni derivate da altri studi su queste strutture, non correlate al TOT.\nNon si sa molto dell'esatta funziona di queste aree nel fenomeno punta della lingua. Le aree attivate durante il TOT possono variare a seconda della natura della parola bersaglio. Ad esempio, se la parola bersaglio \u00e8 il nome di una persona l'area fusiforme facciale probabilmente apparir\u00e0 attivata mentre chi cerca di ricordare elabora il volto della persona. Problemi come questo rendono difficile determinare quali aree siano specificamente coinvolte negli stati TOT, e quali siano un sottoprodotto di altre funzioni cognitive. Si ipotizza che la corteccia cingolata anteriore e la corteccia dorsolaterale prefrontale destra operino come un circuito per scoprire il conflitto, e possano svolgere questo ruolo nello scoprire il conflitto tra la sensazione di conoscere la parola bersaglio e l'incapacit\u00e0 di ricordare. La corteccia cingolata anteriore \u00e8 coinvolta anche nelle emozioni e pu\u00f2 mostrare attivazione a causa della reazione emotiva allo stato punta della lingua. La corteccia posteriore mediale parietale, la corteccia bilaterale laterale posteriore, e la corteccia bilaterale superiore prefrontale sono coinvolte nel richiamo alla memoria e valutazione, e quindi pu\u00f2 giocare un ruolo nei processi metacognitivi implicati nel fenomeno punta della lingua come la valutazione della propria conoscenza e la probabilit\u00e0 di recupero dalla memoria.\nFattori influenti.\nEffetti del bilinguismo.\nC'\u00e8 una significativa differenza nella quantit\u00e0 di TOT in cui incorrono monolingui e bilingui. I bilingui sembrano riferire la stessa quantit\u00e0 di TOT dei monolingui per i nomi propri ma significativamente pi\u00f9 TOT per altre parole. Specificamente, quando si ponderi per il grado d'uso della lingua dominante e meno dominante, i bilingui hanno pi\u00f9 TOT nella lingua meno dominante.\nIn una prova in cui si deve associare nomi a figure, i bilingui furono pi\u00f9 lenti dei monolingui, anche quando potevano usare la loro prima e dominante lingua. Questo potrebbe forse essere la conseguenza del fatto che i bilingui usano quelle parole pi\u00f9 raramente rispetto ai monolingui. I bilingui rappresentano praticamente il doppio di parole e di meccanismi cognitivi aggiuntivi per l'attivazione e la disattivazione delle lingue. Questi meccanismi introducono un ulteriore aggravio di elaborazione che i monolingui non affrontano. Inoltre, anche quando un compito sembra monolingue, il sistema bilingue non \u00e8 mai funzionalmente \"spento\".\nEffetti delle sostanze.\nLorazepam.\nLorazepam \u00e8 un tipo di benzodiazepina, una sostanza psicoattiva usato per il trattamento a breve termine di ansia, insonnia, crisi epilettiche acute, che induce uno stato di sedazione in pazienti ospedalizzati, ed anche sedazione di pazienti aggressivi. Si sono fatte ricerche per studiare gli effetti di lorazepam sugli stati TOT in reazione ad una domanda di cultura generale. In un compito di richiamo, i partecipanti che avevano ricevuto lorazepam raggiunsero un numero di risposte di totale richiamo pari a quello totalizzato dai partecipanti non trattati con lorazepam. Per\u00f2 i \"partecipanti lorazepam\" produssero pi\u00f9 risposte inesatte ai loro stati TOT. Il lorazepam pu\u00f2 inibire il recupero della risposta corretta. Questi partecipanti avvertirono la sensazione soggettiva di uno stato TOT solo dopo che era stato detto loro che la risposta era inesatta. Il lorazepam pu\u00f2 inibire il recupero della risposta corretta. Ne consegue che apparentemente questi partecipanti non erano consapevoli che la loro risposta fosse inesatta e percepivano lo sensazione soggettiva degli stati TOT se venivano informati che la loro risposta era inesatta. Il lorazepam pu\u00f2 creare le condizioni in cui vengono pi\u00f9 facilmente in mente risposte alternative. Inoltre, il lorazepam sopprime le emozioni, e questo potrebbe spiegare perch\u00e9 i partecipanti che assumono questa sostanza non avvertono le sensazioni soggettive che accompagnano gli stati TOT; di conseguenza innescano il richiamo di risposte alternative. Queste risultanze suggeriscono che il lorazepam non aumenti la probabilit\u00e0 degli stati TOT ma in effetti inibisca il recupero di risposte corrette e la sensazione soggettiva degli stati TOT, portando i partecipanti a dare risposte scorrette senza esserne consapevoli.\nCaffeina.\nLa caffeina pu\u00f2 avere numerosi effetti a livello cellulare ma \u00e8 principalmente notevole per l'effetto \"sveglia\" che esercita sulle persone. \u00c8 stata eseguita una ricerca implicante priming fonologico e TOT in cui i partecipanti assumevano 200 mg di caffeina o un placebo. I partecipanti rispondevano a 100 domande di cultura generale, tutte con una sola risposta corretta. Per ciascuna domanda, i partecipanti leggevano 10 parole \"priming\" che venivano mostrate su un monitor per un certo tempo.\nOgni lista di dieci parole priming aveva tra due e otto parole che erano fonologicamente collegate alla risposta esatta alla domanda, mentre le altre parole non avevano nulla a che fare. I partecipanti che avevano assunto caffeina avevano meno esperienze TOT del gruppo placebo, e questo faceva supporre un miglior richiamo di memoria. Comunque, nella condizione non collegata, il gruppo \"caffeinizzato\" andava peggio del gruppo placebo quanto alla capacit\u00e0 di recuperare parole. I risultati fanno supporre che questa dose di caffeina (equivalente a due tazze di caff\u00e8) possa temporaneamente ostacolare una persona nel richiamare a breve termine certe parole. Inoltre, l'effetto generalmente vantaggioso della caffeina sull'attenzione pu\u00f2 essere eliminato.\nEffetti dell'et\u00e0.\nL'et\u00e0 \u00e8 un fattore importante quando si parla di stati TOT. Durante l'et\u00e0 adulta, la frequenza dei TOT aumenta, specie durante gli anni pi\u00f9 avanzati. Paragonati ai giovani adulti, i pi\u00f9 anziani in genere risultano avere pi\u00f9 stati TOT, meno parole alternate, e meno informazioni fonologiche sulla parola bersaglio. Le caratteristiche del TOT riguardo l'et\u00e0 si sono concentrate sulle differenze neurobiologiche del cervello. La ricerca odierna che usa il neuroimaging ha confrontato gli schemi di cervello degli individui pi\u00f9 giovani e pi\u00f9 vecchi che affrontano stati TOT. Sembra che tanto i pi\u00f9 vecchi quanto i pi\u00f9 giovani impieghino una rete simile di zone del cervello durante gli stati TOT, come la corteccia prefrontale, il lobo dell'insula sinistro, e la corteccia motoria.\nTuttavia, gli individui pi\u00f9 anziani mostrano differenze nelle attivit\u00e0 in alcune aree se confrontati con individui pi\u00f9 giovani. I TOT aumentano con la perdita (legata all'et\u00e0) di materia grigia nella insulta sinistra, in relazione ai soggetti pi\u00f9 vecchi. Ci\u00f2 \u00e8 accompagnato da minore attivit\u00e0 nell'insula sinistra ed \u00e8 collegato ad una pi\u00f9 alta frequenza di TOT. Inoltre, \u00e8 risultato che gli individui pi\u00f9 anziani hanno una super-attivazione nella corteccia prefrontale quando incorrono in uno stato TOT. Questo potrebbe denotare una ricerca insistita quando il processo di richiamo si inceppa e si percepisce uno stato TOT.\nPi\u00f9 specificamente, l'attivazione maggiore della corteccia motoria nei pi\u00f9 anziani, e quella minore nei giovani adulti potrebbero riflettere differenze nella conoscenza che \u00e8 usata per richiamare l'informazione bersaglio. L'uso di parole \"priming\" durante le prove di richiamo di parole generalmente riduce la frequenza dei TOT e migliora il richiamo della parola bersaglio ed \u00e8 parso dare maggior beneficio negli adulti pi\u00f9 anziani. Ci\u00f2 \u00e8 coerente con il modello di diffusione dell'attivazione, in cui le connessioni neurali sono rafforzate dal maggior uso. Sebbene le persone pi\u00f9 anziane vadano incontro a stati punta della lingua pi\u00f9 spesso di ogni altra categoria, alcuni studi hanno mostrato che gli stati punta della lingua frequenti non sono affatto legati alla demenza, che \u00e8 comune negli anziani. Malgrado l'associazione dell'et\u00e0 avanzata con pi\u00f9 bassi livelli di memoria episodica ed stati TOT pi\u00f9 frequenti, i due fenomeni sembrano essere ampiamente indipendenti l'uno dall'altro.\nEffetti dell'emozione.\n\u00c8 ben documentato che l'emozione influenza molte variabili della memoria come la quantit\u00e0 di ricordi richiamati e le attribuzioni della nostalgia.\u00a0La questione riguardante l'emozione e il TOT \u00e8 come essa influenzi lo stato punta della lingua e l'informazione che sta cercando di recuperare. Comunemente gli individui ascrivono le emozioni ai TOT. Si suggerisce che la maggioranza degli individui percepiscano negativamente i TOT. Si \u00e8 dimostrato che provare un'emozione consente di prevedere la prestazione della memoria TOT in un momento successivo. I TOT emotivi hanno maggiori probabilit\u00e0 di essere richiamati pi\u00f9 tardi dei TOT che non sono collegati ad esperienze emotive. Le emozioni e i TOT sono collegati alla teoria metacognitiva gi\u00e0 menzionata. In questa teoria, i TOT informano il sistema cognitivo se l'informazione che si sta cercando di richiamare sia accessibile. Pertanto, le emozioni possono giocare un ruolo nella sensazione di TOT. Da alcune ricerche risulta che le domande che provocano un'attivazione emotiva creano TOT pi\u00f9 delle domande che non scatenano emozioni. \u00c8 apparso pure che l'attivazione emotiva pu\u00f2 estendersi alle successive domande o informazioni che vengono richiamate pure se non hanno in s\u00e9 rilevanza emotiva. Si \u00e8 trovato che l'attivazione emotiva aumentava la probabilit\u00e0 di incorrere in un TOT. Il neuroimaging ha rilevato anche l'attivazione in alcune zone che sono associate con le emozioni; specificamente nella corteccia cingolata anteriore.\nEffetti di malattie.\nSe l'incapacit\u00e0 di ricordare parole, frasi o nomi \u00e8 una malattia temporanea ma inabilitante, \u00e8 nota (nel mondo anglosassone) come \"lethologica\".\nDisnomia.\nLa disnomia \u00e8 l'incapacit\u00e0 di richiamare parole e nomi ed \u00e8 un sintomo comune dei pazienti affetti da afasia e malattia di Alzheimer (AD). \u00c8 stata condotta una ricerca per scoprire in quale modo queste particolari malattie interessino i TOT in questi soggetti. In uno studio di Beeson, Holland e Murray (1997), ai partecipanti con malattia di Alzheimer e tre classiche sindromi afasiche (di Boca, disnomia e afasia da conduzione) fu chiesto di dire i nomi di alcune persone famosi. Gli affetti da disnomia risultavano superiori agli altri gruppi quanto a capacit\u00e0 di chiamare per nome le persone famose che venivano loro presentate. Ci si aspettava questo risultato dato che il gruppo ha un'afasia relativamente blanda. Tuttavia i gruppi con conduzione di Boca e AD non differiscono molto nell'attribuzione immediata o differita dei nomi a volti famosi. Tutti i gruppi fornirono alcune elementari informazioni nell'identificazione semantica per almeno met\u00e0 dei quesiti presentati, facendo supporre che un discreto numero di quesiti dessero luogo a TOT. I gruppi conduzione e di Boca mostrarono la massima evidenza di TOT, ottenendo prestazioni migliori degli altri gruppi nell'identificazione delle lettere iniziali.\nDislessia.\nLa dislessia, che \u00e8 una disabilit\u00e0 nella lettura in cui una persona non riesce a leggere e ad interpretare parole, lettere, e simboli, \u00e8 stata a sua volta riconosciuta influente sulla frequenza dei fenomeni TOT. In uno studio, bambini dislessici percepivano stati TOT pi\u00f9 spesso dei bambini che leggevano normalmente ed inoltre evidenziavano \"pi\u00f9 errori nel \u2026 passo fonologico del richiamo di parole.\" Tuttavia, i bambini dislessici erano ancora in grado di richiamare il significato semantico sottostante a ciascuna parola che induceva uno stato TOT.\nEffetti di priming.\nLa ricerca sul priming e la pratica usano test a parola singola per valutare la presenza di stati TOT. Viene indicata la prima lettera della parola bersaglio o di una parola assonante per ottenere un effetto \"priming\" per la parola bersaglio. La constatazione che si ricava sull'utilit\u00e0 del priming e dalla pratica nella riduzione degli stati TOT \u00e8 che la maggior parte delle informazioni in stati TOT sono di scarsa frequenza; ossia, non sono state usate o richiamate per un certo tempo. Il carattere recente dell'uso dell'informazione pu\u00f2 influenzare il processo di richiamo di quella informazione. La presentazione di un \"suggerimento priming\" \u00e8 necessaria solo una volta per facilitare la risoluzione dello stato TOT. \u00c8 stato trovato un supporto per il priming nel fatto che quando ai soggetti viene data la prima lettera della parola che stanno cercando di richiamare, \u00e8 pi\u00f9 probabile che riescano a superare il loro stato TOT. Quando la \"parola priming\" ha una fonologia simile alla parola bersaglio, si osserva un aumento della frequenza di stati TOT e una pi\u00f9 alta frequenza di parole richiamate correttamente. Vengono in mente involontariamente parole inesatte che hanno caratteristiche fonologiche in comune con la parola bersaglio. Pertanto, la somiglianza fonologica pu\u00f2 sia diminuire sia aumentare gli stati TOT. Per\u00f2 \u00e8 possibile risolvere questo problema cambiando la classe sintattica della parola priming. Se la parola priming \u00e8 in un elenco contenente altre parole priming non collegate, allora la posizione \u00e8 importante. Quanto pi\u00f9 presto compare nella lista la parola priming, tanto meno \u00e8 probabile che possa contribuire a risolvere lo stato TOT.\nEffetti di gesticolazioni.\nNon si sa gesticolare sia utile per trovare una parola sfuggente durante un episodio TOT. \u00c8 difficile stabilire se il partecipante [all'esperimento] stia gesticolando come sua forma normale di comunicazione o nel tentativo di superare l'episodio TOT e recuperare la parola bersaglio.\nEffetti di et\u00e0 di acquisizione.\nLa velocit\u00e0 e l'esattezza con cui chi parla ricorda una parola sono influenzate dal momento della vita in cui la parola \u00e8 stata acquisita per la prima volta. Specificamente, le parole imparate quando si era pi\u00f9 giovani tendono ad essere ricordate pi\u00f9 presto e accuratamente delle parole apprese in et\u00e0 avanzata (effetto et\u00e0 di acquisizione). Si \u00e8 osservato che la probabilit\u00e0 di provare uno stato TOT dipende dall'et\u00e0 della vita in cui si \u00e8 acquisita la parola: si rilevano pi\u00f9 stati TOT nelle parole apprese di recente che in quelle apprese precocemente."}
{"id": "9255254", "revid": "12109", "url": "https://it.wikipedia.org/wiki?curid=9255254", "title": "Lethologica", "text": ""}
{"id": "9255256", "revid": "766079", "url": "https://it.wikipedia.org/wiki?curid=9255256", "title": "Battaglia di Hedgeley Moor", "text": "La battaglia di Hedgeley Moor ebbe luogo il 25 aprile 1464 a Hedgeley Moor, a nord dei villaggi di Glanton e Powburn nel Northumberland durante la Guerra delle Due Rose. \nAntefatto.\nUn anno dopo la battaglia di Towton, lo scontro si spost\u00f2 per la prima e unica volta in Irlanda quando nell'estate del 1462 i sostenitori degli York comandati da Thomas FitzGerald, VII conte di Desmond si scontrarono con quelli dei Lancaster di John Butler, VI conte di Ormond a Piltown nella Contea di Kilkenny e dove i FitzGerald sbaragliarono definitivamente gli avversari.\nAll'inizio del 1464, dopo le battute d'arresto sofferte nell'anno precedente, i Lancaster speravano che le Marche gallesi e il West Country si sollevassero in loro sostegno. Gli yorkisti volevano rimuovere la minaccia dell'invasione scozzese, raggiungendo un accordo con questi ultimi. Il parlamento inglese avrebbe dovuto incontrarsi a York il 5 maggio per discutere i termini con uno dei partiti scozzesi ma nel frattempo i movimenti dei Lancaster nel Northumberland e nel North Yorkshire significava che sarebbe stato difficile per il partito scozzese viaggiare in sicurezza verso la citt\u00e0. Lord Montagu fu quindi inviato a nord con una piccola forza per scortarli a York. \nIl duca di Somerset ha cercato di tendere una imboscata a Montagu vicino a Newcastle, ma quest'ultimo \u00e8 riuscito a eludere questo tentativo. Continu\u00f2 il suo viaggio verso nord raccogliendo truppe mentre procedeva. Quando Montagu raggiunse Hedgeley Moor aveva un esercito di 5000 o 6000 uomini. L\u00ec incontr\u00f2 un esercito Lancaster comandato da 5000 uomini di Somerset. L'esercito dei Lancaster includeva anche Lord Ros e Hungerford e Sir Ralph Percy.\nLa battaglia.\nLa battaglia inizi\u00f2 con il normale scambio di tiro con l'arco tra i due eserciti. Montagu avanz\u00f2 quindi attraverso la 1500 iarde di brughiera, solo per essere costretto a fermarsi e riadattare le sue linee quando il fianco sinistro dei Lancaster al comando di Lord Ros e Hungerford (circa 2000 uomini), vacill\u00f2, ruppe e si disperse.\nL'intera forza dei Lancaster cedette quando gli York si scontrarono con la loro linea. Respinti dal peso dei numeri, tutti tranne alcuni dei restanti Lancaster fuggirono dal campo. Sir Ralph Percy rimase con i suoi servitori domestici e fece un'ultima resistenza coraggiosa. Tuttavia, disertato dal resto dell'esercito, compresi tutti gli altri comandanti, fu presto ucciso. Alla sua morte si dice che abbia le parole enigmatiche: \"Ho salvato l'uccello nel mio petto\".\nConseguenze.\nLa sconfitta e la dispersione delle forze dei Lancaster permisero ai negoziatori scozzesi di essere scortati in sicurezza a York, dove fu trovata con successo una soluzione pacifica tra Edoardo IV e gli scozzesi. Per quanto riguarda i Lancaster, questa battaglia fu subito seguita dalla decisiva battaglia di Hexham, il 15 maggio 1464.\nUn pilastro quadrato di arenaria si trova vicino al luogo della battaglia ed \u00e8 noto come \"Percy's Cross\". Si trova sul alto est della A697, un paio di miglia a nord del villaggio di Powburn. La strada a questo punto segue la linea della strada romana conosciuta come Devil's Causeway.\nCi sono due ballate che commemorano la battaglia, \"The Battle of Hedgley Moor\" di Frederick Sheldon e \"The Legend of Percy's Cross\" di James Service."}
{"id": "9255258", "revid": "83531", "url": "https://it.wikipedia.org/wiki?curid=9255258", "title": "Emile Parisien", "text": ""}
{"id": "9255263", "revid": "404449", "url": "https://it.wikipedia.org/wiki?curid=9255263", "title": "Ernesto Mazzoni", "text": "Biografia.\nNato a Benevento nel 1937, consegu\u00ec la laurea in giurisprudenza ed esercit\u00f2 la professione di avvocato.\nEsponente della Democrazia Cristiana, fu eletto pi\u00f9 volte al consiglio comunale della sua citt\u00e0. L'11 febbraio 1977 venne eletto sindaco di Benevento dopo le dimissioni di Pasquale Columbro, rimanendo in carica fino al 19 giugno 1980. In seguito entr\u00f2 al Consiglio regionale della Campania e fu assessore nelle giunte presiedute da Ferdinando Clemente e Giovanni Grasso. Dopo la dissoluzione della DC, ader\u00ec al Centro Cristiano Democratico, partito con il quale fu consigliere della Provincia di Benevento dal dicembre 1998 al luglio 2000.\nIl 6 febbraio 2009 venne eletto presidente del comitato provinciale dell'Unione di Centro."}
{"id": "9255265", "revid": "599013", "url": "https://it.wikipedia.org/wiki?curid=9255265", "title": "Joe Schiraldi", "text": "Biografia.\nEmigr\u00f2 in Canada dall'Italia con la famiglia nel 1956 all'et\u00e0 di cinque anni.\nCarriera.\nClub.\nFormatosi nella selezione calcistica dell'universit\u00e0 di Akron.\nNel 1973 \u00e8 ingaggiato dalla franchigia NASL dei . Nella stagione 1973 con la sua squadra vince la Northern Division, perdendo poi le semifinali contro i futuri campioni dei . La stagione seguente invece non riesce a superare la fase a gironi del torneo.\nNel 1972 e poi dal 1975 al 1978 gioca nella Canadian National Soccer League in forza agli .\nNazionale.\nNaturalizzato canadese, Schiraldi con la nazionale maggiore gioca sette incontri, tra cui tre partite nelle qualificazioni al campionato mondiale di calcio 1974 della zona CONCACAF.\nCon la squadra olimpica partecipa nel 1971 al torneo calcistico dei VI Giochi panamericani, giungendo al quinto posto del girone finale. "}
{"id": "9255267", "revid": "83531", "url": "https://it.wikipedia.org/wiki?curid=9255267", "title": "Ephedrism\u00f2s", "text": ""}
{"id": "9255271", "revid": "474175", "url": "https://it.wikipedia.org/wiki?curid=9255271", "title": "Stazione di Sebenico", "text": "La stazione di Sebenico \u00e8 uno dei capolinea della ferrovia Dalmata. \nStoria.\nLa stazione fu aperta al traffico il 4 ottobre 1887."}
{"id": "9255316", "revid": "149485", "url": "https://it.wikipedia.org/wiki?curid=9255316", "title": "Yang Hyung-Mo", "text": ""}
{"id": "9255321", "revid": "619191", "url": "https://it.wikipedia.org/wiki?curid=9255321", "title": "Sono bisque doll wa koi o suru", "text": ""}
{"id": "9255325", "revid": "125069992", "url": "https://it.wikipedia.org/wiki?curid=9255325", "title": "Raffaele Verdicchio", "text": "Biografia.\nNato a Benevento nel 1937, consegu\u00ec la laurea in giurisprudenza ed esercit\u00f2 la professione di avvocato. Nella citt\u00e0 sannita fu anche docente di diritto e molto attivo politicamente, entrando in consiglio comunale per la prima volta nel 1970 nella lista del Partito Comunista Italiano. Si ricandid\u00f2 con il Partito Socialista Italiano nella legislatura successiva, risultando nuovamente eletto e riconfermato anche nel 1980. In seguito, ader\u00ec alla Democrazia Cristiana, partito con il quale rientr\u00f2 in consiglio nel 1990.\nNel novembre 1992 l'inchiesta giudiziaria di \"Mani pulite\" coinvolse l'amministrazione comunale di Benevento, portando alle dimissioni il sindaco Antonio Pietrantonio. Verdicchio fu cos\u00ec eletto sindaco di Benevento \u2013 ultimo sindaco prima dell'elezione diretta \u2013 ed ebbe il compito di guidare la citt\u00e0 in pieno periodo di crisi. Nel maggio 1993 cadde l'intero esecutivo e il sindaco venne sostituito dal commissario prefettizio Giovanni Orefice, che dichiar\u00f2 il dissesto finanziario del comune.\nMor\u00ec il 14 agosto 2020 e l'anno successivo gli venne intitolata una via della citt\u00e0."}
{"id": "9255327", "revid": "149485", "url": "https://it.wikipedia.org/wiki?curid=9255327", "title": "Takuya \u014cta", "text": " Ha rappresentato la ai Giochi olimpici estivi di , vincendo la medaglia di bronzo nel torneo dei 74 kg. Ai Giochi asiatici di Hiroshima 1994 ha guadagnato l'argento nella stessa categoria di peso."}
{"id": "9255328", "revid": "1872194", "url": "https://it.wikipedia.org/wiki?curid=9255328", "title": "Suoni la tromba", "text": "Suoni la tromba, o Suoni la tromba, e intrepido, \u00e8 una cabaletta tratta dall'opera \"I puritani\" (1835) di Vincenzo Bellini. \nConsiderata l'inno dell'indipendentismo siciliano, deve questa fama all'utilizzo fattone nel corso della rivoluzione siciliana del 1848 e del conflitto separatista scoppiato durante la seconda guerra mondiale.\nStoria.\nLa cabaletta rappresenta uno dei brani pi\u00f9 iconici de \"I puritani\", ultima opera composta dal catanese Vincenzo Bellini prima della sua morte a soli 34 anni. Essa immortala il duetto tra i personaggi Giorgio e Riccardo alla fine del secondo atto dell'opera. Il testo fu scritto dal librettista Carlo Pepoli.\nRivoluzione siciliana del 1848.\nGuardata con sospetto dai Borbone di Napoli a causa dei suoi richiami alla libert\u00e0, nel territorio del Regno delle Due Sicilie ne fu imposta la modifica del testo, sostituendo la parola \"lealt\u00e0\" a \"libert\u00e0\". Dopo lo scoppio della rivoluzione siciliana, la cabaletta fu adottata dai patrioti siciliani quale ideale inno di lotta.\nA Palermo gli insorti intitolarono a Vincenzo Bellini il Real Teatro Carolino, nell'odierna Piazza Bellini, e proprio in questo teatro si svolsero numerose esecuzioni della cabaletta, come quella cantata dalla celebre soprano Teresa Parodi il 26 febbraio 1848. La notizia dell'uso della musica di Bellini come inno siciliano giunse persino negli Stati Uniti d'America, dove ad occuparsene fu la \"North American Review\".\nSeparatismo novecentesco.\nNel 1944, al culmine del conflitto separatista, il Movimento per l'Indipendenza della Sicilia adott\u00f2 la cabaletta come futuro inno nazionale dell'auspicata Sicilia indipendente, modificandone il testo in chiave pi\u00f9 apertamente politica e sicilianista. Per l'occasione la cabaletta fu ribattezzata con il nome di \"Sicilia e Libert\u00e0\". Nel corso dei decenni successivi, malgrado l'adozione di \"Madreterra\" quale inno ufficiale della Regione Siciliana nel 2003, \"Suoni la tromba\" \u00e8 rimasta in auge come storico inno nazionale mancato della Sicilia indipendente.\nNello sport.\n\"Suoni la tromba\" \u00e8 stata eseguita quale inno siciliano nel corso dell'incontro amichevole di rugby tra Sicilia e Malta disputatosi ad Acireale nel 2014.\nNel 2021 la neonata selezione di calcio della Sicilia, aderente alla Confederation of Independent Football Associations, ha adottato la cabaletta come inno ufficiale, facendola eseguire al proprio esordio assoluto nella CONIFA No Limits Mediterranean Futsal Cup disputatasi a Sanremo."}
{"id": "9255329", "revid": "149485", "url": "https://it.wikipedia.org/wiki?curid=9255329", "title": "Takuya Ota", "text": ""}
{"id": "9255333", "revid": "1318658", "url": "https://it.wikipedia.org/wiki?curid=9255333", "title": "Thierry de Brunhoff", "text": "Biografia.\nFiglio di Jean de Brunhoff, creatore del personaggio immaginario Babar, e della scrittrice C\u00e9cile de Brunhoff, fratello dell'illustratore Laurent. Dall'et\u00e0 di 11 anni prende lezioni da Alfred Cortot e in seguito studi\u00f2 anche con Edwin Fischer, prima di diventare egli stesso insegnante all'\u00c9cole Normale de Musique de Paris per oltre dieci anni, dove ebbe tra i suoi studenti H\u00fcseyin Sermet e Elza Kolodin.\n\u00c8 particolarmente noto per le sue interpretazioni di Fr\u00e9d\u00e9ric Chopin e Schumann, ma il suo repertorio \u00e8 molto ampio, da Beethoven a Debussy, Ravel e Carl Maria von Weber."}
{"id": "9255335", "revid": "2121138", "url": "https://it.wikipedia.org/wiki?curid=9255335", "title": "Palazzo Manso (vico Santi Filippo e Giacomo 14)", "text": "Il Palazzo Manso \u00e8 un palazzo storico di Napoli, ubicato in vico Santi Filippo e Giacomo.\nIl palazzo venne certamente eretto nel XV secolo, per poi essere modificato numerose volte nei secoli successivi. Appartenne ai Di Capua, conti di Palena. Nel 1643 Giovanni Battista Manso lo acquist\u00f2 da Andrea Marchese, presidente del Sacro Regio Consiglio, con l'intenzione di accogliervi il Seminario dei Nobili, la cui gestione spettava ai Gesuiti, i quali in anni successivi preferirono acquistare un palazzo pi\u00f9 ampio in via Nilo.\nIl palazzo presenta una semplice facciata a due piani, alla cui base si innalza il portale a bugne piatte. \nL'ampio cortile \u00e8 chiuso sul fondo da un imponente portico a tre arcate, sormontato da una terrazza delimitata da una balaustra in piperno e ai cui lati si aprono le due scale.\nRimasto tra le propriet\u00e0 del Real Monte Manso di Scala, \u00e8 stato sottoposto a un mirabile restauro tra il 2016 e il 2017, commemorato da una targa apposta su una delle pareti del cortile.\nBibliografia.\nhttps://www.realmontemanso.it/palazzomansosanmarcellino"}
{"id": "9255339", "revid": "474175", "url": "https://it.wikipedia.org/wiki?curid=9255339", "title": "Ferrovia Fiume-Zagabria", "text": "La ferrovia Fiume-Zagabria (\"\u017deljezni\u010dka pruga Zagreb Glavni kolodvor \u2013 Rijeka\" in croato), ufficialmente denominata ferrovia M202, \u00e8 una ferrovia croata che unisce la capitale Zagabria con la citt\u00e0 portuale di Fiume. Costituisce il segmento finale del ramo B del Corridoio paneuropeo V che unisce Budapest a Fiume. La linea, lunga 227,847 km, \u00e8 elettrificata ed \u00e8 a binario unico. \nStoria.\nIl primo segmento della linea, compreso tra Zagabria e Karlovac, fu aperto al traffico nel 1865. La ferrovia raggiunse Fiume il 6 settembre 1873.\nDopo la prima guerra mondiale l'intera linea venne gestito dal neonato stato jugoslavo. Fiume divenne cos\u00ec la stazione internazionale per il confine italo-jugoslavo. "}
{"id": "9255343", "revid": "149485", "url": "https://it.wikipedia.org/wiki?curid=9255343", "title": "Brandon Paulson", "text": "Biografia.\nSi \u00e8 formato presso la Anoka High School, dove si \u00e8 diplomato nel 1992, e l'Universit\u00e0 del Minnesota. E' stato il primo lottatore delle scuole superiori a guadagnare un posto nella squadra nazionale senior degli Stati Uniti, guadagnando la convocazione per la stagione 1991-1992. Nel 1993 ha vinto la medaglia d'argento a mondiale junior. \nHa rappresentato la ai Giochi olimpici estivi di , dove ha vinto la medaglia d'argento nel torneo dei pesi mosca. E' stato vicecampione iridato ai mondiali di Sofia 2001.\nDopo il ritiro dall'attivit\u00e0 agonistica nel 2004, dal 2005 al 2008 \u00e8 divenuto vice-allenatore per la squadra di lotta della Anoka High School ed \u00e8 stato nominato allenatore greco-romano dell'anno dalla USA Wrestling nel 2008. E' stato anche allenatore e mentore personale del lottatore greco-romanista Jake Deitchler durante la sua preparazione alle Olimpiadi estive di . Ha inoltre allentato il Minnesota Storm ed \u00e8 stato co-direttore della Pinnacle Wrestling School di Shoreview. Ha allenato anche la nazionale statunitense.\nSi \u00e8 sposato con Rochell, con la quale ha avuto tre, Elijah, Abby e Sydney. Abby \u00e8 divenuta una ginnasta della categoria \u00e9lite presso il Twin City Twisters e la squadra dell'Universit\u00e0 dello Utah."}
{"id": "9255344", "revid": "124951726", "url": "https://it.wikipedia.org/wiki?curid=9255344", "title": "Mausoleo di Beni Rh\u00e9nane", "text": "Il mausoleo di Beni Rh\u00e9nane (in francese: \"mausol\u00e9e de Beni-Rh\u00e9nane\"), anche noto come mausoleo di Siga (in francese: \"mausol\u00e9e de Siga\"), \u00e8 un monumento di epoca numida, situato in Algeria, 2 chilometri a sud-ovest di B\u00e9ni Saf, nella provincia di \u02bfAyn Tem\u016b\u0161ent. Il mausoleo venne chiamato cos\u00ec dall'archeologo francese Gustave Vuillemot, rifacendosi al nome della fattoria pi\u00f9 vicina situata da quelle parti, nell'attuale villaggio di Beni-ghanem nel comune di El Emir Abdelkader.\nStoria.\nIl mausoleo si trova presso Siga, l'antica capitale del re numida Siface, e sorge su una piccola altura nella valle del fiume Tafna. I primi scavi furono condotti da Gustave Vuillemot all'inizio degli anni Sessanta. Ulteriori scavi vennero condotti da una missione algerino-tedesca nell'estate del 1976, sotto la guida di Mounir Bouchenaki et Friedrich Rakob. Due altre campagne di scavi furono condotte tra il 1977 e il 1978. L'edificio era ornato da delle semicolonne e dei capitelli ionici, mentre le camere funerarie, situata sotto la struttura, era a volta ed era scavata nella roccia. La struttura venne fatta risalire al III-II secolo a.C. e venne attribuita a Vermina, il figlio di Siface. Secondo un'ipotesi il mausoleo potrebbe essere stato distrutto dopo l'annessione di Siga al regno di Mauretania di Bocco II.\nPrima della scoperta dei resti archeologici, gli abitanti della regione chiamavano la tomba \"Kerkar El Ara\u00efss\", all'incirca \"cupola delle spose\", perch\u00e9 secondo una tradizione locale le future spose facevano pi\u00f9 volte il giro dell'ammasso di pietre per assicurare prosperit\u00e0 al loro matrimonio.\nDescrizione.\nIl mausoleo \u00e8 composto da due strutture diverse: una superiore in pietra da taglio e una sotterranea (l'ipogeo).\nLa struttura superiore ha la forma di una serie di tre gradini che sormonta un ammasso roccioso. Questo rialzo di cinque metri disegna un poliedro irregolare con un'alternanza tra le facce concave e quelle convesse: la piante \u00e8 esagonale ma irregolare. Le pietre e gli elementi architettonici che oggi giacciono sparsi ai piedi della struttura fanno ipotizzare che in totale il mausoleo fosse alto 30 metri e che sulla sua sommit\u00e0 svettasse un'edicola piramidale alta 17 metri, secondo Friedrich Rakob. La facciata del monumento \u00e8 decorata da degli elementi mutuati dall'architettura greca antica (come le semicolonne, i capitelli, il cornicione e gli acroteri).\nLa struttura sotterranea consiste in una lunga galleria di 45 metri che in origine era divisa in tre compartimenti separati. L'accesso ad ogni comparto avveniva attraverso un pozzo che conduceva a una porta a saracinesca. Oggi \u00e8 possibile percorrere la galleria, da un'estremit\u00e0 all'altra, a causa delle aperture nei muri divisori realizzate dai tombaroli. L'ipogeo \u00e8 composto da 10 sale che dimostrano il carattere collettivo della tomba. Presumibilmente, si tratta di una tomba dinastica dei re (\"agellid\") Massesili che regnarono su questa regione, il cui esponente principale fu il re Siface."}
{"id": "9255346", "revid": "124951708", "url": "https://it.wikipedia.org/wiki?curid=9255346", "title": "Mausoleo di Siga", "text": ""}
{"id": "9255347", "revid": "404449", "url": "https://it.wikipedia.org/wiki?curid=9255347", "title": "Salvatore Pennella", "text": "Biografia.\nNato a Benevento nel 1899 da Paolo Pennella e Concetta Fierro, consegu\u00ec la laurea in ingegneria ed esercit\u00f2 la professione di ingegnere civile nella sua citt\u00e0. Ex popolare, vicino all'area di Giambattista Bosco Lucarelli, fu eletto consigliere comunale per la Democrazia Cristiana nella prima legislatura di Benevento di et\u00e0 repubblicana. Il 7 gennaio 1947 divenne sindaco di Benevento, primo sindaco della citt\u00e0 democraticamente eletto, guidando l'amministrazione comunale con una giunta eterogenea composta da esponenti di tutte le forze politiche.\nNegli anni cinquanta e sessanta fu presidente dell'Istituto autonomo per la case popolari della provincia di Benevento. Durante la sua attivit\u00e0 come ingegnere civile, fu progettista e direttore dei lavori di molti edifici realizzati in citt\u00e0 e in provincia, tra cui la nuova chiesa di Santa Maria di Costantinopoli."}
{"id": "9255373", "revid": "125971710", "url": "https://it.wikipedia.org/wiki?curid=9255373", "title": "Mariasole Pollio", "text": "Biografia.\nMariasole Pollio \u00e8 nata il 18 luglio 2003 a Napoli (Campania), da mamma Rosaria e pap\u00e0 Giuseppe ed ha anche un fratello che si chiama Roberto.\nCarriera.\nLa madre la iscrive a un corso teatrale all'et\u00e0 di tre anni. All'et\u00e0 di sette anni si iscrive presso la scuola di cinema della sua citt\u00e0 per studiare recitazione. Durante gli anni delle scuole medie decide di aprire un canale YouTube, che nel giro di poco tempo raggiunge migliaia di visualizzazioni. Nel 2011 ha recitato nella serie \"Violetta la traviata\". Nel 2013 ha recitato nel cortometraggio \"Il mozzicone equilibrista\" diretto da Luigi Scaglione e ha partecipato alla sfilata di moda Azu\u00e8. Nel 2016 ha recitato nel cortometraggio \"Giulia\" diretto da Salvatore De Chiara.\nNel 2018 \u00e8 notata e chiamata da Francesco Facchinetti a Milano, dove ottiene un provino per entrare a far parte del cast della serie \"Don Matteo\" nel ruolo di Sofia Gagliardi, insieme al protagonista Terence Hill. Dallo stesso anno conduce il programma musicale \"Battiti Live\", insieme ad Alan Palmieri ed Elisabetta Gregoraci, ed \u00e8 scelta da Leonardo Pieraccioni per recitare nel suo film, \"Se son rose\", nel ruolo di Yolanda.\nNel 2020 conduce il programma evento in streaming \"MAS for From Milan With Love - Next Gen\", insieme a DJ Khaled e Max Brigante. L'anno successivo interpreta il ruolo di Martina nel cortometraggio \"La regina di cuori\" diretto da Thomas Turolo e pubblica il suo primo libro edito da Mondadori, \"Oltre\"."}
{"id": "9255376", "revid": "322321", "url": "https://it.wikipedia.org/wiki?curid=9255376", "title": "Giovanni Ruiz de Villoslada", "text": "Biografia.\nNacque nel 1545 a Torrecilla de los Cameros, in diocesi di Calahorra.\nDopo aver ottenuto il baccellierato in diritto canonico a Salamanca, si trasfer\u00ec a Roma, dove consegu\u00ec la laurea il 23 maggio 1600 \"nemine discrepante\". Ricevette l'ordinazione sacerdotale a Tivoli, il 21 gennaio 1601. Era decano nel capitolo di Calahorra.\nFilippo III lo present\u00f2 alla sede vescovile di Catania, rimasta vacante dopo la dipartita di Giovanni Domenico Rebiba. \nFu nominato vescovo il 5 dicembre 1605 da papa Paolo V. Durante la carestia che afflisse Catania nel breve periodo del suo governo pastorale, si segnal\u00f2 per la sua carit\u00e0 che lo indusse a vendere anche l'argenteria dell'episcopio per aiutare i poveri.\nMor\u00ec il 6 ottobre 1607."}
{"id": "9255378", "revid": "149485", "url": "https://it.wikipedia.org/wiki?curid=9255378", "title": "Nurbakyt Tengizbaev", "text": ""}
{"id": "9255379", "revid": "404449", "url": "https://it.wikipedia.org/wiki?curid=9255379", "title": "Vincenzo Cardone", "text": "Biografia.\nNato a Benevento nel 1913, fu uno storico esponente del Partito Liberale Italiano sannita, che faceva capo a Raffaele De Caro. Eletto nel consiglio comunale della sua citt\u00e0 nella prima legislatura di et\u00e0 repubblicana, fu nominato assessore dal sindaco Salvatore Pennella. Fu sindaco di Benevento dal dicembre 1949 al giugno 1952, alla guida di una giunta eterogenea che vedeva rappresentate tutte le forze politiche eccetto la Democrazia Cristiana."}
{"id": "9255384", "revid": "473181", "url": "https://it.wikipedia.org/wiki?curid=9255384", "title": "Predigerkirche", "text": "La denominazione Predigerkirche (in tedesco \"Chiesa dei predicatori\", dall'Ordine dei Domenicani, noto anche come Ordine dei frati predicatori) pu\u00f2 riferirsi alle seguenti chiese:"}
{"id": "9255394", "revid": "458786", "url": "https://it.wikipedia.org/wiki?curid=9255394", "title": "Franklin Tebo Uchenna", "text": "Carriera.\nClub.\nCresciuto nel settore giovanile del , debutta in prima squadra il 10 novembre 2019 in occasione dell'incontro di Professional Football League perso 1-0 contro il .\nIl 7 agosto 2021 viene ceduto in prestito con opzione all' ed il 26 settembre debutta in Allsvenskan nel match pareggiato 1-1 contro l'; Il 17 dicembre il club svedese esercita il diritto di riscatto acquisendo il giocatore a titolo definitivo con un contratto fino al 2025.\nNazionale.\nDebutta con la nazionale nigeriana il 3 luglio 2021 in occasione dell'amichevole persa 4-0 contro il .\nStatistiche.\n\"Statistiche aggiornate al 9 gennaio 2022\"."}
{"id": "9255395", "revid": "458786", "url": "https://it.wikipedia.org/wiki?curid=9255395", "title": "Franklin Tebo", "text": ""}
{"id": "9255412", "revid": "404449", "url": "https://it.wikipedia.org/wiki?curid=9255412", "title": "Franco Bezzi", "text": "Biografia.\nNato a La Spezia nel 1917, consegu\u00ec la laurea in giurisprudenza e nel 1940 entr\u00f2 in servizio come funzionario presso il Senato del Regno. Nel 1944 fu nominato segretario e nel 1951 divenne revisore capo alla Commissione finanze e tesoro. Assegnato nel 1955 all'Ufficio di segreteria e dell'archivio legislativo del Senato, ne venne nominato direttore nel 1957 e direttore generale nel 1961.\nDal 10 aprile 1965 al 19 giugno 1975 fu segretario generale del Senato della Repubblica. Il 24 luglio 1976 venne nominato segretario generale della Presidenza della Repubblica dal presidente Giovanni Leone, svolgendo l'incarico fino al 15 luglio 1978.\nVenne insignito dell'onorificenza di cavaliere di gran croce al merito della Repubblica Italiana e fu consigliere di Stato fino alla sua messa a riposo nel 1987. Mor\u00ec a Roma il 31 gennaio 2000."}
{"id": "9255415", "revid": "92723", "url": "https://it.wikipedia.org/wiki?curid=9255415", "title": "Giovanni Patern\u00f2", "text": "Biografia.\nNat\u00eco di Catania, era figlio di Rodrigo e di Bona Orioles dei Baroni di San Pietro. Apparteneva alla linea dei baroni del Pantano Salso della famiglia Patern\u00f2.\nL'8 gennaio 1479 Sisto IV lo elesse vescovo di Malta. Venne consacrato a Roma nella chiesa di San Lorenzo in Lucina dal cardinale Giovanni Battista Zeno, coadiuvato da Marco, arcivescovo di Colossi, e Giuliano Maffei, vescovo di Bertinoro.\nInnocenzo VIII lo elevo arcivescovo il 6 luglio 1489, trasferendolo alla sede metropolitana di Palermo, dove morir\u00e0 nel 1511.\nSecondo numerose fonti fu creato cardinale da Giulio II, ma egli era troppo vecchio e poco dopo se ne mor\u00ec senza ricevere il galero; inoltre fu tre volte presidente del Regno.\nGenealogia episcopale.\nLa genealogia episcopale \u00e8:"}
{"id": "9255416", "revid": "125313590", "url": "https://it.wikipedia.org/wiki?curid=9255416", "title": "Sensuikan Cappellini-go no boken", "text": " \u00e8 una film TV giapponese basata sulla storia vera dell'equipaggio del sommergibile Comandante Cappellini, prodotta dalla Fuji Television. Viene trasmessa su Fuji Television il 3 gennaio 2022."}
{"id": "9255422", "revid": "125999257", "url": "https://it.wikipedia.org/wiki?curid=9255422", "title": "Delicious Party Pretty Cure", "text": " \u00e8 la diciannovesima serie anime del franchise di \"Pretty Cure\", creata da Izumi T\u014dd\u014d e prodotta dalla Toei Animation. Trasmessa in Giappone su TV Asahi dal 6 febbraio 2022 al gennaio 2023, in Italia \u00e8 inedita.\n\"Delicious Party \u2661 Pretty Cure\" \u00e8 preceduta da \"Tropical-Rouge! Pretty Cure\".\nTrama.\nNel felice e delizioso reame responsabile del cibo di tutto il mondo, Cookingdom, viene rubato dai Bundle il Recipebon, che protegge i procedimenti di preparazione di ogni tipo di pietanza, puntando successivamente alle fate del cibo, i Recipippi. Delle fatine Energy partono cos\u00ec alla loro ricerca per recuperarli, e incontrano tre normali ragazze che unendo i loro poteri con i loro si trasformano nelle Leggendarie Guerriere Pretty Cure, Yui Nagomi (Cure Precious), Kokone Fuwa (Cure Spicy) e Ran Hanamichi (Cure Yum-Yum), in grado di contrastare i nemici e aiutarle nell'impresa.\nEpisodi.\nSigle.\nLa sigla originale di apertura \u00e8 composta da Misaki Umase con il testo di Mike Sugiyama, quella di chiusura da Hige Drive con il testo di Saori Kodama.\nManga.\nIl manga di \"Delicious Party \u2661 Pretty Cure\", disegnato da Futago Kamikita, \u00e8 serializzato sulla rivista \"Nakayoshi\" di K\u014ddansha da marzo 2022 a febbraio 2023.\nCD e videogiochi.\nDurante il corso della serie sono stati pubblicati diversi CD e raccolte, sia di brani musicali che di colonna sonora, da Marvelous. I videogiochi, invece, sono stati distribuiti da Bandai."}
{"id": "9255424", "revid": "404449", "url": "https://it.wikipedia.org/wiki?curid=9255424", "title": "Domenico Di Cresce", "text": "Biografia.\nNato a Caserta nel 1943, consegu\u00ec la laurea in giurisprudenza e fu dirigente del Banco di Napoli.\nMilit\u00f2 politicamente nelle file della Democrazia Cristiana, partito con il quale venne pi\u00f9 volte eletto consigliere comunale nella sua citt\u00e0. Ricopr\u00ec inoltre l'incarico di assessore. Nel 1988 fu eletto sindaco di Caserta, succedendo a Vincenzo Gallicola, e rimase in carica fino al luglio 1990. In seguito venne eletto al consiglio provinciale della Provincia di Caserta, rimanendovi fino al giugno 1996.\nMor\u00ec a Caserta il 30 novembre 2021."}
{"id": "9255435", "revid": "404449", "url": "https://it.wikipedia.org/wiki?curid=9255435", "title": "Gianpaolo Iaselli", "text": "Biografia.\nNato a Caserta nel 1948, consegu\u00ec la laurea in giurisprudenza ed esercit\u00f2 la professione di avvocato civilista. \u00c8 stato tra i fondatori del Rotaract Club di Caserta-Terra di Lavoro nel 1968.\nMilit\u00f2 politicamente nelle file della Democrazia Cristiana, partito con il quale venne pi\u00f9 volte eletto consigliere comunale e provinciale. Fu sindaco di Caserta dal 1978 al 1983 e presidente della Provincia di Caserta dal 1989 al 1990.\nRicevette l'incarico di revisore dell'Enel nel biennio 1991-1992, prima della trasformazione dell'ente in societ\u00e0 per azioni. Nel 2008 divenne presidente del Rotary Club Caserta."}
{"id": "9255437", "revid": "1513836", "url": "https://it.wikipedia.org/wiki?curid=9255437", "title": "JESC 2022", "text": ""}
{"id": "9255450", "revid": "404449", "url": "https://it.wikipedia.org/wiki?curid=9255450", "title": "Presidenti della Provincia di Caserta", "text": "Elenco dei presidenti dell'amministrazione provinciale di Caserta."}
{"id": "9255451", "revid": "124123", "url": "https://it.wikipedia.org/wiki?curid=9255451", "title": "Nati nel 395", "text": ""}
{"id": "9255464", "revid": "1702319", "url": "https://it.wikipedia.org/wiki?curid=9255464", "title": "Sciara (disambigua)", "text": ""}
{"id": "9255477", "revid": "125238898", "url": "https://it.wikipedia.org/wiki?curid=9255477", "title": "Hrvatski Nogometni Klub Rijeka 2020-2021", "text": "Questa voce raccoglie le informazioni riguardanti la Hrvatski Nogometni Klub Rijeka nelle competizioni ufficiali della stagione 2020-2021."}
{"id": "9255478", "revid": "31886", "url": "https://it.wikipedia.org/wiki?curid=9255478", "title": "Matinta", "text": "Matinta \u00e8 un genere di ragni appartenente alla famiglia Salticidae.\nDistribuzione.\nLe 18 specie sono state reperite in America meridionale: ben 13 di esse sono state rinvenute in Brasile.\nTassonomia.\nPer la descrizione delle caratteristiche di questo genere sono stati esaminati gli esemplari tipo di \"Mago acutidens\" .\nNon sono stati esaminati esemplari di questo genere dal 2019.\nAttualmente, a gennaio 2022, si compone di 18 specie:"}
{"id": "9255480", "revid": "1702319", "url": "https://it.wikipedia.org/wiki?curid=9255480", "title": "Chiesa di San Biagio (Casaleone)", "text": "La chiesa di San Biagio \u00e8 la parrocchiale di Casaleone, in provincia e diocesi di Verona; fa parte del vicariato di Bovolone-Cerea.\nStoria.\nLa prima citazione della \"ecclesia Casalavuni\" risale al 1145 ed \u00e8 contenuta in un atto di papa Eugenio III; la pieve risultava retta da un arciprete nel 1480 e, nel XVII secolo, venne ricostruita in stile barocco.\nNel 1879 iniziarono i lavori di costruzione della nuova parrocchiale, disegnata da Angelo Gottardi; l'edificio, che and\u00f2 ad inglobare l'antica chiesa, fu portato a compimento nel 1885.\nTra il 1965 e il 1975, in ossequio alle norme postconciliari, si provvide a rimuovere le balaustre che delimitavano il presbiterio e a realizzare il nuovo altare rivolto verso l'assemblea; nel 2006 il tetto della chiesa venne risistemato su progetto dell'architetto Walter Ambrosi.\nDescrizione.\nEsterno.\nLa facciata a capanna della chiesa, rivolta a sudest e scandita da quattro paraste coronate da altrettanti pinnacoli, presenta al centro il portale d'ingresso lunettato, una serie di loggette, il rosone e due piccole finestrelle, mentre lateralmente vi sono due grandi finestre e due croci.\nAnnessa alla parrocchiale \u00e8 l'antica chiesa seicentesca, la cui facciata, che si aggetta sul lato orientale, \u00e8 tripartita da lesene e caratterizzata da una statua.\nIl campanile a base quadrata sorge dietro la vecchia chiesetta; la cella presenta su ogni lato una monofora, protetta dalla balaustra, ed \u00e8 coronata dalla cupola a cipolla poggiante sul tamburo a pianta ottagonale.\nInterno.\nL'interno dell'edificio si compone di un'unica navata, sulla quale si aprono le sei cappelle laterali, ospitanti gli altari minori di Santa Teresa, della Madonna del Rosario, di San Giuseppe, di Sant'Antonio da Padova, di San Biagio e della Crocefissione, e le cui pareti sono scandite da lesene sorreggenti le costolonature che caratterizzano la volta a botte; al termine dell'aula si sviluppa il presbiterio, rialzato di tre gradini, coperto da volta a crociera e chiuso dall'abside semicircolare."}
{"id": "9255494", "revid": "709565", "url": "https://it.wikipedia.org/wiki?curid=9255494", "title": "Ambasciatori prussiani in Baviera", "text": "L'ambasciatore prussiano in Baviera era il primo rappresentante diplomatico della Prussia in Baviera.\nLe relazioni diplomatiche iniziarono ufficialmente nel 1740. Nel XIX secolo, la sede dell'ambasciata prussiana in Baviera era posta all'indirizzo \"T\u00fcrkenstrasse\" n.83 a Monaco di Baviera. Dal 1857 al 1907 l'ambasciata venne spostata al palazzo D\u00fcrckheim in \"T\u00fcrkenstrasse\" n.4. Tra il 1907 ed il 1909 venne costruito un nuovo edificio per l'ambasciata prussiana sulla \"Prinzregentenstra\u00dfe\"..\nL'ambasciata prussiana in Baviera esistette sino al 31 marzo 1921."}
{"id": "9255497", "revid": "84184", "url": "https://it.wikipedia.org/wiki?curid=9255497", "title": "Rutgers", "text": ""}
{"id": "9255498", "revid": "465169", "url": "https://it.wikipedia.org/wiki?curid=9255498", "title": "Ambasciatori prussiani in Belgio", "text": "L'ambasciatore prussiano in Belgio era il primo rappresentante diplomatico della Prussia in Belgio.\nLe relazioni diplomatiche iniziarono ufficialmente nel 1831."}
{"id": "9255500", "revid": "465169", "url": "https://it.wikipedia.org/wiki?curid=9255500", "title": "Ambasciatori prussiani in Danimarca", "text": "L'ambasciatore prussiano in Danimarca era il primo rappresentante diplomatico della Prussia in Danimarca.\nLe relazioni diplomatiche iniziarono ufficialmente nel 1656 e rimasero attive sino alla costituzione della Confederazione Germanica del nord nel 1867 e poi dell'Impero tedesco nel 1871 quando le funzioni passarono all'ambasciatore tedesco in Danimarca."}
{"id": "9255504", "revid": "709565", "url": "https://it.wikipedia.org/wiki?curid=9255504", "title": "Ambasciatori prussiani a Danzica", "text": "L'ambasciatore prussiano a Danzica era il primo rappresentante diplomatico della Prussia a Danzica.\nLe relazioni diplomatiche iniziarono ufficialmente nel 1646 e rimasero attive sino a quando la citt\u00e0 non pass\u00f2 definitivamente sotto il dominio prussiano e venne incorporata al resto del regno. Johann Christian von Lindenowski, che fu l'ultimo ambasciatore prussiano, divenne il primo sindaco della citt\u00e0 sotto il dominio prussiano. Dagobert von Vegesack fu console prussiano nella citt\u00e0 libera di Danzica dal 1807 e poi divenne direttore della polizia dopo la riunione con la Prussia.\nIl consolato si trovava in \"Frauengasse\" n. 11 nel 1810."}
{"id": "9255507", "revid": "62004", "url": "https://it.wikipedia.org/wiki?curid=9255507", "title": "Leon Heinschke", "text": ""}
{"id": "9255509", "revid": "465169", "url": "https://it.wikipedia.org/wiki?curid=9255509", "title": "Ambasciatori prussiani in Francia", "text": "L'ambasciatore prussiano in Francia era il primo rappresentante diplomatico della Prussia in Francia.\nLe relazioni diplomatiche iniziarono ufficialmente nel 1648 e rimasero attive sino alla costituzione della Confederazione Germanica del nord nel 1867 e poi dell'Impero tedesco nel 1871 quando le funzioni passarono all'ambasciatore tedesco in Francia."}
{"id": "9255511", "revid": "465169", "url": "https://it.wikipedia.org/wiki?curid=9255511", "title": "Ambasciatori prussiani in Grecia", "text": "L'ambasciatore prussiano in Grecia era il primo rappresentante diplomatico della Prussia in Grecia.\nLe relazioni diplomatiche iniziarono ufficialmente nel 1834 e rimasero attive sino alla costituzione della Confederazione Germanica del nord nel 1867 e poi dell'Impero tedesco nel 1871 quando le funzioni passarono all'ambasciatore tedesco in Grecia."}
{"id": "9255512", "revid": "709565", "url": "https://it.wikipedia.org/wiki?curid=9255512", "title": "Ambasciatori prussiani presso le Citt\u00e0 anseatiche", "text": "L'ambasciatore prussiano presso le Citt\u00e0 anseatiche era il primo rappresentante diplomatico della Prussia presso le citt\u00e0 anseatiche di Amburgo, Brema e Lubecca.\nLe relazioni diplomatiche iniziarono ufficialmente nel 1653."}
{"id": "9255513", "revid": "831312", "url": "https://it.wikipedia.org/wiki?curid=9255513", "title": "Ben Healy", "text": ""}
{"id": "9255517", "revid": "465169", "url": "https://it.wikipedia.org/wiki?curid=9255517", "title": "Ambasciatori prussiani nell'Hannover", "text": "L'ambasciatore prussiano nell'Hannover era il primo rappresentante diplomatico della Prussia nell'Hannover.\nLe relazioni diplomatiche iniziarono ufficialmente nel 1716 e rimasero attive sino all'assorbimento dell'Hannover nel regno di Prussia nel 1866. Dal 1813 al 1833 le relazioni tra i due paesi vennero gestite dall'ambasciatore prussiano presso le Citt\u00e0 anseatiche (residente ad Amburgo) e dal 1833 al 1841 le stesse vennero gestite dall'ambasciatore prussiano nell'Assia-Kassel."}
{"id": "9255518", "revid": "1318658", "url": "https://it.wikipedia.org/wiki?curid=9255518", "title": "Ambasciatori prussiani nell'Assia-Kassel", "text": "L'ambasciatore prussiano nell'Assia-Kassel era il primo rappresentante diplomatico della Prussia nell'Assia-Kassel.\nLe relazioni diplomatiche iniziarono ufficialmente nel 1778 e rimasero attive sino all'assorbimento dell'Assia-Kassel nel regno di Prussia nel 1866."}
{"id": "9255520", "revid": "144796", "url": "https://it.wikipedia.org/wiki?curid=9255520", "title": "Enrico VII di Reu\u00df-K\u00f6stritz", "text": ""}
{"id": "9255521", "revid": "465169", "url": "https://it.wikipedia.org/wiki?curid=9255521", "title": "Ambasciatori prussiani a Napoli", "text": "L'ambasciatore prussiano a Napoli era il primo rappresentante diplomatico della Prussia nel regno delle Due Sicilie la cui capitale era Napoli.\nLe relazioni diplomatiche iniziarono ufficialmente nel 1819 e rimasero attive sino all'assorbimento del regno delle Due Sicilie nel regno d'Italia nel 1861."}
{"id": "9255524", "revid": "465169", "url": "https://it.wikipedia.org/wiki?curid=9255524", "title": "Ambasciatori prussiani nei Paesi Bassi", "text": "L'ambasciatore prussiano nei Paesi Bassi era il primo rappresentante diplomatico della Prussia nei Paesi Bassi.\nLe relazioni diplomatiche iniziarono ufficialmente nel 1648 e rimasero attive sino alla costituzione della Confederazione Germanica del nord nel 1867 e poi dell'Impero tedesco nel 1871 quando le funzioni passarono all'ambasciatore tedesco nei Paesi Bassi."}
{"id": "9255534", "revid": "33751", "url": "https://it.wikipedia.org/wiki?curid=9255534", "title": "Gradski Stadion Velika Gorica", "text": ""}
{"id": "9255535", "revid": "59785", "url": "https://it.wikipedia.org/wiki?curid=9255535", "title": "Pyla", "text": "Pyla (; in turco: \"Pile\") \u00e8 una comunit\u00e0 () del distretto di Larnaca, a Cipro. Con Athienou, Troulloi e Deneia, \u00e8 uno dei soli quattro villaggi situati all'interno della zona cuscinetto delle Nazioni Unite. Pyla si trova nella parte sudorientale dell'isola, adiacente alla Zona della Base Sovrana Britannica di Dhekelia. Da un punto di vista legale, \u00e8 amministrata come tutte le altre aree controllate dal governo della Repubblica di Cipro, ma sorvegliata dalle forze di pace delle Nazioni Unite.\nIl villaggio \u00e8 speciale in quanto \u00e8 l'unico insediamento a Cipro ancora popolato dagli abitanti originari dei gruppi etnici greco-cipriota e turco-cipriota. 850 dei residenti sono greci ciprioti e 487 sono turchi ciprioti. Il villaggio possiede tre chiese e una moschea.\nPyla-Kokkinokremnos \u00e8 un sito archeologico risalente alla tarda et\u00e0 del bronzo.\nNome.\nIl nome \"Pyla\" deriva dalla parola greca \"\u03c0\u03cd\u03bb\u03b7\" (ingresso), probabilmente perch\u00e9 era l'unico punto di ingresso verso la pianura della Messaria.\nStoria.\nPyla \u00e8 uno dei pi\u00f9 antichi villaggi di Cipro. Il villaggio fu abitato per la prima volta durante il Medioevo. Su diverse mappe antiche \u00e8 segnato con i nomi di \"Pila\" o \"Pilla\".\nArea Turistica di Pyla.\nLa zona turistica di Pyla \u00e8 l'area che confina con il mare e appartiene alla divisione amministrativa del villaggio di Pyla.\nMolti degli hotel pi\u00f9 lussuosi di Cipro si trovano nella zona turistica di Pyla. Questa striscia di hotel \u00e8 fiancheggiata da un mix di taverne e ristoranti, negozi e boutique per turisti, che corrono tutti parallelamente alla spiaggia che offre strutture organizzate, cos\u00ec come chioschi e bancarelle di gelati. La zona turistica di Pyla si estende attraverso la nuova strada costiera Larnaca-Dhekelia fino alla spiaggia del C.T.O. (Organizzazione Turistica di Cipro).\nSport.\nAttualmente, l'Aspis FC \u00e8 l'unica squadra di calcio del villaggio di Pyla. Inoltre, il villaggio ospita un club di pallavolo, chiamato Finikas."}
{"id": "9255536", "revid": "465169", "url": "https://it.wikipedia.org/wiki?curid=9255536", "title": "Ambasciatori prussiani nell'Impero ottomano", "text": "L'ambasciatore prussiano nell'Impero ottomano era il primo rappresentante diplomatico della Prussia nell'Impero ottomano.\nLe relazioni diplomatiche iniziarono ufficialmente nel 1756 e rimasero attive sino alla costituzione della Confederazione Germanica del nord nel 1867 e poi dell'Impero tedesco nel 1871 quando le funzioni passarono all'ambasciatore tedesco nell'Impero ottomano."}
{"id": "9255540", "revid": "1543377", "url": "https://it.wikipedia.org/wiki?curid=9255540", "title": "Ambasciatori prussiani in Austria", "text": "L'ambasciatore prussiano in Austria era il primo rappresentante diplomatico della Prussia nell'Impero austriaco (gi\u00e0 Sacro Romano Impero).\nLe relazioni diplomatiche iniziarono ufficialmente nel 1746 e rimasero attive sino alla costituzione della Confederazione Germanica del nord nel 1867 e poi dell'Impero tedesco nel 1871 quando le funzioni passarono all'ambasciatore tedesco in Austria."}
{"id": "9255542", "revid": "33751", "url": "https://it.wikipedia.org/wiki?curid=9255542", "title": "Gradski stadion Ivan Ku\u0161ek-Apa\u0161", "text": ""}
{"id": "9255546", "revid": "831312", "url": "https://it.wikipedia.org/wiki?curid=9255546", "title": "Georg Steinhauser", "text": "Biografia.\n\u00c8 il figlio di Tobias Steinhauser e il nipote di Jan Ullrich, entrambi ex ciclisti di livello internazionale."}
{"id": "9255547", "revid": "465169", "url": "https://it.wikipedia.org/wiki?curid=9255547", "title": "Ambasciatori prussiani in Polonia", "text": "L'ambasciatore prussiano in Polonia era il primo rappresentante diplomatico della Prussia in Polonia.\nLe relazioni diplomatiche iniziarono ufficialmente nel 1665 e rimasero attive sino all'assorbimento della Polonia da parte dell'Impero russo sul finire del Settecento. Dal momento che sino al 1764 la Polonia fu unita alla Sassonia in unione personale dei monarchi, e poich\u00e9 i contatti ufficiali col re inizialmente avvennero principalmente a Dresda, l'ambasciata a Varsavia ebbe un ruolo solo secondario sino a met\u00e0 Settecento."}
{"id": "9255550", "revid": "465169", "url": "https://it.wikipedia.org/wiki?curid=9255550", "title": "Ambasciatori prussiani in Russia", "text": "L'ambasciatore prussiano in Russia era il primo rappresentante diplomatico della Prussia in Russia.\nLe relazioni diplomatiche iniziarono ufficialmente nel 1650 e rimasero attive sino alla costituzione della Confederazione Germanica del nord nel 1867 e poi dell'Impero tedesco nel 1871 quando le funzioni passarono all'ambasciatore tedesco in Russia."}
{"id": "9255554", "revid": "254401", "url": "https://it.wikipedia.org/wiki?curid=9255554", "title": "Chiesa dell'Annunziata (Sala Consilina)", "text": ""}
{"id": "9255555", "revid": "574302", "url": "https://it.wikipedia.org/wiki?curid=9255555", "title": "Per\u00f9 ai Giochi della XXXII Olimpiade", "text": "Il Per\u00f9 ha partecipato ai Giochi della XXXII Olimpiade, che si sono svolti a Tokyo, Giappone, dal 23 luglio all'8 agosto 2021 (inizialmente previsti dal 24 luglio al 9 agosto 2020 ma posticipati per la pandemia di COVID-19) con 35 atleti."}
{"id": "9255556", "revid": "1543377", "url": "https://it.wikipedia.org/wiki?curid=9255556", "title": "Ambasciatori prussiani in Sassonia", "text": "L'ambasciatore prussiano in Sassonia era il primo rappresentante diplomatico della Prussia in Sassonia.\nStoria.\nLe relazioni diplomatiche iniziarono ufficialmente nel 1650. In realt\u00e0 sin dal tardo medioevo, vennero stabiliti una serie di legami forti tra la dinastia dei Wettin in Sassonia e quella degli Hohenzollern in Prussia attraverso diversi matrimoni d'interesse. Dal XVII secolo in poi, le relazioni prussiano-sassoni vennero caratterizzate dall'aumento del potere politico della Prussia e dalla conseguente perdita di potere della Sassonia. Dal 1742 la Prussia istitu\u00ec una propria ambasciata permanente a Dresda.\nLa prima (dal 1740 al 1742) e la seconda guerra di Slesia (dal 1745 al 1746), la guerra dei sette anni (dal 1756 al 1763) e la guerra tedesco-tedesca (1866) portarono ad una temporanea interruzione delle relazioni diplomatiche, come pure ci\u00f2 avvenne durante le guerre napoleoniche in Germania (1813-1815).\nAlla met\u00e0 del XIX secolo, l'ambasciata prussiana si trovava a Palazzo Moszinska, \"Mosczinskystra\u00dfe\" n.5. Dopo l'istituzione dell'Impero tedesco (1871), l'ambasciata divenne del tutto secondaria e venne sciolta dal libero stato della Prussia nel 1924.\nRegno di Prussia.\n\"1745 bis 1746: Unterbrechung der Beziehungen\"\n\"1866: Interruzione delle relazioni diplomatiche da giugno a ottobre\""}
{"id": "9255558", "revid": "1684799", "url": "https://it.wikipedia.org/wiki?curid=9255558", "title": "Expensive Pain", "text": "Expensive Pain \u00e8 il quinto album in studio del rapper statunitense Meek Mill, pubblicato nel 2021."}
{"id": "9255562", "revid": "465169", "url": "https://it.wikipedia.org/wiki?curid=9255562", "title": "Ambasciatori prussiani nel regno di Sardegna", "text": "L'ambasciatore prussiano nel regno di Sardegna era il primo rappresentante diplomatico della Prussia nel nel regno di Sardegna la cui capitale era Torino.\nLe relazioni diplomatiche iniziarono ufficialmente nel XVII secolo e rimasero attive sino all'accorpamento del regno di Sardegna nel regno d'Italia nel 1861. Le funzioni di rappresentanza diplomatica passarono quindi all'ambasciatore prussiano in Italia.\nRegno di Prussia.\n\"1861: Chiusura dell'ambascata\""}
{"id": "9255565", "revid": "1684799", "url": "https://it.wikipedia.org/wiki?curid=9255565", "title": "Yes (gruppo musicale)", "text": ""}
{"id": "9255566", "revid": "144796", "url": "https://it.wikipedia.org/wiki?curid=9255566", "title": "Ambasciatori prussiani in Italia", "text": ""}
{"id": "9255569", "revid": "965985", "url": "https://it.wikipedia.org/wiki?curid=9255569", "title": "Vintage Dead", "text": "Vintage Dead \u00e8 un album dal vivo del gruppo musicale statunitense Grateful Dead, pubblicato nel 1970.\nTracce.\nSide 1\nSide 2"}
{"id": "9255570", "revid": "465169", "url": "https://it.wikipedia.org/wiki?curid=9255570", "title": "Ambasciatori prussiani in Svezia", "text": "L'ambasciatore prussiano in Svezia era il primo rappresentante diplomatico della Prussia in Svezia.\nLe relazioni diplomatiche iniziarono ufficialmente nel 1648 e rimasero attive sino alla costituzione della Confederazione Germanica del nord nel 1867 e poi dell'Impero tedesco nel 1871 quando le funzioni passarono all'ambasciatore tedesco in Svezia."}
{"id": "9255575", "revid": "465169", "url": "https://it.wikipedia.org/wiki?curid=9255575", "title": "Ambasciatori prussiani in Svizzera", "text": "L'ambasciatore prussiano in Svizzera era il primo rappresentante diplomatico della Prussia in Svizzera.\nLe relazioni diplomatiche iniziarono ufficialmente nel 1702 e rimasero attive sino alla costituzione della Confederazione Germanica del nord nel 1867 e poi dell'Impero tedesco nel 1871 quando le funzioni passarono all'ambasciatore tedesco in Svizzera."}
{"id": "9255578", "revid": "465169", "url": "https://it.wikipedia.org/wiki?curid=9255578", "title": "Ambasciatori prussiani in Spagna", "text": "L'ambasciatore prussiano in Spagna era il primo rappresentante diplomatico della Prussia in Spagna.\nLe relazioni diplomatiche iniziarono ufficialmente nel 1782 e rimasero attive sino alla costituzione della Confederazione Germanica del nord nel 1867 e poi dell'Impero tedesco nel 1871 quando le funzioni passarono all'ambasciatore tedesco in Spagna."}
{"id": "9255579", "revid": "484362", "url": "https://it.wikipedia.org/wiki?curid=9255579", "title": "Gian Maria Varanini", "text": "Biografia.\nDopo aver frequentato le scuole superiori di Pisa e Verona, Gian Maria Varanini ha studiato lettere laureandosi presso l'Universit\u00e0 di Padova nel 1972. La sua tesi sul Risorgimento ha affrontato la carriera politica del patriota siciliano Giuseppe La Masa.\nDopo il servizio militare, dal 1974 al 1976, ha insegnato filosofia e storia nelle scuole superiori. Fino al 1988 \u00e8 stato ricercatore di storia medievale presso la Facolt\u00e0 di Lettere e Filosofia dell'Universit\u00e0 di Padova, mentre dal 1988 al 2002 ha insegnato storia medievale presso l'Universit\u00e0 di Trento, dal 1997 come professore ordinario, oltre che paleografia e diplomatica (1989\u20131992) e archeologia medievale (1998\u20132001). Dal 2002, Varanini insegna storia medievale presso l'Universit\u00e0 di Verona.\n\u00c8 stato membro di numerose commissioni di dottorato in diverse universit\u00e0 italiane e alla Sorbona di Parigi. Gian Maria Varanini \u00e8 direttore della sezione Medioevo del Dizionario biografico degli Italiani e membro dell'Istituto veneto di scienze, lettere ed arti, della Deputazione di Storia Patria per le Venezie, dell'Accademia di agricoltura scienze e lettere di Verona e socio corrispondente dell'Accademia Roveretana degli Agiati e dell'Accademia dei Concordi.\nNel suo campo di lavoro, Gian Maria Varanini \u00e8 particolarmente attivo nelle sotto-discipline della storia politica, della storia sociale ed economica e della storia della Chiesa. Il suo lavoro si \u00e8 concentrato sul Veneto, soprattutto all'inizio della sua carriera accademica. \u00c8 anche capo di diversi progetti scientifici.\nPubblicazioni.\nGian Maria Varanini \u00e8 autore di oltre 600 articoli pubblicati sia a livello nazionale che internazionale. Nei paesi di lingua tedesca i suoi lavori sono stati pubblicati presso il Max-Planck-Institut f\u00fcr Geschichte di Gottinga e presso la Universit\u00e4tsverlag Wagner di Innsbruck."}
{"id": "9255581", "revid": "767487", "url": "https://it.wikipedia.org/wiki?curid=9255581", "title": "Non predicare... spara!", "text": "Non predicare... spara! (\"Buck and the Preacher\") \u00e8 un film del 1972 diretto da Sidney Poitier."}
{"id": "9255582", "revid": "228587", "url": "https://it.wikipedia.org/wiki?curid=9255582", "title": "Ambasciatori prussiani in Toscana", "text": "L'ambasciatore prussiano in Toscana era il primo rappresentante diplomatico della Prussia nel Granducato di Toscana la cui capitale era Firenze.\nLe relazioni diplomatiche iniziarono ufficialmente nel 1820 e rimasero attive sino all'assorbimento del granducato di Toscana nel regno d'Italia nel 1861. Dal 1825 al 1829 le relazioni diplomatiche tra i due paesi vennero gestite dall'ambasciatore prussiano a Torino e dal 1849 al 1855 da quello prussiano presso la Santa Sede a Roma."}
{"id": "9255585", "revid": "1237825", "url": "https://it.wikipedia.org/wiki?curid=9255585", "title": "Swingin' - parte seconda", "text": "Swingin' - parte seconda \u00e8 un album in studio del cantante e attore italiano Johnny Dorelli, pubblicato nel 2007 dalla Carosello Records.\nDescrizione.\nNel 2007, dopo trentotto anni d'assenza, Pippo Baudo vuole Dorelli come cantante in gara del cinquantasettesimo Festival di Sanremo. L'ultima sua partecipazione risaliva al 1969 con il brano \"Il gioco dell'amore\", in coppia con Caterina Caselli.\nL'album, ideale seguito di \"Swingin\"', grande successo di tre anni prima, contiene anche in questo caso standard in inglese, molti dei quali pescati dal repertorio di Frank Sinatra come \"I Get a Kick Out of You\", \"The Way You Look Tonight\" e \"They Can't Take That Away From Me\", pi\u00f9 due classici della musica italiana come \"In cerca di te (perduto amor)\" e la sua \"Arriva la bomba\", versione riarrangiata del brano portato al successo da Dorelli come colonna sonora del film del 1967 \"Arriva Dorellik\". L'ultima traccia del disco \u00e8 l'inedito presentato a Sanremo \"Meglio cos\u00ec\", promosso come singolo solo come airplay radiofonico.\nIl disco vede la partecipazione di Gloria Guida nell'inedita veste di produttrice.\nEdizioni.\nL'album fu pubblicato in Italia in CD, in digitale e per lo streaming dalla Carosello Records e distribuito dalla Warner Music Italia, con numero di catalogo CARSM198. Nel 2007 \u00e8 stato distribuito in allegato al settimanale \"TV Sorrisi e Canzoni\"."}
{"id": "9255586", "revid": "713168", "url": "https://it.wikipedia.org/wiki?curid=9255586", "title": "Antonio Valcarcel", "text": ""}
{"id": "9255588", "revid": "965985", "url": "https://it.wikipedia.org/wiki?curid=9255588", "title": "Historic Dead", "text": "Historic Dead \u00e8 un album dal vivo del gruppo musicale statunitense Grateful Dead, pubblicato nel 1971.\nTracce.\nSide 1\nSide 2"}
{"id": "9255590", "revid": "27723", "url": "https://it.wikipedia.org/wiki?curid=9255590", "title": "Stazione di San Benedetto Sambro", "text": ""}
{"id": "9255591", "revid": "70647", "url": "https://it.wikipedia.org/wiki?curid=9255591", "title": "Ludovico Del Vecchio", "text": "Biografia.\nNato a Modena da madre geminiana e padre romano, frequenta il Liceo Classico Ludovico Antonio Muratori e poi si laurea in Medicina Veterinaria alla facolt\u00e0 di Bologna. Nel 2017 inventa il genere letterario del green thriller, pubblicando per Elliot Edizioni il romanzo \"La compagnia delle piante\", l\u2019inizio della saga del poliziotto italo-belga Jan De Vermeer e del serial killer Alberto Bacenigo. Nel 2020 esce il primo dei saggi ecologici scritti a quattro mani con il professor Francesco Ferrini, \"La Terra salvata dagli alberi\". Nel 2021 registra per il MUSE_(museo) di Trento \"La compagnia dei libri e delle piante\", una serie di podcast sui testi pi\u00f9 famosi della letteratura botanica."}
{"id": "9255592", "revid": "709565", "url": "https://it.wikipedia.org/wiki?curid=9255592", "title": "Ambasciatori prussiani nell'Assia-Darmstadt", "text": "L'ambasciatore prussiano nell'Assia-Darmstadt era il primo rappresentante diplomatico della Prussia nell'Assia-Darmstadt.\nLe relazioni diplomatiche iniziarono ufficialmente nel 1787."}
{"id": "9255602", "revid": "465169", "url": "https://it.wikipedia.org/wiki?curid=9255602", "title": "Ambasciatori prussiani negli Stati Uniti", "text": "L'ambasciatore prussiano negli Stati Uniti era il primo rappresentante diplomatico della Prussia negli Stati Uniti.\nLe relazioni diplomatiche iniziarono ufficialmente nel 1817 e rimasero attive sino alla costituzione della Confederazione Germanica del nord nel 1867 e poi dell'Impero tedesco nel 1871 quando le funzioni passarono all'ambasciatore tedesco negli Stati Uniti."}
{"id": "9255611", "revid": "6923", "url": "https://it.wikipedia.org/wiki?curid=9255611", "title": "Ambasciatori prussiani nel Regno Unito", "text": "L'ambasciatore prussiano nel Regno Unito era il primo rappresentante diplomatico della Prussia nel Regno Unito (gi\u00e0 regno di Gran Bretagna, gi\u00e0 regno d'Inghilterra).\nLe relazioni diplomatiche iniziarono ufficialmente nel 1651, dopo la pace di Vestfalia. Le relazioni britannico-prussiane, per lo pi\u00f9 buone nei secoli XVII e XVIII, secolo furono guidate essenzialmente dalla comune fede religiosa protestante e dalla frequente cooperazione nelle grandi alleanze tra potenze europee. A differenza di quanto spesso \u00e8 accaduto altrove, Gran Bretagna e Prussia non hanno mai rotto le relazioni diplomatiche ed esse rimasero attive sino alla costituzione della Confederazione Germanica del nord nel 1867 e poi dell'Impero tedesco nel 1871 quando le funzioni passarono all'ambasciatore tedesco nel Regno Unito."}
{"id": "9255613", "revid": "130040", "url": "https://it.wikipedia.org/wiki?curid=9255613", "title": "Contea d'Autun", "text": ""}
{"id": "9255614", "revid": "62004", "url": "https://it.wikipedia.org/wiki?curid=9255614", "title": "K\u00e9vin Vauquelin", "text": ""}
{"id": "9255616", "revid": "124955358", "url": "https://it.wikipedia.org/wiki?curid=9255616", "title": "Giasone con il vello d'oro", "text": "Giasone con il vello d'oro (in spagnolo: \"Jas\u00f3n con el vellocino de oro\"), o Giasone e il vello d'oro, \u00e8 un dipinto del pittore fiammingo Erasmus Quellinus il Giovane che venne dipinto nel 1630 o tra il 1636 e il 1638. L'opera oggi \u00e8 conservata al museo del Prado, a Madrid.\nL'opera deriva da un bozzetto realizzato dal maestro di Quellinus, Pietro Paolo Rubens, oggi conservato ai musei Reali di Belle Arti del Belgio, a Bruxelles.\nDescrizione.\nIl dipinto raffigura Giasone, l'eroe del mito degli Argonauti, che tiene su un braccio il vello d'oro, l'obiettivo della spedizione. L'eroe indossa un'armatura avvolta da un mantello rosso e rivolge lo sguardo verso una statua del dio Marte, che si rif\u00e0 alla statua del Marte Ultore oggi conservata ai musei Capitolini, a Roma. La posa del personaggio richiama l'Apollo del Belvedere. A differenza di altri allievi del Rubens, Quellinus il Giovane fu sempre abbastanza fedele ai bozzetti realizzati dal maestro.\nLa scena si svolge nel tempio di Marte, in quanto Rubens, autore del bozzetto originale, non scelse la versione pi\u00f9 celebre del mito, narrata da Apollonio Rodio nelle sue Argonautiche, bens\u00ec la versione di Igino, secondo la quale il vello non era appeso a un albero ma si trovava nel santuario del dio della guerra. Effettivamente, secondo Frederick de Armas, il vello d'oro era stato ricollegato al re di Spagna Filippo IV, in quanto egli era nato sotto il segno dell'ariete, l'animale del vello. L'altare del tempio presenta una base con delle zampe di drago: questo \u00e8 un riferimento al dragone che proteggeva il vello nella versione del mito raccontata da Ovidio."}
{"id": "9255617", "revid": "124955359", "url": "https://it.wikipedia.org/wiki?curid=9255617", "title": "Giasone e il vello d'oro", "text": ""}
{"id": "9255622", "revid": "1684799", "url": "https://it.wikipedia.org/wiki?curid=9255622", "title": "In These Silent Days", "text": "In These Silent Days \u00e8 il settimo album in studio della cantautrice statunitense Brandi Carlile, pubblicato nel 2021."}
{"id": "9255628", "revid": "1305772", "url": "https://it.wikipedia.org/wiki?curid=9255628", "title": "Repubblica Socialista Sovietica Autonoma di Buriazia", "text": "La Repubblica Socialista Sovietica Autonoma di Buriazia (), abbreviato in RSSA dei Buriati, era una Repubblica Socialista Sovietica Autonoma della RSFS Russa dell'Unione Sovietica.\nNel 1923 fu creata la repubblica con il nome di Repubblica Socialista Sovietica Autonoma dei Buriati-Mongoli; il suo predecessore era l'Oblast' autonoma dei Buriati-Mongoli. Nel 1958 il nome \"Mongoli\" fu rimosso dal nome della repubblica. L'RSSA di Buriazia dichiar\u00f2 la sua sovranit\u00e0 nel 1990 e adott\u00f2 il nome di Repubblica di Buriazia nel 1992. Tuttavia, rimase una repubblica autonoma all'interno della Federazione Russa.\nNegli anni '30, la Buriazia-Mongolia era uno dei siti di studi sovietici volti a confutare le teorie razziali naziste. Tra le altre cose, i medici sovietici studiavano i \"livelli di resistenza e fatica\" dei lavoratori russi, buriati-mongoli e russi-buriati-mongoli per dimostrare che tutti e tre i gruppi erano ugualmente capaci."}
{"id": "9255632", "revid": "2145177", "url": "https://it.wikipedia.org/wiki?curid=9255632", "title": "Episodi di Superman &amp; Lois (seconda stagione)", "text": "La seconda stagione della serie televisiva \"Superman &amp; Lois\" viene trasmessa negli Stati Uniti su The CW dall'11 gennaio 2022. \nLa stagione fu annunciata il 2 marzo 2021, subito dopo la trasmissione dei primi episodi della prima stagione.\nIn Italia, la stagione \u00e8 inedita.\n\"What Lies Beneath\".\nTrama.\nSono passati tre mesi dalla sconfitta di Tal-Rho e dall'arrivo di Natalie. Sebbene dispiaciuta per alcuni dei candidati per lo \u201cSmallville Gazette\u201d che Chrissy ha intervistato, Lois Lane litiga con Jonathan per aver pomiciato con Candice Pergande nella sua camera, ed \u00e8 dispiaciuta che Jordan fosse con Sarah, dopo il suo ritorno dal campo, nel momento in cui Superman stava salvando un sottomarino nordcoreano. Dopo un colloquio con il tenente Mitch Anderson, Lois e Clark hanno una breve discussione. A Metropolis, John Henry Irons lavora per aiutare Natalie ad adattarsi alla sua nuova vita, il che finisce per diventare difficile. Lana aiuta il suo amico candidato sindaco Daniel Hart alle prossime elezioni contro il sindaco George Dean. Superman soffre di visioni accadute durante l'incidente del sottomarino e succede di nuovo durante un terremoto in cui le persone che indossano il logo di Superman sul petto salvano alcuni lavoratori intrappolati nelle miniere. Superman affronta il tenente Anderson, il quale aveva creato dei suoi \u201cSuperman\u201d provenienti dalle scuole del DOD, in seguito al rifiuto di Superman di servire esclusivamente gli Stati Uniti. Clark parla con i ragazzi di quello che \u00e8 successo e chiede di parlare con lui per qualsiasi cosa succeda. Dopo essere stata contattata da Irons, Lois parla con Natalie e permette alla famiglia Irons di dormire nella loro fattoria. Nelle profondit\u00e0 delle miniere, una mano coperta di spuntoni irrompe attraverso una delle pareti.\n\"The Ties That Bind\".\nTrama.\nLana subisce una battuta d'arresto nelle imminenti elezioni del sindaco contro il sindaco Dean quando Daniel Hart si ritira a causa di un'offerta di lavoro in un'altra citt\u00e0. Mentre fa colazione con la sua famiglia e la famiglia Irons, Clark ha un'altra visione. Con Lois che ora lo sa, a Clark viene detto che potrebbe esserci qualcuno in grado di rispondere a questa domanda, dal momento che non sono grado di usare la Fortezza della Solitudine dopo quello che le \u00e8 successo. Natalie si iscrive alla Smallville High School dove fa amicizia con Sarah. Superman fa visita a Tal-Rho nella sua speciale prigione a luce solare rossa per vedere se c'erano effetti collaterali nell'avere coscienza kryptoniana nella propria testa. Tal-Rho ha dichiarato di non avere riscontrato effetti collaterali e si offre di usare la sua fortezza nel deserto per aiutare Superman. Lois e Chrissy vanno alla miniera di Shuster per incontrare il a dottoressa Faulkner sull'incidente avvenuto. Dopo che le visioni hanno compromesso il tentativo di Superman di fermare la cattura di alcuni ostaggi catturati da Phillip Karnowski che la squadra di Anderson sconfigge, Anderson afferma a Superman che i suoi medici non possono rintracciare le visioni e che sta iniziando a diventare una sua responsabilit\u00e0. Prima di partire, Superman afferma ad Anderson che la sua ultima recluta come \u201cnuovo Superman\u201d ha meno di 18 anni. Jordan accompagna Superman e Tal-Rho ammanettato alla tana di Tal-Rho dove fa uso dell'ologramma di Lara, loro madre. Mentre Lara scansiona Superman, si verifica un terremoto e, contemporaneamente, Superman ha le visioni, nello stesso momento in cui un gruppo nella miniera ha incontrato una figura mostruosa che ha fatto esplodere un minatore nel tunnel. Dopo un breve combattimento con Tal-Rho che fingeva di essere depotenziato, Lara rivela a Superman che le visioni sono il risultato di un \"evento cosmologico invasivo\" e afferma a Tal-Rho che potrebbe esserci del buono in lui. Superman riporta Tal-Rho nella sua prigione. Lois e Chrissy decidono di andare a cercare Lucy Lane, sorella di Lois. Jordan scopre che Sarah ha baciato una ragazza di nome Audrey al camping estivo. La dottoressa Faulkner chiama il suo capo per sapere cosa c'era nelle miniere, annunciando che c\u2019\u00e8 qualcosa di ancora pi\u00f9 potente di ci\u00f2 che speravano.\n\"The Thing in the Mines\".\nTrama.\nLe visioni di Clark stanno peggiorando poich\u00e9 sono prorompenti ed inaspettate come quando Jordan voleva dire a Sarah di avere i superpoteri e quando Jonathan litigava con Timmy Ryan per aver dato del cristallo a Candice. Lana continua la sua campagna elettorale poich\u00e9 alcuni cittadini sono in dubbio sull'incidente causato da Tal-Rho. Sam viene chiamato a casa. Pur notando che \u00e8 attualmente in pensione, Sam consiglia a Clark di risolvere le divergenze con Mitch Anderson. Inoltre, Sam \u00e8 stato in grado di usare i suoi contatti per ottenere l'accesso a John alle miniere Shuster mentre era riluttante a contattare l'altra figlia Lucy, che per poco non si tolse la vita quando fu colpita dalla setta di Ally Alston. Alla miniera di Shuster, John entra con la dottoress Faulkner. Quando trova una roccia fatta esplodere, la dottoressa Faulkner lo mette fuori combattimento. In seguito, una misteriosa figura completamente racchiusa in un qualche tipo di tuta emerge dalle miniere e Superman cerca, senza successo, di fermarla. John riprende conoscenza ed evoca la sua armatura per aiutare Superman, ma riesce solo a far esplodere parte dell'elmo del mostro. Quando le visioni di Superman si ripresentano, si presentano contemporaneamente anche al suo aggressore, che vola via. Natalie affronta suo padre riguardo all'armatura e afferma che devono migliorarla. Jonathan fa visita a Candice che afferma di aver bisogno di soldi per tenere la sua famiglia lontana dalle strade mentre chiede il cristallo in questione. Dopo aver menzionato a sua madre quello che \u00e8 successo al campo, Sarah parla con Jordan. Nonostante Sam sia riuscito a contattare Lucy, Lois riceve invece la visita al bar di Ally Alston che afferma che Lucy l'ha mandata al suo posto. Nell'Artico, la figura, che precedentemente aveva combattuto Superman, si toglie l'armatura e si rivela essere una versione pallida e sfregiata di Superman la cui uniforme porta un'immagine simmetrica del suo stemma.\n\"The Inverse Method\".\nTrama.\n5 anni fa, Lucy Lane si stava trasferendo dall'appartamento della famiglia Kent dove aveva appena discusso con Lois su ci\u00f2 che Ally Allston le ha fatto fare. Nel presente, viene mostrato che Ally non \u00e8 venuta da sola all\u2019incontro con Lois e ha consigliato a quest\u2019ultima di lasciar perdere ogni tentativo di mettersi contro di lei. Emily Phan informa Lana di alcune voci per strada secondo le quali il sindaco George Dean potrebbe sfruttare un evento traumatico del passato di Sarah nella sua campagna per la rielezione. Mentre Natalie suggerisce a suo padre che avranno bisogno di alcune parti per riparare l'armatura, Clark ha un'altra visione che porta l\u2019ignota figura simile a Superman al fienile. John riesce a malapena ad aiutarlo a respingerlo. Avendo capito che la potenza del nemico \u00e8 alta, John chiede a Clark di informare il tenente Mitch Anderson. Superman lo fa e gli consiglia di non inviare la sua squadra perch\u00e8 non sarebbe pronta ad affrontarlo. Usando lo pseudonimo di Penelope Casey, Chrissy partecipa all'evento di Ally a New Carthage mentre Lois parla finalmente con Lucy. Ally smaschera Chrissy e riproduce il filmato dal vivo della discussione di Lois e Lucy che mette a dura prova l'amicizia di Lois e Chrissy. I Supermen of America rintracciano la figura misteriosa al Salar de Uyuni mentre Superman sente la figura uccidere i due membri della squadra. Superman arriva per combatterlo mentre Tag scappa con la collana. Arriva in soccorso John, ma, a causa della scarsa energia della tuta, a seguito di un respingimento della figura, viene ricoverato in ospedale dopo un brutale scontro. Il sindaco Dean incontra Lana per strada affermando che non utilizzer\u00e0 il precedente tentativo di suicidio di Sarah nella sua campagna. Kyle fa visita a una barista che conosce. Sam accetta di addestrare segretamente Jordan. Chrissy decide di chiamare Ally per quello che sa di Lois.\n\"Girl...You'll Be a Woman Soon\".\nTrama.\nLois si chiede se la setta sia collegato al nuovo nemico di Superman. Viene a sapere che la dottoressa Faulkner \u00e8 un membro della setta e la visita solo per scoprire che il Superman cattivo l'ha uccisa e sta seguendo Ally. Chrissy fa visita ad Ally, che le da un misterioso ciondolo, permettendole di incontrare una versione \"bizzarra\" di se stessa in un mondo alternativo. Superman difende Ally dalla figura ignota, che identifica come il suo altro s\u00e9. Superman lo sconfigge e lo porta da Lara. Nel frattempo, Sam lascia che Jonathan si presenti per l'allenamento di Jordan, ma Jonathan prende la sostanza e agisce in modo aggressivo. Quella notte, alla quincea\u00f1era di Sarah, Kyle viene a sapere da Tonya, la barista, con cui una volta aveva una relazione, che la sua ragazza ha minacciato di far trapelare la relazione a Dean. Sarah sente tutto ci\u00f2 e lo dice a Lana davanti a Kyle. Chrissy dice a Lois che l'altra s\u00e9 di Ally ha preso il controllo dell'altro mondo. Jonathan sviluppa poteri grazie alla sostanza e fa finta che siano i suoi davanti a Jordan. Alla fortezza di Tal-Rho, l'altro s\u00e9 di Clark gli dice che Ally distrugger\u00e0 tutto ci\u00f2 che ama a meno che non la uccida."}
{"id": "9255634", "revid": "2519", "url": "https://it.wikipedia.org/wiki?curid=9255634", "title": "Goaso", "text": "Goaso \u00e8 una citt\u00e0 del Ghana, capoluogo della regione di Ahafo e del distretto municipale di Asunafo Nord. "}
{"id": "9255636", "revid": "599013", "url": "https://it.wikipedia.org/wiki?curid=9255636", "title": "Alessandra Campedelli", "text": "Alessandra, dopo aver ottenuto risultati importanti con la nazionale di pallavolo femminile sorde dell'Italia, dal 2 gennaio 2021 ricopre l'incarico di CT della nazionale di pallavolo femminile dell'Iran senior, Under-19 e Under-17.\nDurante il periodo di inattivit\u00e0 con la nazionale dell'Iran \u00e8 docente per le attivit\u00e0 di sostegno didattico per gli alunni con disabilit\u00e0 all'Istituto Comprensivo Villa Lagarina (TN).\nCarriera.\nAlessandra ha iniziato ad avvicinarsi nello sport praticando l'hockey su prato agonistico ed entrando cos\u00ec nella nazionale italiana.\nNella pallavolo \u00e8 arrivata come allenatrice cominciando con societ\u00e0 di pallavolo locali, con cui ha ottenuto importanti risultati che la hanno poi portata a ricoprire il ruolo di selezionatrice della rappresentativa del Trentino, e a lavorare per importanti club come Trentino Volley e Verona Volley.\nSeguendo il figlio Riccardo (sordo) ha cominciato ad allenare la squadra della Associazione Sportiva \u00abLodovico Pavoni\u00bb di Brescia e da l\u00ec ha poco \u00e8 passata, nel 2016, alla guida della nazionale di pallavolo femminile sorde dell'Italia cui ha conquistato oro agli Europei del 2019, argento alle Olimpiadi del 2017 con la nazionale senior, argento agli Europei 2018 con la nazionale U21 ed argento ai mondiali del 2020.\nDal 2 gennaio 2021 \u00e8 il commissario tecnico della nazionale di pallavolo femminile dell'Iran"}
{"id": "9255638", "revid": "228587", "url": "https://it.wikipedia.org/wiki?curid=9255638", "title": "Campionati mondiali di nuoto in vasca corta 2021 - 100 metri dorso femminili", "text": "La gara di nuoto dei 100 metri dorso femminili dei Campionati mondiali di nuoto in vasca corta 2021 \u00e8 stata disputata il 16 e 17 dicembre presso l'Etihad Arena ad Abu Dhabi negli Emirati Arabi Uniti.\nVi hanno preso parte 50 atlete provenienti da 44 nazioni.\nRecord.\nPrima della manifestazione il record del mondo e il record dei campionati erano i seguenti.\nRisultati.\nBatterie.\nI migliori 16 tempi accedono alle semifinali\nSemifinali.\nI migliori 8 tempi accedono alla finale"}
{"id": "9255639", "revid": "474175", "url": "https://it.wikipedia.org/wiki?curid=9255639", "title": "Ferrovia Lubiana-Dobova", "text": "La ferrovia Lubiana-Dobova (\"\u017delezni\u0161ka proga Ljubljana\u2013Dobova\u2013d. m.\" in sloveno) \u00e8 una linea ferroviaria slovena che unisce la capitale Lubiana con la frontiera croata.\nLa linea, lunga 114,8 km, \u00e8 a binario doppio ed \u00e8 elettrificata con 3 kV CC tra Lubiana e Dobova e con 25 kV CA tra Dobova e la frontiera croata, oltre la quale prosegue come linea M101 per Zagabria. \nLa ferrovia forma parte del corridoio paneuropeo X che unisce la citt\u00e0 austriaca di Salisburgo con il porto greco di Salonicco."}
{"id": "9255640", "revid": "124955851", "url": "https://it.wikipedia.org/wiki?curid=9255640", "title": "Jairo C\u00f3rcoba", "text": ""}
{"id": "9255646", "revid": "2071655", "url": "https://it.wikipedia.org/wiki?curid=9255646", "title": "What U Need", "text": "What U Need \u00e8 un singolo della cantante statunitense JoJo, pubblicato il 7 agosto 2020 come secondo entratto dal quarto album in studio \"Good to Know\".\nIl brano.\nScritto da JoJo, Brittany Coney e Denisia Andrews e prodotto da NOVA Wav, il brano non appare nella versione originale dell'album \"Good to Know\". Esso infatti \u00e8 incluso soltanto nell'edizione \"Deluxe\", estratto come singolo proprio per la sua promozione.\nVideo musicale.\nIl videoclip di accompagnamento della canzone, pubblicato in concomitanza con l'uscita del singolo sul canale YouTube della cantante, \u00e8 stato diretto da Antonio Flores.\nNella clip, le cui riprese iniziano in un bar, JoJo canta la canzone mentre esegue una coreografia con un gruppo di ballerini. La cantante ha spiegato come volesse che il video fosse semplice e colorato: niente particolari \"storyline\", semplicemente musica e danza. "}
{"id": "9255648", "revid": "2018934", "url": "https://it.wikipedia.org/wiki?curid=9255648", "title": "Gand-Wevelgem 1950", "text": "La Gand-Wevelgem 1950, dodicesima edizione della corsa, si svolse il 26 marzo su un percorso di , con partenza a Gand e arrivo a Wevelgem. Fu vinta dal belga Alb\u00e9ric Schotte della Alcyon-Dunlop davanti ai connazionali Albert Decin ed Andr\u00e9 Declerck."}
{"id": "9255672", "revid": "574302", "url": "https://it.wikipedia.org/wiki?curid=9255672", "title": "Repubblica Dominicana ai Giochi della XXXII Olimpiade", "text": "La Repubblica Dominicana ha partecipato ai Giochi della XXXII Olimpiade, che si sono svolti a Tokyo, Giappone, dal 23 luglio all'8 agosto 2021 (inizialmente previsti dal 24 luglio al 9 agosto 2020 ma posticipati per la pandemia di COVID-19) con 64 atleti in 11 discipline."}
{"id": "9255675", "revid": "709565", "url": "https://it.wikipedia.org/wiki?curid=9255675", "title": "Girolamo Gottardi", "text": "Studi\u00f2 a Parma, conseguendo una laurea in chimica all'Universit\u00e0 di Parma. Fu docente di chimica farmaceutica presso lo stesso ateneo, membro del Protomedicato e giudice supplente presso il Tribunale di Commercio.\nPubblic\u00f2 numerosi saggi scientifici sul Giornale Medico di Parma, tra i quali uno sull\u2019analisi chimica delle acque minerali di Tabiano."}
{"id": "9255681", "revid": "1544245", "url": "https://it.wikipedia.org/wiki?curid=9255681", "title": "USC Shoah Foundation Institute", "text": ""}
{"id": "9255689", "revid": "400694", "url": "https://it.wikipedia.org/wiki?curid=9255689", "title": "Pastore errante", "text": ""}
{"id": "9255692", "revid": "474175", "url": "https://it.wikipedia.org/wiki?curid=9255692", "title": "Ferrovia Savski Marof-Zagabria", "text": "La ferrovia Savski Marof-Zagabria (\"Pruga dr\u017eavna granica\u2013Savski Marof-Zagreb Glavni kolodvor\" in croato), ufficialmente denominata ferrovia M101, \u00e8 una linea ferroviaria croata che unisce la capitale Zagabria con la frontiera slovena. Oltreconfine prosegue verso la capitale slovena Lubiana come ferrovia Lubiana-Dobova. \nLa ferrovia forma parte del corridoio paneuropeo X che unisce la citt\u00e0 austriaca di Salisburgo con il porto greco di Salonicco.\nStoria.\nLa ferrovia, che originariamente univa Zidani Most a Sisak, fu aperta al traffico nel 1862."}
{"id": "9255700", "revid": "6923", "url": "https://it.wikipedia.org/wiki?curid=9255700", "title": "\u0130sg\u0259nd\u0259r H\u0259midov", "text": " \nPolitica.\nServ\u00ec nel governo del Partito del Fronte Popolare dal 1992 al 1993.\nPartecip\u00f2 alla guerra del Nagorno Karabakh e durante i combattimenti del 1992 ad Aghdara, fu colpito alla schiena dall'esplosione di una mina. Dal 16 maggio 1992 al 16 aprile 1993 fu Ministro degli affari interni della Repubblica dell'Azerbaigian.\nIn qualit\u00e0 di presidente del Partito Nazionale Democratico dell'Azerbaigian, informalmente noto come i Lupi Grigi, Hamidov chiese la creazione di un paese turco unificato che includesse l'Iran settentrionale e si estendesse alla Siberia, all'India e alla Cina. Era noto per aver minacciato l'Armenia con un attacco nucleare.\nIsgandar Hamidov si dimise nell'aprile 1993. Nel 1995 fu arrestato e condannato a 14 anni di carcere per appropriazione indebita di fondi statali ma fu essenzialmente trattato come un prigioniero politico da Amnesty International e dal Consiglio d'Europa. Venne graziato dal decreto del presidente Ilham Aliyev nel 2004.\u00a0Mor\u00ec a Baku il 26 febbraio 2020 dopo una lunga malattia."}
{"id": "9255704", "revid": "1993636", "url": "https://it.wikipedia.org/wiki?curid=9255704", "title": "Isgandar Hamidov", "text": ""}
{"id": "9255706", "revid": "1563111", "url": "https://it.wikipedia.org/wiki?curid=9255706", "title": "Curtis Sliwa", "text": "Nel 2021 \u00e8 stato il candidato repubblicano a sindaco di New York, perdendo contro lo sfidante democratico Eric Adams.\nBiografia.\nSliwa \u00e8 nato il 26 marzo 1954 a Canarsie, quartiere a sud-est di Brooklyn, in una famiglia cattolica di origini polacche e italiane. Ha due sorelle.\nDopo aver frequentato il Brooklyn Prep, un liceo gesuita dal quale \u00e8 stato poi espulso, si \u00e8 diplomato alla Canarsie High School. In giovent\u00f9 ha lavorato come fattorino per il \"New York Daily News\", dove \u00e8 stato premiato come \"ragazzo delle notizie dell'anno\" e con un viaggio alla Casa Bianca per aver salvato diverse persone da un edificio in fiamme mentre stava compiendo il suo giro di consegne. Prima di fondare i Guardian Angels, \u00e8 stato inoltre direttore notturno di un ristorante McDonald's nel Bronx.\nI Guardian Angels.\nNel maggio 1977, Sliwa cre\u00f2 i \"Magnifici 13\", un gruppo dedicato a combattere la violenza e il crimine rampanti nella metropolitana di New York, poi rinominati in Guardian Angels nel 1979. Le azioni del gruppo attirarono forti reazioni, sia positive che negative. L'80% dei componenti era nero o di origine ispanica. Il gruppo era disarmato e richiedeva ad ogni membro l'addestramento al karate oltre all'adempimento di tutti i requisiti legali per l'arresto dei cittadini.\nIl sindaco Ed Koch avvi\u00f2 un'indagine sui Guardian Angels, ma secondo il \"Washington Post\" questa si dimostr\u00f2 \"cos\u00ec positiva che i Guardian Angels verranno presto premiati con una sorta di status ufficiale.\" L'allora vice governatore Mario Cuomo fu tra i pochi sostenitori iniziali dell'organizzazione, definendoli \"una espressione di moralit\u00e0 migliore di quanto la nostra citt\u00e0 meriti.\"\nNel 1992, Sliwa ammise che i Guardian Angels avevano simulato alcuni salvataggi eroici in metropolitana solo per ricevere pubblicit\u00e0, oltre ad aver dichiarato falsamente che tre agenti di polizia fuori servizio lo avessero rapito.\nIl tentativo di omicidio.\nIl 19 giugno 1992, Sliwa fu rapito e colpito da due uomini armati dopo essere entrato in un taxi rubato a Manhattan. L'auto raccolse Sliwa vicino alla sua abitazione nell'East Village, e a bordo un uomo armato nascosto sul sedile anteriore spar\u00f2 diversi colpi, colpendolo all'inguine e alle gambe. Sliwa riusc\u00ec a scappare saltando da una finestra del taxi in movimento. Si dovette sottoporre a un intervento chirurgico per lesioni interne e ferite alle gambe.\nI procuratori federali accusarono John Gotti, Jr., figlio di John Gotti, capo della famiglia mafiosa dei Gambino, del tentato omicidio e di una serie di altre accuse.\nCarriera politica.\nNel settembre 2016 Sliwa divenne il leader del Partito della Riforma di New York. Acceso critico di Donald Trump, nel febbraio 2021, poche settimane dopo la sconfitta di Trump alle elezioni presidenziali del 2020, \u00e8 entrato a far parte del Partito Repubblicano.\nL'8 marzo 2020 ha annunciato la sua candidatura a sindaco di New York, ma l'anno successivo ha perso contro lo sfidante democratico, l'ex capitano di polizia e presidente del distretto di Brooklyn Eric Leroy Adams."}
{"id": "9255709", "revid": "977364", "url": "https://it.wikipedia.org/wiki?curid=9255709", "title": "Volo Delta Air Lines 1080", "text": "Il volo Delta Air Lines 1080 \u00e8 stato un volo di linea degno di nota per l'incidente avvenuto il 12 aprile 1977 durante la tratta da San Diego a Los Angeles del volo. All'insaputa dell'equipaggio, l'equilibratore sinistro del Lockheed L-1011 Tristar si era bloccato in posizione completamente sollevata. Ci\u00f2 port\u00f2 l'aereo a beccheggiare in modo aggressivo, a causare una perdita di velocit\u00e0 e quasi a cadere in stallo aerodinamico. La forza del beccheggio, che non poteva essere compensata spingendo completamente verso il basso la barra di controllo, venne contrastata riducendo la spinta sui motori alari dell'L-1011, ma non sul motore di coda. La spinta differenziale, insieme allo spostamento di tutti i passeggeri il pi\u00f9 in avanti possibile nella cabina, abbass\u00f2 il muso dell'aereo, permettendo ai piloti di farlo atterrare.\nUn'indagine rilev\u00f2 che la pressurizzazione e depressurizzazione dell'L-1011 durante i cicli di volo aveva spinto dell'acqua all'interno di un cuscinetto, corrodendolo pesantemente e provocandone l'inceppamento durante un controllo di routine delle superfici di controllo prima del decollo. La FAA eman\u00f2 una direttiva di aeronavigabilit\u00e0 d'emergenza che ordinava alle compagnie aeree di eseguire un controllo di rilevamento su tutti i TriStar. Tale verifica, per\u00f2, non fu sufficiente per impedire il decollo con l'equilibratore inceppato, di conseguenza due mesi dopo segu\u00ec un incidente simile. La FAA rese quindi obbligatorio per gli equipaggi l'ispezione degli equilibratori prima di ogni decollo.\nA seguito degli incidenti, Lockheed riprogett\u00f2 i sistemi degli equilibratori in modo che fossero ridondanti in caso di guasto dei cuscinetti, oltre ad aggiungere una tenuta al cuscinetto e un deflettore per ridurre la quantit\u00e0 di acqua a contatto con il componente. Lockheed modific\u00f2 anche il manuale a disposizione dei pilota per migliorare le procedure di assistenza al controllo dell'asse del beccheggio. Inoltre la FAA rese obbligatorio per i piloti essere informati di questi cambiamenti.\nPer la sua abilit\u00e0 nell'atterrare con l'aereo semi-paralizzato, il comandante, Jack McMahan, fu insignito del Distinguished Service Award della FAA. L'aereo venne riparato continuando a volare per la Delta fino al 1985. Successivamente \u00e8 stato venduto alla American Trans Air, venendo registrato con il codice \"N187AT\". Il velivolo \u00e8 stato demolito nel 2002."}
{"id": "9255710", "revid": "768068", "url": "https://it.wikipedia.org/wiki?curid=9255710", "title": "Pierre du Mage", "text": ""}
{"id": "9255711", "revid": "76963", "url": "https://it.wikipedia.org/wiki?curid=9255711", "title": "Stefano Benech", "text": "Fu nipote di Stefano Benech fondatore delle fonderie Tardy-Benech nello storico Stabilimento di Savona oltrech\u00e9 proprietario edultimo abitante del castello di Castelnuovo Calcea nel Monferrato. \nBiografia.\nStudente del Liceo classico Massimo d'Azeglio a Torino fu, nel 1897, tra i soci fondatori dello Sport-Club Juventus. Il suo ruolo nella storia del club torinese \u00e8 anche ricordato e certificato dalla \"tessera/ricevuta\" scritta a mano del valore di Due Lire che vers\u00f2 per finanziare l'impresa e contribu\u00ec alla vita della neo societ\u00e0 sia dal punto di vista organizzativo sia economico pagando, per alcuni mesi, l'affitto dei locali adibiti a \"sede sociale\" in Corso Re Umberto al civico 32. Frequent\u00f2 sempre assiduamente la sede e fu anche uno dei soci aventi diritto al voto che partecip\u00f2 all'elezione dell'avvocato Giuseppe Edmondo Hess alla presidenza.\nDopo gli studi classici, frequent\u00f2 l\u2019Accademia Albertina di Torino, dove fu allievo di Giacomo Grosso. Esord\u00ec alla Promotrice torinese nel 1903 (Brillante del Pesio, Dero del Trasimeno, Stilisch Perfection), dedicandosi ai soggetti di caccia o a raffigurazioni di animali, soprattutto di cani. Pass\u00f2 poi al ritratto, rappresentando l\u2019aristocrazia ligure e pimontese, alla pittura di paesaggio (Tempo grigio, 1924; Paesaggio in montagna, Genova Nervi, Galleria Civica d\u2019Arte Moderna) e alla natura morta. Espose alla Promotrice di Genova dal 1913 al 1940, a Torino e a Milano; fu presente alle esposizioni internazionali di Berlino (1910), di Monaco di Baviera e di Vienna (1911), e al Salon d\u2019Automne di Parigi nel 1913 oltre che a Budapest. Nel 1930 fu nominato Accademico di merito per la classe Pittura dell\u2019Accademia Ligustica di Belle Arti. Benech svolse anche attivit\u00e0 sul fronte militare, divenendo ufficiale di cavalleria del Regio Esercito.\nFu padre del giornalista, regista e dirigente sportivo italiano Bruno Beneck e nonno delle famose nuotatrici Anna e Daniela Beneck."}
{"id": "9255714", "revid": "6923", "url": "https://it.wikipedia.org/wiki?curid=9255714", "title": "Eredivisie 2018-2019 (calcio femminile)", "text": "L'edizione 2018-2019 \u00e8 stata la nona dell'Eredivisie, la massima serie a carattere professionistico del campionato olandese. Il torneo prese il via il 7 settembre 2018 e si concluse il 3 maggio 2019.\nIl campionato \u00e8 stato vinto dal per la terza volta nella sua storia.\nStagione.\nNovit\u00e0.\nRispetto all'edizione 2017-2018, il numero di squadre partecipanti rimase inalterato con nessuna variazione d'organico.\nFormato.\nIl formato del torneo venne confermato come doppia fase. Nella prima fase di stagione regolare le nove squadre partecipanti si sono affrontate in un girone all'italiana, affrontandosi in partite di andata e ritorno per un totale di 16 giornate. Al termine della stagione regolare, le prime cinque classificate sono state ammesse al girone per il titolo, mentre le restanti quattro sono state ammesse al girone per i piazzamenti; le squadre accedevano alla seconda fase con met\u00e0 dei punti conquistati nella prima fase, con eventuale arrotondamento per eccesso. Nel girone per il titolo le squadre si sono affrontate in partite di andata e ritorno, per un totale di 8 giornate, mentre nel girone per i piazzamenti le squadre si sono affrontate tre volte, per un totale di 9 giornate. La squadra prima classificata nel girone per il titolo veniva dichiarata campione dei Paesi Bassi e veniva ammessa alla UEFA Women's Champions League per la stagione successiva. Non erano previste retrocessioni.\nPrima fase.\nClassifica finale.\nLegenda:\nRegolamento:\nSeconda fase.\nGirone per il titolo.\nClassifica finale.\nLegenda:\nRegolamento:\nGirone per i piazzamenti.\nClassifica finale.\nNote:\nRegolamento:"}
{"id": "9255742", "revid": "70647", "url": "https://it.wikipedia.org/wiki?curid=9255742", "title": "Francesco Ferrini", "text": "Biografia.\nFormatosi presso l\u2019Universit\u00e0 di Firenze, dove si \u00e8 laureato in Scienze Agrarie nel 1987, ha conseguito il PhD presso l\u2019Universit\u00e0 di Pisa nel 1992. Dal 1992 al 1998 \u00e8 ricercatore in ruolo presso l\u2019Universit\u00e0 di Firenze. Dal 1998 al 2005 \u00e8 Professore associato presso l\u2019Universit\u00e0 di Milano. Dal 2005 \u00e8 Professore ordinario presso l\u2019Universit\u00e0 di Firenze. Dal Novembre 2015 al Dicembre 2020 Presidente della Scuola di Agraria dell\u2019Universit\u00e0 di Firenze. Dal Novembre 2020 \u00e8 membro del Senato Accademico dell\u2019Universit\u00e0 di Firenze.\nAttivit\u00e0 di ricerca.\nLa sua attivit\u00e0 di ricerca e sperimentazione \u00e8 rivolta al settore del vivaismo e del verde urbano e ornamentale. In particolare, i temi trattati sono:\n&lt;br&gt;\n\u2022 Ricerche sulla messa a punto di sistemi di individuazione di stress fisiologici sulle piante arboree.\n&lt;br&gt;\n\u2022 Valutazione di alcune tecniche di allevamento in vivaio di specie ornamentali sia arbustive, sia arboree.\n&lt;br&gt;\n\u2022 Individuazione degli effetti di diversi sistemi di piantagione in ambiente urbano.\n&lt;br&gt;\n\u2022 Basi biochimiche della cross-tolerance e dello stress idrico in specie arboree ornamentali.\n&lt;br&gt;\n\u2022 Valorizzazione di specie arboree e arbustive ornamentali per il miglioramento della qualit\u00e0 dell\u2019aria in ambiente urbano e periurbano.\n&lt;br&gt;\n\u2022 Ruolo delle piante legnose nella mitigazione dei fattori ambientali.\n&lt;br&gt;\n\u2022 Studi sul metabolismo secondario di specie della macchia mediterraneo e loro uso per la produzione di principi attivi medicinali e loro applicazione nella cura della salute umana.\n&lt;br&gt;\nL\u2019attivit\u00e0 di ricerca condotta nelle diverse istituzioni di appartenenza ha consentito il raggiungimento di risultati nei settori dell\u2019arboricoltura urbana e ornamentale e del vivaismo ornamentale e i lavori pubblicati sono stati positivamente valutati dal mondo sia scientifico, sia operativo e sono considerati come uno dei principali riferimenti dell\u2019attivit\u00e0 italiana nel settore e pi\u00f9 volte citati da autori nazionali e internazionali. Ha presentato i risultati delle proprie ricerche in oltre 250 convegni sia in Italia, sia all\u2019estero con relazioni sia scientifiche, sia di tipo tecnico-divulgativo.\nDivulgazione scientifica.\nSi dedica con continuit\u00e0 e assiduit\u00e0 alla divulgazione scientifica e ai temi del rapporto fra alberi, ambiente e uomo utilizzando diversi media. In possesso di spiccate capacit\u00e0 comunicative, Ferrini utilizza le conferenze come strumento principale della sua attivit\u00e0 di divulgazione scientifica. Ha partecipato a programmi radio e televisivi su emittenti locali e nazionali. \u00c8 stato numerose volte ospite alla trasmissione GEO&amp;GEO di Rai 3. Scrive articoli per quotidiani nazionali (Repubblica, Quotidiano Nazionale) e locali (Corriere Fiorentino, La Nazione) e per riviste online (Huffington Post). Dal 2020 avvia la collaborazione con White Radio con la rubrica settimanale White Eden programma settimanale condotto con Francesco Mati in cui si parla di ambiente, di verde ai tempi del cambiamento climatico, di curiosit\u00e0 legate al mondo vegetale utilizzando la musica come spunto per gli argomenti e come strumento di comunicazione.\nRiconoscimenti.\nNel 2009 \u00e8 stato insignito del premio Fabio Rizzi per il costante impegno nella ricerca e nella divulgazione delle conoscenze tecnico-scientifiche in materia di vivaismo e arboricoltura ornamentale in continuo contatto con i produttori in tutto il mondo.\nNel 2010 ha ricevuto il riconoscimento Internazionale della International Society of Arboriculture L.C. Chadwick Award for Arboricultural Research.\nNel 2019 ha ricevuto l\u2019Award of Merit della International Society of Arboriculture che \u00e8 l'onore pi\u00f9 alto conferito dall'ISA, che riconosce una carriera di servizio eccezionale e meritorio nel promuovere i principi, gli ideali e la pratica dell'arboricoltura.\nAltri riconoscimenti:\nCollegamenti esterni.\nUniversit\u00e0 di Firenze Scheda Professore"}
{"id": "9255747", "revid": "93436", "url": "https://it.wikipedia.org/wiki?curid=9255747", "title": "Bombe atomiche", "text": ""}
{"id": "9255754", "revid": "1602064", "url": "https://it.wikipedia.org/wiki?curid=9255754", "title": "Amy Bauernschmidt", "text": "Nel 1994 ha ottenuto un Bachelor of Science in ingegneria presso l'Accademia Navale di Annapolis. Dopo aver completato la scuola di volo, nel 1996 ha ottenuto il brevetto di \"naval aviator\". In seguito ha conseguito un Master of Arts in Sicurezza nazionale e Studi strategici presso il Naval War College.\nDal 21 agosto 2021 \u00e8 comandante della portaerei nucleare USS \"Abraham Lincoln\", prima donna ad ottenere tale incarico. Il 3 gennaio 2022 la portaerei Abraham Lincoln \u00e8 partita dalla base navale di San Diego per una missione nel Pacifico."}
{"id": "9255758", "revid": "439868", "url": "https://it.wikipedia.org/wiki?curid=9255758", "title": "D'Hondt", "text": ""}
{"id": "9255762", "revid": "574302", "url": "https://it.wikipedia.org/wiki?curid=9255762", "title": "Ungheria ai Giochi della XXXII Olimpiade", "text": "L'Ungheria ha partecipato ai Giochi della XXXII Olimpiade, che si sono svolti a Tokyo, Giappone, dal 23 luglio all'8 agosto 2021 (inizialmente previsti dal 24 luglio al 9 agosto 2020 ma posticipati per la pandemia di COVID-19) con 169 atleti in 22 discipline."}
{"id": "9255763", "revid": "439868", "url": "https://it.wikipedia.org/wiki?curid=9255763", "title": "Hondt", "text": ""}
{"id": "9255791", "revid": "599013", "url": "https://it.wikipedia.org/wiki?curid=9255791", "title": "Pol Valent\u00edn", "text": "Biografia.\n\u00c8 fratello minore di Gerard Valent\u00edn, anch'egli calciatore professionista.\nCarriera.\nIl 13 gennaio 2018 fa il suo esordio fra i professionisti giocando con il l'incontro di Segunda Divisi\u00f3n pareggiato 1-1 contro l'.\nStatistiche.\n\"Statistiche aggiornate al 9 gennaio 2022\"."}
{"id": "9255792", "revid": "458786", "url": "https://it.wikipedia.org/wiki?curid=9255792", "title": "Pol Valent\u00edn Sancho", "text": ""}
{"id": "9255793", "revid": "439868", "url": "https://it.wikipedia.org/wiki?curid=9255793", "title": "Yulin (disambigua)", "text": ""}
{"id": "9255801", "revid": "709565", "url": "https://it.wikipedia.org/wiki?curid=9255801", "title": "Episodi di Superman &amp; Lois", "text": ""}
{"id": "9255805", "revid": "465169", "url": "https://it.wikipedia.org/wiki?curid=9255805", "title": "Ambasciatori del Baden in Baviera", "text": "L'ambasciatore del Baden in Baviera era il primo rappresentante diplomatico del Baden in Baviera.\nLe relazioni diplomatiche iniziarono ufficialmente nel 1805.\nGranducato di Baden.\n\"1871\u20131894: Interruzione delle relazioni diplomatiche\""}
{"id": "9255811", "revid": "465169", "url": "https://it.wikipedia.org/wiki?curid=9255811", "title": "Ambasciatori del Baden in Francia", "text": "L'ambasciatore del Baden in Francia era il primo rappresentante diplomatico del Baden in Francia.\nLe relazioni diplomatiche iniziarono ufficialmente nel 1791 e rimasero attive sino alla costituzione della Confederazione Germanica del nord nel 1867 e poi dell'Impero tedesco nel 1871 quando le funzioni di rappresentanza del Baden vennero assorbite dall'ambasciatore tedesco in Francia."}
{"id": "9255813", "revid": "465169", "url": "https://it.wikipedia.org/wiki?curid=9255813", "title": "Ambasciatori del Baden in Austria", "text": "L'ambasciatore del Baden in Austria era il primo rappresentante diplomatico del Baden in Austria (gi\u00e0 Sacro Romano Impero, gi\u00e0 Impero austriaco, gi\u00e0 Impero austro-ungarico).\nLe relazioni diplomatiche iniziarono ufficialmente nel 1774 e rimasero attive sino alla costituzione della Confederazione Germanica del nord nel 1867 e poi dell'Impero tedesco nel 1871 quando le funzioni di rappresentanza del Baden vennero assorbite dall'ambasciatore tedesco in Austria."}
{"id": "9255817", "revid": "474175", "url": "https://it.wikipedia.org/wiki?curid=9255817", "title": "Ferrovia Zagabria-Dugo Selo", "text": "La ferrovia Zagabria-Dugo Selo (\"\u017deljezni\u010dka pruga Zagreb Glavni kolodvor \u2013 Dugo Selo\" in croato), ufficialmente denominata ferrovia M102, \u00e8 una linea ferroviaria croata che unisce la capitale Zagabria con la localit\u00e0 di Dugo Selo. Oltre quest'ultima localit\u00e0 la ferrovia si biforca. Il primo segmento, denominato M201, raggiunge la cittadina di Koprivnica e la frontiera ungherese, il secondo, denominato M103, raggiunge Novska e prosegue verso Vinkovci ed il confine serbo. \nLa ferrovia forma parte del corridoio paneuropeo X che unisce Salisburgo a Salonicco e del corridoio paneuropeo V, ramo B, che unisce Budapest a Fiume."}
{"id": "9255818", "revid": "228587", "url": "https://it.wikipedia.org/wiki?curid=9255818", "title": "Ambasciatori del Baden in Prussia", "text": "L'ambasciatore del Baden in Prussia era il primo rappresentante diplomatico del Baden in Prussia\nLe relazioni diplomatiche iniziarono ufficialmente nel 1777."}
{"id": "9255822", "revid": "465169", "url": "https://it.wikipedia.org/wiki?curid=9255822", "title": "Ambasciatori del Baden in Russia", "text": "L'ambasciatore del Baden in Russia era il primo rappresentante diplomatico del Baden in Russia.\nLe relazioni diplomatiche iniziarono ufficialmente nel 1783 e rimasero attive sino alla costituzione della Confederazione Germanica del nord nel 1867 e poi dell'Impero tedesco nel 1871 quando le funzioni di rappresentanza del Baden vennero assorbite dall'ambasciatore tedesco in Russia.\nGranducato di Baden.\n\"1819\u20131850: Interruzione delle relazioni diplomatiche\""}
{"id": "9255823", "revid": "465169", "url": "https://it.wikipedia.org/wiki?curid=9255823", "title": "Ambasciatori del Baden in Svizzera", "text": "L'ambasciatore del Baden in Svizzera era il primo rappresentante diplomatico del Baden in Svizzera.\nLe relazioni diplomatiche iniziarono ufficialmente nel 1807 e rimasero attive sino alla costituzione della Confederazione Germanica del nord nel 1867 e poi dell'Impero tedesco nel 1871 quando le funzioni di rappresentanza del Baden vennero assorbite dall'ambasciatore tedesco in Svizzera. Dal 1838 al 1843 e nuovamente dal 1853 al 1871 le relazioni diplomatiche del Baden con la Svizzera vennero gestite dall'ambasciatore badense nel W\u00fcrttemberg."}
{"id": "9255828", "revid": "1318658", "url": "https://it.wikipedia.org/wiki?curid=9255828", "title": "Inorodcy", "text": "Nell'Impero russo, il termine inorodcy (, singolare: inorodets, ), che letteralmente significa \"di diversa discendenza/nazione\", \"di origine straniera (aliena)\" indicava una specifica categoria di popolazione basata sull'etnia. Informalmente, il termine si riferiva alla popolazione non russa dell'Impero (diversa dalla nazione trina russa di Grandi russi, Piccoli russi, Bielorussi). In senso strettamente giuridico, si riferiva ad alcune etnie autoctone di discendenza non europea specificatamente elencate nel corrispondente codice di diritto.\nIl termine \u00e8 talvolta tradotto come allogenico (popolo) (cfr. \"allogeno\") e talvolta come \"alieni\". Quest'ultima traduzione \u00e8 fuorviante poich\u00e9 nella maggior parte dei casi il termine era applicato alla popolazione indigena della Siberia, dell'Asia centrale e dell'Estremo Oriente russo.\nInizialmente, venne introdotto uno statuto legale per un trattamento speciale di alcuni popoli della Russia (incluso un certo grado di protezione per la loro vita tradizionale) per i quali alcune leggi dell'impero erano ritenute inadeguate. Nel tempo, il termine ha acquisito una connotazione peggiorativa di \"popoli privi di cultura, incivili\". I privilegi e il trattamento speciale per gli \"inorodcy\" variavano a seconda del gruppo, dell'area e del periodo di tempo, ma spesso includevano l'esenzione dal servizio militare, la riduzione o l'esenzione delle tasse, la protezione dei pascoli e l'autoamministrazione religiosa e governativa."}
{"id": "9255830", "revid": "474175", "url": "https://it.wikipedia.org/wiki?curid=9255830", "title": "Ferrovia Zagabria-Sisak-Novska", "text": "La ferrovia Zagabria-Sisak-Novska (\"\u017deljezni\u010dka pruga Zagreb Glavni kolodvor \u2013 Sisak \u2013 Novska\" in croato), ufficialmente denominata ferrovia M502, \u00e8 una linea ferroviaria croata che unisce la capitale Zagabria con la localit\u00e0 di Novska via Sisak. \nLa ferrovia forma parte del corridoio paneuropeo X che unisce Salisburgo a Salonicco."}
{"id": "9255832", "revid": "124958985", "url": "https://it.wikipedia.org/wiki?curid=9255832", "title": "Megabeam Italia", "text": ""}
{"id": "9255833", "revid": "465169", "url": "https://it.wikipedia.org/wiki?curid=9255833", "title": "Ambasciatori delle Citt\u00e0 anseatiche in Danimarca", "text": "L'ambasciatore delle Citt\u00e0 anseatiche in Danimarca era il primo rappresentante diplomatico delle Citt\u00e0 anseatiche (Amburgo, Brema e Lubecca) in Danimarca.\nStoria.\nLe relazioni tra le citt\u00e0 anseatiche e la Danimarca erano antiche quanto la stessa Lega Anseatica. Poich\u00e9 la Danimarca aveva riunito sotto il suo dominio anche i regni di Norvegia (1380-1818) e Svezia (1392-1521) in unione personale sin dall'Unione di Kalmar, la questione principale tra le due entit\u00e0 statali fu da quel momento il governo del Mar Baltico. La Svezia fu il primo regno a rendersi indipendente sotto re Gustavo I Vasa e divenne a partire dal 1521 la maggiore tra le potenze della regione del Baltico per tutti i secoli successivi. La Danimarca-Norvegia continu\u00f2 come unione fino al 1818. Fino al 1864 appartenne l'ambasciatore delle citt\u00e0 anseatiche in Danimarca aveva competenze anche sui ducati di Schleswig e Holstein.\nLa prima rappresentanza diplomatica stabile tra le due entit\u00e0 statali venne posta gi\u00e0 dal 1669 a Bergen, in Norvegia, da dove per\u00f2 successivamente venne spostata a Copenaghen. Inizialmente gli ambasciatori erano accreditati solo per la citt\u00e0 di Lubecca, a cui in seguito si aggiunse anche Brema. Amburgo fu l'ultima citt\u00e0 a venire rappresentata diplomaticamente a Copenaghen solo a partire dal 1769, cio\u00e8 dopo la conclusione del Trattato di Gottorper (1768). La Danimarca, invece, possedeva una propria ambasciata permanente presso la citt\u00e0 di Amburgo dal XVII secolo per tutte e tre le citt\u00e0 anseatiche. \nLe citt\u00e0 anseatiche aprirono consolati anche a Charlotte Amalie ed a Saint Thomas (nelle attuali Isole Vergini americane, all'epoca di propriet\u00e0 della Danimarca), a Helsing\u00f8r ed a Hj\u00f8rring. In Norvegia (sino al 1818), oltre a Bergen, vennero aperti consolati ad Arendal, a Christiania (Oslo), a Kristiansand, a Kristiansund ed a Stavanger.\nLe relazioni diplomatiche rimasero attive sino alla costituzione della Confederazione Germanica del nord nel 1867 e poi dell'Impero tedesco nel 1871 quando le funzioni passarono all'ambasciatore tedesco in Danimarca."}
{"id": "9255841", "revid": "1363832", "url": "https://it.wikipedia.org/wiki?curid=9255841", "title": "Codice Bavaro", "text": "Il Codice Bavaro (in latino: \"Breviarium Ecclesiae Ravennatis\"), \u00e8 un codice papiraceo che contiene il registro delle investiture concesse dalla chiesa di Ravenna nei secoli VIII, IX e X. \u00c8 chiamato \"Bavaro\" perch\u00e9 ora \u00e8 in possesso della Regia Biblioteca di Baviera.\nEsso contiene 186 documenti che vanno dal VII al X secolo, seppur essi possano essere datati solo a partire dai regni dei successivi arcivescovi di Ravenna, di cui otto portano il nome di Giovanni, mentre per circa un quarto di questi documenti non \u00e8 possibile attestare una data. Nonostante non sia stato frequentemente oggetto di studio come i documenti ravennati che vanno dal V al VII secolo, il Codice Bavaro ebbe numerose ristampe, la prima delle quali si attesta attorno al 1810. Nel 1983 fu redatta la terza edizione, e due anni pi\u00f9 tardi ne segu\u00ec una quarta edita da Giuseppe Rabotti.\nIl documento fa riferimento ad alcuni eventi storici della citt\u00e0 di Ravenna, come il periodo dell'Esarcato d'Italia, la conquista longobarda e la \"Renovatio Imperii\" da parte di Ottone III di Sassonia, nonch\u00e9 contiene quasi duecento transazioni di beni immobili della Chiesa di Ravenna situati nella Pentapoli bizantina. Inoltre, esso contiene un gran numero di toponimi medievali, quali \"Acilianus\", \"Albanianus\", \"Aconianus\", \"Acutianus\", \"Aemilianus\", \"Crossiliacus\" e \"Pisuniacus\", tra gli altri."}
{"id": "9255849", "revid": "474175", "url": "https://it.wikipedia.org/wiki?curid=9255849", "title": "Ferrovia Dugo Selo-Botovo", "text": "La ferrovia Dugo Selo-Botovo (\"\u017deljezni\u010dka pruga Dugo Selo \u2013 Botovo\" in croato), ufficialmente denominata ferrovia M201, \u00e8 una linea ferroviaria croata che unisce la localit\u00e0 di Dugo Selo, a 20 km ad est di Zagabria, con Botovo, presso la frontiera ungherese. Oltreconfine, presso la localit\u00e0 di Gy\u00e9k\u00e9nyes, la linea s'immette nella rete ferroviaria magiara.\nLa ferrovia forma parte del corridoio paneuropeo V, ramo B, che unisce Budapest a Fiume."}
{"id": "9255854", "revid": "1660846", "url": "https://it.wikipedia.org/wiki?curid=9255854", "title": "Distretto di Ayodhya", "text": "Ayodhya \u00e8 un distretto dell'India di 2.087.914 abitanti. Capoluogo del distretto \u00e8 Ayodhya."}
{"id": "9255862", "revid": "6923", "url": "https://it.wikipedia.org/wiki?curid=9255862", "title": "Benito Gennaro Franceschetti", "text": "Biografia.\nNato a Provaglio d'Iseo, in provincia di Brescia, nel 1935, venne ordinato sacerdote nel 1960. Il 5 febbraio 1980 gli venne conferito da papa Giovanni Paolo II il titolo di prelato d'onore di Sua Santit\u00e0.\nLo stesso papa il 18 giugno 1997 lo nomin\u00f2 arcivescovo metropolita di Fermo. Succedette all'arcivescovo Cleto Bellucci, dimessosi per raggiunti limiti d'et\u00e0. Ricevette la consacrazione episcopale il 31 agosto seguente nella cattedrale di Brescia dall'arcivescovo Bruno Foresti, vescovo di Brescia, co-consacranti l'arcivescovo Cleto Bellucci, suo predecessore alla cattedra di Fermo, e il vescovo Vigilio Mario Olmi, vescovo ausiliare di Brescia e titolare di Gunugo.\nMor\u00ec il 4 febbraio 2005 a Fermo, dopo una breve malattia, all'et\u00e0 di 69 anni. Dopo le esequie, venne sepolto nella cripta del duomo di Fermo.\nGenealogia episcopale.\nLa genealogia episcopale \u00e8:\nOnorificenze.\nPrelato d'onore di Sua Santit\u00e0\n- 5 febbraio 1980"}
{"id": "9255875", "revid": "1718925", "url": "https://it.wikipedia.org/wiki?curid=9255875", "title": "Delo Naroda", "text": "Delo Naroda (in italiano \"La Causa del popolo\") \u00e8 stato un quotidiano russo dal 1917 al 1919. Era scritto dal gruppo centrista del Partito Socialista Rivoluzionario ed era pubblicato a Pietrogrado. Nel giugno 1917 divenne l'organo ufficiale del Comitato Centrale del Partito Socialista Rivoluzionario. Il giornale sostenne il governo provvisorio e Kerenskij fu uno dei suoi contributori.\nIl giornale fu chiuso nel luglio 1918, ma riaperto in ottobre a Samara nel 1918, che fu catturata dai ribelli cechi e socialisti rivoluzionari delle Guardie Bianche, e a Mosca nel marzo 1919 dove in seguito fu chiuso per essersi rifiutato di fermare le mobilitazioni per il rovesciamento del governo bolscevico."}
{"id": "9255881", "revid": "709565", "url": "https://it.wikipedia.org/wiki?curid=9255881", "title": "Ambasciatori delle Citt\u00e0 anseatiche presso la Confederazione Germanica", "text": "L'ambasciatore delle Citt\u00e0 anseatiche presso la Confederazione Germanica era il primo rappresentante diplomatico delle Citt\u00e0 anseatiche (Amburgo, Brema e Lubecca) presso la Confederazione Germanica.\nStoria.\nIn quanto stati membri della Confederazione Germanica, le Citt\u00e0 anseatiche avevano diritto ad essere rappresentate anche presso la confederazione tedesca come pure era accaduto in precedenza presso il Sacro Romano Impero presso il \"reichstag\" di Ratisbona (1662\u20131806). La Confederazione tedesca, fondata nel 1815 sulla base del Congresso di Vienna, venne abolita nel 1866 con la creazione della Confederazione Germanica del nord e pertanto la rappresentanza diplomatica delle citt\u00e0 anseatiche conflu\u00ec poi dal 1871 in quella dell'Impero tedesco quando le funzioni di rappresentanza delle citt\u00e0 anseatiche passarono all'ambasciatore delle citt\u00e0 anseatiche in Germania.\nCitt\u00e0 Anseatiche.\nSeppur radunate in un'unica rappresentanza, di fatti le tre maggiori citt\u00e0 anseatiche avevano propri ambasciatori presso la Confederazione Germanica, con denominazioni diverse:\n\"1848-1849: Interruzione delle relazioni diplomatiche a causa della rivoluzione tedesca del 1848-1849\"Nominalmente e informalmente rappresentarono le tre citt\u00e0 anseatiche:\n\"1866: Chiusura dell'ambasciata\""}
{"id": "9255883", "revid": "474175", "url": "https://it.wikipedia.org/wiki?curid=9255883", "title": "Ferrovia Dugo Selo-Novska", "text": "La ferrovia Dugo Selo-Novska (\"\u017deljezni\u010dka pruga Dugo Selo \u2013 Novska\" in croato), ufficialmente denominata ferrovia M103, \u00e8 una linea ferroviaria croata che unisce la localit\u00e0 di Dugo Selo, situata a 20 km ad est di Zagabria, la cittadina di Novska. Oltre quest'ultima localit\u00e0 la ferrovia si biforca. Il primo segmento, denominato M502, raggiunge la cittadina di Sisak e Zagabria, il secondo, denominato M104, raggiunge Vinkovci ed il confine serbo. \nLa ferrovia forma parte del corridoio paneuropeo X che unisce Salisburgo a Salonicco.\nStoria.\nLa ferrovia fu aperta al traffico nel 1897."}
{"id": "9255893", "revid": "465169", "url": "https://it.wikipedia.org/wiki?curid=9255893", "title": "Ambasciatori delle Citt\u00e0 anseatiche in Francia", "text": "L'ambasciatore delle Citt\u00e0 anseatiche in Francia era il primo rappresentante diplomatico delle Citt\u00e0 anseatiche (Amburgo, Brema e Lubecca) in Francia.\nLe relazioni diplomatiche iniziarono ufficialmente nel 1689 e rimasero attive sino alla costituzione della Confederazione Germanica del nord nel 1867 e poi dell'Impero tedesco nel 1871 quando le funzioni passarono all'ambasciatore tedesco in Francia."}
{"id": "9255901", "revid": "474175", "url": "https://it.wikipedia.org/wiki?curid=9255901", "title": "Ferrovia Novska-Tovarnik", "text": "La ferrovia Novska-Tovarnik (\"\u017deljezni\u010dka pruga Novska \u2013 Tovarnik \u2013 DG\" in croato), ufficialmente denominata ferrovia M105, \u00e8 una linea ferroviaria croata che unisce la cittadina di Novska con la localit\u00e0 di Tovarnik, presso il confine serbo. Oltrefrontiera forma parte della rete ferroviaria serba e prosegue verso Belgrado come ferrovia \u0160id-Belgrado.\nLa ferrovia, interamente elettrificata e a binario doppio, forma parte del corridoio paneuropeo X che unisce Salisburgo a Salonicco."}
{"id": "9255906", "revid": "465169", "url": "https://it.wikipedia.org/wiki?curid=9255906", "title": "Ambasciatori delle Citt\u00e0 anseatiche nell'Impero ottomano", "text": "L'ambasciatore delle Citt\u00e0 anseatiche nell'Impero ottomano era il primo rappresentante diplomatico delle Citt\u00e0 anseatiche (Amburgo, Brema e Lubecca) nell'Impero ottomano.\nLe relazioni diplomatiche iniziarono ufficialmente nel 1841 e rimasero attive sino al 1859 quando le citt\u00e0 anseatiche sottoscrissero un accordo con la Prussia per servirsi della rappresentanza diplomatica dell'ambasciatore prussiano a Costantinopoli.\nStoria.\nI rapporti diplomatici tra le citt\u00e0 anseatiche di Amburgo, Brema e Lubecca con l'Impero ottomano furono frutto dei negoziati iniziati nel 1839 tra l'ambasciatore anseatico residente a Londra, James Colquhoun, e il gran visir ottomano Mustafa Re\u015fid Pasci\u00e0 che portarono alla conclusione di un trattato di amicizia e commerciale il 18 maggio 1841 che provvide alle citt\u00e0 anseatiche dei rappresentanti diplomatici congiunti a Costantinopoli, inizialmente accreditati come \"charg\u00e9e d'affaires\". Il primo di questi fu il figlio di Colquhoun, Patrick Colquhoun (1841\u201343), seguito dall'ambasciatore spagnolo Antonio L\u00f3pez de C\u00f3rdobache che assunse anche la rappresentanza anseatica oltre a quella spagnola a Costantinopoli. Dal 1847 al 1859 fu la volta dell'orientalista amburghese Andreas David Mordtmann che fu il primo ed unico ambasciatore ufficiale delle citt\u00e0 anseatiche a Costantinopoli. Durante i suoi dodici anni di servizio come ambasciatore, malgrado la Guerra di Crimea, cerc\u00f2 di sostenere gli interessi commerciali della madrepatria istituendo dei consolati presso l'estuario del Danubio e lungo la costa del Mar Nero.\nle spese di mantenimento di un'ambasceria specifica per le tre citt\u00e0 anseatiche, ad ogni modo, divenne col tempo troppo onerosa e per questo il 1\u00b0 luglio 1859 venne sottoscritto un accordo tra le citt\u00e0 anseatiche e la Prussia che prevedeva che l'ambasciatore prussiano a Costantinopoli svolgesse funzioni di rappresentanza anche per le tre citt\u00e0 della Lega. Con la costituzione della Confederazione Germanica del nord nel 1867 e poi dell'Impero tedesco nel 1871, le funzioni passarono all'ambasciatore tedesco nell'Impero ottomano."}
{"id": "9255911", "revid": "1702319", "url": "https://it.wikipedia.org/wiki?curid=9255911", "title": "Oblomov (disambigua)", "text": ""}
{"id": "9255912", "revid": "148107", "url": "https://it.wikipedia.org/wiki?curid=9255912", "title": "Bromuro di fosforile", "text": "Il bromuro di fosforile, noto anche come ossibromuro di fosforo, \u00e8 un composto inorganico del bromo e del fosforo con formula POBr3.\nPreparazione.\nIl bromuro di fosforile viene preparato dalla reazione tra pentabromuro di fosforo (PBr5) e anidride fosforica (P4O10):\nPu\u00f2 anche essere preparato mediante l'aggiunta lenta di bromo liquido al tribromuro di fosforo a 0 \u00b0C, seguita dalla lenta aggiunta di acqua e dalla distillazione sotto vuoto dell'impasto liquido risultante.\nStruttura e propriet\u00e0.\nIl bromuro di fosforile forma cristalli incolori o lastre sottili con una tenue sfumatura arancione. Possiede cristalli ortorombici che appartengono al gruppo spaziale Pnma (gruppo n\u00b062) aventi ponti intermolecolari Br\u2013O che creano catene infinite all'interno della struttura. Il legame intermolecolare provoca distorsioni dalla simmetria C3v che si trova nella molecola libera; le costanti di reticolo sono a=9,467 \u00c5, b=9,938 \u00c5 e c=6,192 \u00c5 e la sua unit\u00e0 di formula \u00e8 Z=4.\nReagisce violentemente con l'acqua formando acido fosforico e acido bromidrico. \u00c8 solubile in etere, benzene, cloroformio, disolfuro di carbonio e acido solforico concentrato. \u00c8 conservato in fiale di vetro sigillate."}
{"id": "9255914", "revid": "125005895", "url": "https://it.wikipedia.org/wiki?curid=9255914", "title": "Monumento a Nizami Ganjavi (Ta\u0161kent)", "text": "Il monumento a Nizami Ganjavi \u00e8 una statua ritraente il poeta medioevale persiano Ne\u1e93\u0101mi-ye Ganjav\u012b, situata a Ta\u0161kent, la capitale dell'Uzbekistan. La scultura si trova davanti l'universit\u00e0 pedagogica della citt\u00e0, che \u00e8 intitolata proprio a Nizami, ed \u00e8 situata presso un parco dedicato a Babur. L'autore del monumento \u00e8 lo scultore usbeco Ilhom \u017dabbarov e l'architetto \u00e8 Valerij Akop\u017eanjan.\nStoria.\nIl monumento \u00e8 stato inaugurato il 23 marzo 2004. Il presidente azero \u0130lham \u018fliyev e il presidente usbeco Islom Karimov parteciparono alla cerimonia di inaugurazione del monumento.\nDescrizione.\nIl monumento consiste in un busto in granito di Ne\u1e93\u0101mi-ye Ganjav\u012b, vestito con un abito orientale e con un turbante sulla testa, mentre regge un libro nella mano sinistra e porta la destra sul petto. Il nome del poeta, la sua data di nascita e quella di morte sono scritti sul piedistallo in due lingue (azero e usbeco)."}
{"id": "9255917", "revid": "297059", "url": "https://it.wikipedia.org/wiki?curid=9255917", "title": "Codice Pio Benedettino", "text": ""}
{"id": "9255923", "revid": "148107", "url": "https://it.wikipedia.org/wiki?curid=9255923", "title": "Ossibromuro di fosforo", "text": ""}
{"id": "9255926", "revid": "148107", "url": "https://it.wikipedia.org/wiki?curid=9255926", "title": "POBr3", "text": ""}
{"id": "9255928", "revid": "709565", "url": "https://it.wikipedia.org/wiki?curid=9255928", "title": "Skelectric Dinosaur", "text": ""}
{"id": "9255929", "revid": "709565", "url": "https://it.wikipedia.org/wiki?curid=9255929", "title": "Superflytrap", "text": ""}
{"id": "9255930", "revid": "709565", "url": "https://it.wikipedia.org/wiki?curid=9255930", "title": "The Masterbeast from the Moon", "text": ""}
{"id": "9255932", "revid": "709565", "url": "https://it.wikipedia.org/wiki?curid=9255932", "title": "Abusement Park", "text": ""}
{"id": "9255933", "revid": "709565", "url": "https://it.wikipedia.org/wiki?curid=9255933", "title": "Humanimals", "text": ""}
{"id": "9255934", "revid": "709565", "url": "https://it.wikipedia.org/wiki?curid=9255934", "title": "Abracadaver", "text": ""}
{"id": "9255935", "revid": "709565", "url": "https://it.wikipedia.org/wiki?curid=9255935", "title": "Spooky Sextravaganza Spectacular", "text": ""}
{"id": "9255939", "revid": "2206516", "url": "https://it.wikipedia.org/wiki?curid=9255939", "title": "Patriarcato di Belgrado", "text": ""}
{"id": "9255941", "revid": "474175", "url": "https://it.wikipedia.org/wiki?curid=9255941", "title": "Stazione di Vinkovci", "text": "La stazione di Vinkovci (\"\u017deljezni\u010dki kolodvor Vinkovci\" in croato) \u00e8 una stazione ferroviaria a servizio dell'omonima citt\u00e0 croata. Sorge lungo la linea Novska-Tovarnik che forma parte della tratta Zagabria-Belgrado. La stazione \u00e8 capolinea delle tratte regionali per Osijek e \u017dupanja."}
{"id": "9255950", "revid": "399", "url": "https://it.wikipedia.org/wiki?curid=9255950", "title": "Monumento a Nizami Ganjavi", "text": "Monumenti dedicati al poeta persiano Ne\u1e93\u0101mi-ye Ganjav\u012b:"}
{"id": "9255954", "revid": "1687355", "url": "https://it.wikipedia.org/wiki?curid=9255954", "title": "Darija Jurak Schreiber", "text": ""}
{"id": "9255975", "revid": "465169", "url": "https://it.wikipedia.org/wiki?curid=9255975", "title": "Ambasciatori delle Citt\u00e0 anseatiche in Austria", "text": "L'ambasciatore delle Citt\u00e0 anseatiche in Austria era il primo rappresentante diplomatico delle Citt\u00e0 anseatiche (Amburgo, Brema e Lubecca) in Austria (gi\u00e0 Impero austriaco, gi\u00e0 Sacro Romano Impero).\nLe relazioni diplomatiche iniziarono ufficialmente nel 1674 e rimasero attive sino alla costituzione della Confederazione Germanica del nord nel 1867 e poi dell'Impero tedesco nel 1871 quando le funzioni passarono all'ambasciatore tedesco nell'Impero austriaco. Vennero inoltre aperti dei consolati a Trieste (1833\u20131868) ed a Venezia (1843\u20131868)."}
{"id": "9255979", "revid": "474175", "url": "https://it.wikipedia.org/wiki?curid=9255979", "title": "Stazione di Karlovac", "text": "La stazione di Karlovac (\"\u017deljezni\u010dki kolodvor Karlovac\" in croato) \u00e8 una stazione ferroviaria a servizio dell'omonima citt\u00e0 croata. Sorge lungo la linea Fiume-Zagabria.\nStoria.\nLa stazione fu aperta al traffico nel 1863. Sette anni pi\u00f9 tardi Zagabria venne raggiunta dalla ferrovia per Budapest aumentando cos\u00ec l'importanza della linea. Il 6 settembre 1873 fu infine raggiunta la citt\u00e0 di Fiume, unico porto dell'Ungheria."}
{"id": "9255981", "revid": "1924342", "url": "https://it.wikipedia.org/wiki?curid=9255981", "title": "Krystian Ochman", "text": "Rappresenter\u00e0 la Polonia all'Eurovision Song Contest 2022 con il brano \"River\".\nBiografia.\nKrystian Ochman \u00e8 nato nel Massachusetts ed \u00e8 cresciuto vicino a Washington, dove i suoi genitori erano emigrati durante il regime comunista. Suo padre suonava il sintetizzatore nel gruppo rock R\u00f3\u017ce Europy e suo nonno, Wies\u0142aw Ochman, \u00e8 un cantante lirico. Ha ricevuto un'educazione musicale, prendendo dapprima lezioni di pianoforte e tromba sin dall'infanzia e poi, nell'adolescenza, di canto. Esortato dal nonno, dopo il liceo ha frequentato l'Accademia Musicale Karol Szymanowski di Katowice, dove ha studiato canto lirico.\n\u00c8 salito alla ribalta nel 2020 con la sua partecipazione all'undicesima edizione del talent show \"The Voice of Poland\", dove ha superato le audizioni entrando a far parte della squadra di Micha\u0142 Szpak. Nella serata finale il televoto l'ha decretato vincitore del programma. Ha presto firmato un contratto con la Universal Music Polska, su cui \u00e8 uscito il suo singolo d'esordio \"\u015awiat\u0142ocienie\", certificato disco d'oro dalla Zwi\u0105zek Producent\u00f3w Audio-Video con oltre unit\u00e0 vendute a livello nazionale. Nel settembre del 2021 ha ricevuto il premio del pubblico alla 58\u00aa edizione del Festival nazionale della musica polacca di Opole, dove ha presentato l'inedito \"Prometeusz\". Il suo album di debutto, \"Ochman\", \u00e8 uscito nel novembre successivo e ha raggiunto la 6\u00aa posizione della classifica nazionale.\nKrystian Ochman \u00e8 stato annunciato fra i dieci artisti partecipanti a \"Tu bije serce Europy! Wybieramy hity na Eurowizj\u0119 2022\", il programma di selezione del rappresentante polacco all'annuale Eurovision Song Contest, dove ha presentato l'inedito \"River\". \u00c8 risultato il vincitore dell'evento, diventando di diritto il rappresentante polacco a Torino."}
{"id": "9255987", "revid": "465169", "url": "https://it.wikipedia.org/wiki?curid=9255987", "title": "Ochman", "text": "Ochman \u00e8 l'album di debutto del cantante polacco Krystian Ochman, pubblicato il 19 novembre 2021 su etichetta discografica Universal Music Polska."}
{"id": "9255991", "revid": "661526", "url": "https://it.wikipedia.org/wiki?curid=9255991", "title": "Il fantastico introvabile live", "text": ""}
{"id": "9255995", "revid": "465169", "url": "https://it.wikipedia.org/wiki?curid=9255995", "title": "Ambasciatori delle Citt\u00e0 anseatiche in Prussia", "text": "L'ambasciatore delle Citt\u00e0 anseatiche in Prussia era il primo rappresentante diplomatico delle Citt\u00e0 anseatiche (Amburgo, Brema e Lubecca) in Prussia\nLe relazioni diplomatiche iniziarono ufficialmente nel 1819.\nStoria.\nNel 1819 venne nominato il primo rappresentante diplomatico della citt\u00e0 anseatica di Amburgo a Berlino che, dal 1859, effettu\u00f2 tale servizio diplomatico anche per Brema e per Lubecca. La sede dell'ambasciata venne posta sulla \"Tiergartenstrasse\" al n. 17. Dopo il 1918, col crollo dell'Impero tedesco, venne ricostituita una rappresentanza singola per ciascuna delle tre citt\u00e0 anseatiche che si costitu\u00ec in stato libero e tale rimase sino alla chiusura delle ambasciate con l'avvento della Germania nazista.\nOltre all'ambasciata a Berlino, vi furono anche dei consolati Stettino (1842\u20131876), Stralsund (1845\u20131876), Elbing (1845\u20131876), K\u00f6nigsberg (1857\u20131876), Danzica (1857\u20131876) e Memel (1859\u20131876)."}
{"id": "9255998", "revid": "1702319", "url": "https://it.wikipedia.org/wiki?curid=9255998", "title": "Parrocchie della diocesi di Caltagirone", "text": "Le parrocchie che compongono la diocesi di Caltagirone sono 57, distribuite nei 15 comuni.\nVicariati.\nLa diocesi di Caltagirone \u00e8 organizzata in 5 vicariati.\nPrimo vicariato.\nIl territorio del primo vicariato \u00e8 costituito dalle 16 parrocchie presenti nel comune di Caltagirone e nelle sue frazioni.\nNel primo vicariato sono presenti i Santuari Diocesani della Madonna del Ponte e del Santissimo Crocifisso del Soccorso. Sono, inoltre, presenti le seguenti 19 rettorie.\nSecondo vicariato.\nIl territorio del secondo vicariato \u00e8 costituito dalle 19 parrocchie presenti nei comuni di Grammichele, Licodia Eubea, Mazzarrone, Mineo e Vizzini.\nNel secondo vicariato sono presenti i Santuari Diocesani della Madonna del Piano a Grammichele e della Madonna del Pericolo a Vizzini. Sono, inoltre, presenti le seguenti 29 rettorie.\nNel comune di Grammichele:\nNel comune di Licodia Eubea:\nNel comune di Mazzarrone:\nNel comune di Mineo:\nNel comune di Vizzini:\nTerzo vicariato.\nIl territorio del terzo vicariato \u00e8 costituito dalle 11 parrocchie presenti nei comuni di Scordia, Palagonia e Militello in Val di Catania.\nNel terzo vicariato \u00e8 presente il Santuario Diocesano di Santa Maria della Stella a Militello in Val di Catania. Sono presenti, inoltre, le seguenti 25 rettorie.\nNel comune di Scordia:\nNel comune di Militello in Val di Catania:\nNel comune di Palagonia:\nQuarto vicariato.\nIl territorio del quarto vicariato \u00e8 costituito dalle 7 parrocchie presenti nei comuni di Castel di Iudica, Raddusa e Ramacca.\nNel quarto vicariato sono presenti le seguenti 6 rettorie.\nNel comune di Castel di Iudica:\nNel comune di Ramacca:\nQuinto vicariato.\nIl territorio del quarto vicariato \u00e8 costituito dalle 4 parrocchie presenti nei comuni di San Cono, San Michele di Ganzaria e Mirabella Imbaccari.\nNel quinto vicariato sono presenti le seguenti 6 rettorie.\nNel comune di San Cono:\nNel comune di San Michele di Ganzaria:\nNel comune di Mirabella Imbaccari:"}
{"id": "9256000", "revid": "599013", "url": "https://it.wikipedia.org/wiki?curid=9256000", "title": "Jake Hanes", "text": "Carriera.\nClub.\nLa carriera di Jake Hanes inizia nel 2009, muovendo i primi passi nell'; partecipa in seguito ai tornei scolastici dell'Illinois, giocando con la . In seguito approda nel campionato universitario di NCAA Division I con la : dopo aver saltato l'annata 2017, gioca per i \"Buckeyes\" dal 2018, quando raggiunge le semifinali nazionali e viene inserito nel miglior sestetto del torneo, al 2019, rinunciando ad altri due anni di eleggibilit\u00e0 sportiva per andare in collegiale con la nazionale statunitense.\nNella stagione 2020-21 inizia la sua carriera professionistica in Francia, dove partecipa alla Ligue A con l'. Nella stagione seguente approda invece nel campionato cadetto polacco per vestire la maglia del .\nNazionale.\nDebutta in gara ufficiale con la nazionale statunitense in occasione della Volleyball Nations League 2021."}
{"id": "9256003", "revid": "124967394", "url": "https://it.wikipedia.org/wiki?curid=9256003", "title": "Furan", "text": " \nIl Furan \u00e8 un fiume francese che scorre nel dipartimento della Loira. \u00c8 un affluente della Loira.\nGeografia.\nLa lunghezza del suo corso \u00e8 di 39,1\u00a0chilometri.\nIl Furan nasce a 1160\u00a0metri d'altitudine nel comune di Le Bessat nel dipartimento della Loira, a 10\u00a0chilometri a monte della citt\u00e0 di Saint-\u00c9tienne. Esso confluisce nella Loira alla riva destra, a livello del comune di Andr\u00e9zieux-Bouth\u00e9on.\nPercorso.\nIl Furan parte da Le Bessat ai piedi del colle della Croix de Chaubouret e scende attraverso il ponte Souvignet in Tarantasia prima di raggiungere lo sbarramento del Passo di Riot a livello di Planfoy. Esso continua poi passando per lo sbarramento del Gouffre d'Enfer a livello di Rochetaill\u00e9e e raggiunge Saint-\u00c9tienne. A partire da questo momento, il fiume passa sotto la tangenziale sud (RN 88) a livello dell'ingresso del tunnel del Rond-Point e raggiunge il quartiere della Rivi\u00e8re prima di passare sotto la citt\u00e0 di Saint-Etienne a livello del Liceo Valbenoite. Il fiume esce nuovamente a cielo aperto nel nord della citt\u00e0 vicino all'autostrada A72 nel quartiere di Montreynaud-La Terrasse a qualche centinaio di metri soltanto dallo Stadio Geoffroy-Guichard. Il Furan costeggia la citt\u00e0 di Saint-Priest-en-Jarez verso nord e raggiunge le citt\u00e0 di La Tour-en-Jarez e di L'Etrat. In seguito, raggiunge lo svincolo autostradale di Ratarieux (A72-Rocade ovest) e il centro di formazione dell'ASSE e attraversa l'H\u00f4pital Nord. Costeggia l'autostrada A72 fino a La Fouillouse e poi si dirige verso Andr\u00e9zieux-Bouth\u00e9on passando a nord intorno a Saint-Just-Saint-Rambert. Dopo aver attraversato il centro-citt\u00e0 di Andr\u00e9zieux, il Furan confluisce nella Loira.\nComuni attraversati.\nIl Furan attraversa tredici comuni, tutti situati nel dipartimento della Loira:\nAffluenti.\nI suoi principali affluenti sono:\nIdrologia.\nIl Furan \u00e8 un fiume molto abbondante, ma con una portata molto irregolare come la maggior parte dei corsi d'acqua dell'est del bacino della Loira, ma il suo corso \u00e8 oggi ben regolarizzato dagli sbarramenti di Rochetaill\u00e9e. Il suo Regime fluviale \u00e8 detto pluvio-nivale.\nIl Furan ad Andr\u00e9zieux-Bouth\u00e9on.\nLa sua portata \u00e9 stata osservata durante une periodo di 41 anni (1968-2008), ad Andr\u00e9zieux-Bouth\u00e9on, localit\u00e0 situata alla sua confluenza con la Loira. La portata media registrata \u00e8 ivi di 2,42\u00a0m3/s. Il bacino del fiume \u00e8 di 178\u00a0km2.\nIl Furan presenta delle fluttuazioni stagionali di portata poco marcate, meno ancora dopo la costruzione degli sbarramenti. Il periodo di piena \u00e8 in inverno e in primavera, con una portata media mensile tra 2,49 e 3,36\u00a0m3/s, da novembre a maggio incluso (con un primo massimo in novembre e un secondo, pi\u00f9 importante, in maggio). Dal mese di giugno, la portata cade rapidamente fino alla magra estiva che si verifica a luglio e agosto, comportando una portata media mensile che va fino a 1,56\u00a0m3/s nel mese di agosto. Ma le fluttuazioni di portata sono pi\u00f9 pronunciate in funzione degli anni."}
{"id": "9256004", "revid": "661526", "url": "https://it.wikipedia.org/wiki?curid=9256004", "title": "Il fantastico introvabile live - Bootleg", "text": ""}
{"id": "9256007", "revid": "465169", "url": "https://it.wikipedia.org/wiki?curid=9256007", "title": "Ambasciatori delle Citt\u00e0 anseatiche in Russia", "text": "L'ambasciatore delle Citt\u00e0 anseatiche in Russia era il primo rappresentante diplomatico delle Citt\u00e0 anseatiche (Amburgo, Brema e Lubecca) in Russia.\nLe relazioni diplomatiche iniziarono ufficialmente nel 1761, anche se gi\u00e0 dal XIV secolo vi erano stati i primi contatti tra le due entit\u00e0 statali (si ricordi a tal proposito la legazione guidata dal sindaco di Luvecca, Conrad Garmerscon col consigliere Heinrich Kerkring ed il segretario Johan Brambach presso lo zar Boris Godunov nel 1603). L'impero russo apr\u00ec una propria rappresentanza presso le citt\u00e0 anseatiche con un'ambasciata permanente ad Amburgo dal 1709.\nDal secondo decennio dell'Ottocento, ad ogni modo, i rapporti tra le due entit\u00e0 statali si fecero sempre meno significativi e i costi per il mantenimento di un'ambasciata in Russia divennero dispendiosi per le citt\u00e0 anseatiche. Di conseguenza la rappresentanza venne ridotta a consolato generale nel 1832 ed infine chiusa nel 1843.\nOltre all'ambasciata a San Pietroburgo, vennero aperti anche dei consolati ad Arcangelo, a Kronstadt, a Mosca, ad Odessa, a Reval (Tallinn), a Riga ed a Vyborg."}
{"id": "9256015", "revid": "62004", "url": "https://it.wikipedia.org/wiki?curid=9256015", "title": "Dave Brink", "text": ""}
{"id": "9256023", "revid": "124961504", "url": "https://it.wikipedia.org/wiki?curid=9256023", "title": "Lirisht\u00eb", "text": ""}
{"id": "9256024", "revid": "6923", "url": "https://it.wikipedia.org/wiki?curid=9256024", "title": "Eredivisie 2019-2020 (calcio femminile)", "text": "L'edizione 2019-2020 \u00e8 stata la decima dell'Eredivisie, la massima serie a carattere professionistico del campionato olandese. Il torneo prese il via il 23 agosto 2019 e si sarebbe dovuta concludere il 22 maggio 2020.\nLa stagione \u00e8 stata sospesa il 12 marzo 2020 a causa della pandemia di COVID-19 che ha colpito i Paesi Bassi a partire dal mese di febbraio, per poi essere definitivamente sospesa il 24 aprile 2020. La KNVB non assegn\u00f2 il titolo per la stagione 2019-20, assegnando i due posti spettanti alla federazione olandese nell'UEFA Women's Champions League 2020-2021 alle squadre ai primi due posti in classifica al momento della sospensione del torneo, ossia e .\nStagione.\nNovit\u00e0.\nRispetto all'edizione 2018-2019, il numero di squadre partecipanti scese da 9 a 8 in seguito alla mancata iscrizione dell' per mancanza di risorse finanziarie.\nFormato.\nIl formato del torneo venne confermato come doppia fase. Nella prima fase di stagione regolare le otto squadre partecipanti si sono affrontate in un girone all'italiana, affrontandosi in partite di andata e ritorno per un totale di 14 giornate. Al termine della stagione regolare, le prime quattro classificate sarebbero state ammesse al girone per il titolo, mentre le restanti quattro sarebbero state ammesse al girone per i piazzamenti; le squadre avrebbero avuto accesso alla seconda fase con met\u00e0 dei punti conquistati nella prima fase, con eventuale arrotondamento per eccesso. Sia nel girone per il titolo sia nel girone per i piazzamenti le squadre si sarebbero affrontate in partite di andata e ritorno, per un totale di 6 giornate. La squadra prima classificata nel girone per il titolo sarebbe divenuta campione dei Paesi Bassi e ammessa alla UEFA Women's Champions League per la stagione successiva, assieme alla seconda classificata. Non erano previste retrocessioni.\nAvvenimenti.\nDopo la 12\u00aa giornata di campionato del 14 febbraio 2020 e i successivi recuperi, il campionato di Eredivisie prevedeva una sosta di un mese per lasciare spazio sia alla disputa della Coppa dei Paesi Bassi sia alla partecipazione della nazionale olandese alla prima edizione del Torneo di Francia, previsto dal 4 al 10 marzo 2020. Il 12 marzo 2020, a seguito dell'acuirsi della pandemia di COVID-19 nei Paesi Bassi, la federazione olandese annunci\u00f2 la sospensione di tutte le competizioni calcistiche fino al 31 marzo successivo, inclusa l'Eredivisie che sarebbe dovuta riprendere il 20 marzo. Tre giorni dopo arriv\u00f2 un'estensione della sospensione delle competizioni fino al 6 aprile. Il 23 marzo, a seguito della decisione del governo dei Paesi Bassi di vietare tutti gli eventi fino al 1\u00ba giugno successivo, la sospensione dei campionati venne estesa a tale data.\nIl 21 aprile il governo annunci\u00f2 che tutti gli eventi, che avrebbero richiesto un'autorizzazione a svolgersi, erano vietati fino al 1\u00ba settembre successivo. Nello stesso giorno la KNVB annunci\u00f2 l'intenzione di sospendere definitivamente tutte le competizioni calcistiche nazionali e di consultare l'UEFA e i club a riguardo. Il 24 aprile la KNVB conferm\u00f2 la sospensione definitiva delle competizioni calcistiche. Il titolo di Eredivisie non venne assegnato, mentre e , ai primi due posti della classifica al momento della sospensione, ottennero i due posti spettanti alla KNVB per l'UEFA Women's Champions League 2020-2021.\nPrima fase.\nClassifica.\nClassifica al momento della sospensione del campionato dopo la disputa della 12\u00aa giornata.\nLegenda:\nRegolamento:\nRisultati.\nLe partite indicate con \"nd\" non sono state disputate perch\u00e9 il campionato \u00e8 stato definitivamente sospeso dopo la disputa della dodicesima giornata di campionato."}
{"id": "9256032", "revid": "1318658", "url": "https://it.wikipedia.org/wiki?curid=9256032", "title": "Indopadilla", "text": "Indopadilla \u00e8 un genere di ragni appartenente alla famiglia Salticidae.\nDistribuzione.\nLe 14 specie sono state reperite in Asia orientale, sudorientale e Oceania: ben 11 di esse sono state rinvenute fra India, Malesia e Indonesia; solo una specie, la \"I. sonsolor\" \u00e8 stata reperita nelle Isole Caroline, in pieno Oceano Pacifico.\nTassonomia.\nPer la descrizione delle caratteristiche di questo genere sono stati esaminati gli esemplari tipo di \"I. darjeeling\" .\nNon sono stati esaminati esemplari di questo genere dal 2020.\nAttualmente, a gennaio 2022, si compone di 14 specie:"}
{"id": "9256055", "revid": "149485", "url": "https://it.wikipedia.org/wiki?curid=9256055", "title": "Ri Yong-sam", "text": " Ha rappresentato la ai Giochi olimpici estivi di e , vincendo una medaglia di bronzo."}
{"id": "9256060", "revid": "92920", "url": "https://it.wikipedia.org/wiki?curid=9256060", "title": "A Deeper Cut", "text": "A Deeper Cut \u00e8 il terzo album in studio dei Temperance Movement, pubblicato nel 2018."}
{"id": "9256062", "revid": "80598", "url": "https://it.wikipedia.org/wiki?curid=9256062", "title": "Miura (etichetta discografica)", "text": ""}
{"id": "9256067", "revid": "22416", "url": "https://it.wikipedia.org/wiki?curid=9256067", "title": "Stazione di Burgos-Esporlatu", "text": "La stazione di Burgos-Esporlatu fu una stazione ferroviaria al servizio dei comuni di Burgos ed Esporlatu, lungo il tracciato della ferrovia Tirso-Chilivani.\nStoria.\nLa stazione fu costruita a fine Ottocento in contemporanea alla linea ferroviaria che l'avrebbe servita, la Tirso-Chilivani, per conto della Societ\u00e0 italiana per le Strade Ferrate Secondarie della Sardegna, concessionaria della nuova infrastruttura. L'apertura all'esercizio della scalo avvenne il 1\u00ba aprile 1893, data di attivazione del tronco Tirso-Ozieri che ultimava la ferrovia.\nPassata dalla gestione SFSS a quella della Ferrovie Complementari della Sardegna nel 1921, la stazione venne impiegata sino al 31 dicembre 1969, giorno in cui la Tirso-Chilivani fu definitivamente chiusa al traffico ferroviario.\nStrutture e impianti.\nPosto a sud est degli abitati di Esporlatu e Burgos, lo scalo era configurato come stazione passante, bench\u00e9 fosse classificato dalle SFSS come fermata. Nel piazzale ferroviario erano presenti tre binari a scartamento da : da quello di corsa si distaccava infatti un binario di incrocio a sud (entrambi venivano impiegati per l'espletamento del servizio viaggiatori), mentre verso nord aveva origine un tronchino afferente al piano caricatore per le merci.\nAdiacente al piano di carico era posto il fabbricato viaggiatori della stazione, avente caratteristiche architettoniche di casa cantoniera doppia: la costruzione, ancora esistente, si sviluppa su due livelli sormontati da tetto a falde e presenta cinque luci (di cui tre accessi) al piano terra su quello che era il lato di accesso ai binari. Le ritirate dell'impianto erano ospitate in una costruzione a se stante sempre in quest'area della stazione, in cui era operativa anche una casa cantoniera di cui permane la costruzione in loco.\nMovimento.\nLa stazione fu servita dalle relazioni merci e viaggiatori espletate dalle SFSS e in seguito dalle FCS.\nServizi.\nL'impianto era dotato di servizi igienici, ospitati in una costruzione ad hoc."}
{"id": "9256070", "revid": "2043609", "url": "https://it.wikipedia.org/wiki?curid=9256070", "title": "Sunandha Kumariratana del Siam", "text": "Biografia.\nNascita.\nLa principessa Sunandha Kumariratana nacque il 10 novembre 1860 a Bangkok, capitale del Regno del Siam. Fu la cinquantesima figlia del re Mongkut, mentre fu la terza che il re ebbe della principessa consorte Piyamavadi, una delle sue tante mogli.\nEbbe due sorelle e tre fratelli:\nLa principessa venne descritta come \"di bell'aspetto\" e con \"un intelletto brillante\".\nMatrimonio e vita da regina.\nNel 1877 Sunandha Kumariratana spos\u00f2 il re del Siam Chulalongkorn, suo fratellastro in quanto figlio di re Mongkut e della regina Debsirindra. La coppia ebbe una figlia: la principessa Kannabhorn Bejaratana, che nacque il 12 agosto 1878 .\nLo stesso anno del loro matrimonio il re spos\u00f2 anche le sorelle di sua moglie, le principesse Savang Vadhana e Saovabha Bongsri.\nSunandha Kumariratana divenne confidente del re, seguendolo sempre e consigliandolo. Oltre ad avere un bell'aspetto, possedette un intelletto brillante e venne descritta come molto saggia. Venne stimata dalla famiglia reale e divenne loro stretta confidente.\nSecondo documenti stranieri, parl\u00f2 bene l'inglese. Ebbe il coraggio di socializzare, a differenza della altre personalit\u00e0 della casa reale. Nel 1879 \nl'ex First Lady degli Stati Uniti Julia Grant visit\u00f2 la regina. Suo marito, l'ex presidente Ulysses S. Grant, scrisse che: \"mia moglie \u00e8 stata accolta e ha avuto una conversazione calorosa e amichevole con la Regina\".\nMorte.\nLa regina e sua figlia Kannabhorn Bejaratana annegarono quando il battello a vapore \"Marawan\" si scontr\u00f2 con la loro barca reale trainata dallo yacht a vapore \"Pan Marut\" durante l'arrivo al Palazzo Reale Bang Pa-In tramite l'attraversamento di un fiume.\nLa principessa Kannabhorn Bejaratana scivol\u00f2 nel fiume per prima e sua madre le prese la mano tentando invano di salvarla, in quanto le scivol\u00f2 via, prov\u00f2 ad afferrare nuovamente la mano di sua figlia, ma cadde in acqua.\nUna leggenda racconta che nessuno si tuff\u00f2 per salvare la regina e la principessa, in quanto sarebbe stato reato per un cittadino comune toccare un reale, e la pena sarebbe consistita nella morte. Questo mito, pi\u00f9 tardi, si scopr\u00ec falso: i barcaioli si tuffarono e riuscirono a trasportare i corpi della regina e della principessa su una barca, dove tentarono invano di rianimarli. Al momento della morte, la sovrana aveva diciannove anni, mentre sua figlia ne aveva uno. Al momento della morte inoltre, Sunandha Kumariratana era incinta di un maschio. \nFunerale.\nI preparativi per il funerale organizzati dall'afflitto Chulalongkorn durarono dieci mesi e la cerimonia funebre non inizi\u00f2 che il 10 marzo 1881. I corpi della regina e della principessa vennero essiccati con iniezioni di mercurio e vennero conservati in urne dorate mentre venivano raccolti legni pregiati per la costruzione di una pira funeraria; anche le strutture reali in cui risiedevano il re e il suo seguito durante le cerimonie di cremazione vennero costruite in un luogo denominato \"Pra Mane\". La pira venne descritta come alta 85 metri e venne costruita su un altare dove le urne vennero poste per la cremazione. Il re Chulalongkorn accese la pira funebre il 15 marzo al suono delle corna, e la pira bruci\u00f2 per tutta la notte.\nDiscendenza.\nLa regina Sunandha Kumariratana del Siam ebbe, dal Re Chulalongkorn:"}
{"id": "9256073", "revid": "1099637", "url": "https://it.wikipedia.org/wiki?curid=9256073", "title": "Serie A1 2021-2022 (pallacanestro femminile)", "text": "La Serie A1\u00a02021-22 \u00e8 il 91\u00ba campionato italiano di massima divisione di pallacanestro femminile. \nStagione.\nNovit\u00e0.\nNella stagione precedente e la perdente dei playout sono retrocesse in Serie A2. Il loro posto \u00e8 stato preso dalle neopromosse Libertas Moncalieri e Faenza Basket Project.\nTechfind \u00e8 lo sponsor della competizione. \nFormula.\nSecondo le Disposizioni Organizzative Annuali emanate dalla FIP il campionato di Serie A1 \u00e8 strutturato come segue.\nLa prima fase, denominata Fase Regolare, \u00e8 composta da un girone all'italiana di 14 squadre con gare di andata e ritorno. Al termine di questa prima fase, le prime otto classificate disputeranno i play off per il titolo. I quarti di finali si disputano al meglio delle due partite, le semifinali al meglio delle tre partite, mentre la finale al meglio delle cinque partite. La squadra classificata all'ultimo posto retrocede in serie A2, mentre le squadre dal decimo al tredicesimo posto faranno due turni di play out al meglio delle tre partite. La perdente della finale retroceder\u00e0 in Serie A2.\nSi disputa l'Opening day, turno che inaugura il campionato, a Moncalieri.\nLa sosta dovuta agli incontri della Nazionale italiana sono alla seconda settimana di novembre.\nTra il 24 e il 27 marzo 2022 viene disputata la Coppa Italia.\nStagione regolare.\nClassifica.\nLegenda:\nRegolamento:"}
{"id": "9256077", "revid": "1543377", "url": "https://it.wikipedia.org/wiki?curid=9256077", "title": "Battaglia di Hexham", "text": "La battaglia di Hexham del 15 maggio 1464 marca la fine della significativa resistenza lancasteriana nel nord dell'Inghilterra durante la Guerra delle Due Rose nel regno di Edoardo IV.\nLa battaglia.\nDopo la sconfitta lancasteriana di Hedgeley Moor si incontrarono fuori Hexham il 14 maggio. I dettagli del luogo della battaglia, la composizione e il numero dei combattenti e degli eventi sono imprecisi, ma si pensa che la battaglia sia stata relativamente cruenta.\nL'accampamento dei Lancaster era vicino al Linnels Bridge sul Devil's Water che si trova leggermente a sud di Hexham. Gli York hanno attraversato la riva sud del Tyne nella notte tra il 12 e 13 maggio ed erano, la mattina del 14, in grado di attaccare Hexham. Presumibilmente l'avanzata York era veloce, poich\u00e9 nonostante gli avvertimenti dei loro stessi esploratori, i Lancaster avevano poco tempo per prepararsi alla battaglia.\nSi pensa che Somerset abbia portato le sue forze in un sito vicino a Linnels Bridge e abbia schierato le sue truppe in tre distaccamenti in un prato vicino a Devil's Water, l\u00ec sperava di poter ingaggiare l'esercito yorkista prima che lo superasse a Hexham. Non appena i Lancaster ebbero preso posizione, gli yorkisti caricarono dalle loro posizioni su un terreno pi\u00f9 elevato. Dopo aver visto l'avanzata yorkista, il distaccamento destro dell'esercito dei Lancaster comandato da Lord Ros si volt\u00f2 e fugg\u00ec attraverso Devil's Water e dentro Hexham prima che fosse stato colpito. I resti delle forze di Somerset erano in una situazione disperata, confinati e incapaci di manovrare; le truppe yorkiste caricarono attraverso l'unica apertura all'estremit\u00e0 orientale di Linnel's Meadow dove ingaggiarono battaglia con gli sconcertati soldati Lancaster. \nIl morale dei Lancaster croll\u00f2 e, dopo una simbolica resistenza, i resti dell'esercito di Somerset furono spinti nella Devil's Water dalla fanteria yorkista. Segu\u00ec una disfatta caotica, gli uomini o annegarono nel fiume o furono schiacciati mentre cercavano di scalare le ripide sponde del Devil's Water nella ritirata verso Hexham. La maggior parte tuttavia rimase intrappolata a West Dipton Wood, sulla riva nord del fiume e fu costretta ad arrendersi quando gli York si avvicinarono.\nConseguenze.\nNeville mostr\u00f2 poco dello spirito conciliante di Edoardo e la sera successiva alla battaglia fece giustiziare trenta importanti Lancaster a Hexham. tra cui Henry Beaufort, III duca di Somerset e Lord Ros. Sir William Tailboys fu catturato e giustiziato poco dopo aver tentato di fuggire a nord con \u00a32000 del forziere di guerra di Henry. Dopo la perdita della sua leadership e dei suoi rifornimenti, la resistenza dei Lancaster nel nord dell'Inghilterra croll\u00f2.\nDopo la sua sconfitta nella battaglia di Hexham il 15 maggio 1464, Enrico VI trov\u00f2 rifugio, protetto dai sostenitori dei Lancaster nelle case del nord dell'Inghilterra. Dopo i soggiorni al castello di Muncaster sulla costa della Cumbria e nella vicina Bolton Hall, si nascose a Waddington Hall in Waddington nel Lancashire, la casa di Sir Richard Tempest. Qui fu tradito da un \"monaco nero di Addington\" e il 13 luglio 1465, un gruppo di uomini degli York incluso il fratello di Sir Richard, John entr\u00f2 in casa per arrestarlo. Enrico VI fugg\u00ec nei boschi vicini ma fu presto catturato. Ci\u00f2 significava che la ribellione era effettivamente finita. Segu\u00ec un relativo periodo di pace fino alla defezione del conte di Warwick per la causa dei Lancaster nel 1469 e le guerre ricominciarono."}
{"id": "9256078", "revid": "149485", "url": "https://it.wikipedia.org/wiki?curid=9256078", "title": "Lotta ai XVII Giochi asiatici", "text": "I tornei di lotta libera ai XVII Giochi asiatici si sono svolti dal 27 settembre al 1\u00b0 ottobre 2014 al \"Dowon Gymnasium\" di Incheon in Corea del Sud. Hanno partecipato alle competizioni 239 lottatori provenienti da 30 distinte nazioni. "}
{"id": "9256095", "revid": "1571097", "url": "https://it.wikipedia.org/wiki?curid=9256095", "title": "By Myself (Maya Hawke)", "text": "By Myself \u00e8 un singolo della cantante statunitense Maya Hawke, pubblicato il 18 marzo 2020 come primo estratto dal primo album in studio \"Blush\".\nDescrizione.\nLa Hawke in un comunicato ha commentato cos\u00ec il brano: \nVideo musicale.\nIl video, diretto da Amanda Kramer, \u00e8 stato pubblicato contestualmente all'uscita del singolo sul canale YouTube della cantante e vede la Hawke nelle vesti di un angelo cowgirl."}
{"id": "9256107", "revid": "124967419", "url": "https://it.wikipedia.org/wiki?curid=9256107", "title": "Saint-Nicolas (fiume)", "text": " \nIl Saint-Nicolas \u00e8 un fiume francese che scorre nel dipartimento del Territorio di Belfort. Confluisce nella Madeleine dando cos\u00ec origine al fiume Bourbeuse. Deve il proprio nome al villaggio e al convento di Saint-Nicolas, situato al fondo d'une valle glaciale ben soleggiata.\nComuni attraversati.\nIl Saint-Nicolas bagna i comuni seguenti:"}
{"id": "9256113", "revid": "1702319", "url": "https://it.wikipedia.org/wiki?curid=9256113", "title": "Chiesa di Maria Vergine Assunta (Armeno)", "text": "La chiesa di Maria Vergine Assunta \u00e8 il principale luogo di culto cattolico di Armeno, in provincia e diocesi di Novara; fa parte dell'unit\u00e0 pastorale di Gozzano ed \u00e8, per la sua storia e la sua arte, il pi\u00f9 importante edificio religioso del territorio cusiano.\nStoria.\nLa chiesa ha una storia molto antica, fu edificata nel XII secolo su un precedente luogo di culto, sicuramente consacrata nel 1110 e dedicata alla beata Vergine Maria. Prima della costruzione dell'edificio di culto, fu edificata la torre campanaria a pianta quadrata, intorno al primo millennio, e la tradizione cittadina tramanda l'edificazione dell'edificio religioso da parte dei fratelli santi Giulio e Giuliano e che a loro si deve la dedicazione alla Madonna.\nLa chiesa fu decorata e affrescata durante i secoli medioevali, a decorrere dal Quattrocento. L'edificio fu oggetto di un completo lavoro di ammodernamento nell'Ottocento, con l'ampliamento della zona presbiteriale e la conseguente rimozione delle tre absidi romaniche che facevano da parte terminale delle navate, e che ha lasciato integre solo le prime quattro campate. Il segno delle tre absidi \u00e8 visibile nella pavimentazione con le pietre inserite nei pressi dell'altare vicino ai due pilastri.I restauri della seconda met\u00e0 del Novecento hanno cercato di ridare all'aula l'originaria conformazione.\nGrazie alla sua antica storia e le opere d'arte che conserva, \u00e8 stata inserita tra gli edifici con il titolo di \u00abMonumento Privilegiato di arte e di storia\u00bb nel 1908.\nDescrizione.\nEsterno.\nLa chiesa \u00e8 anticipata da un ampio viale pavimentato in lastre di pietra che permette la visione della maestosa facciata romanica visibile anche dalle localit\u00e0 limitrofe. Conserva lateralmente la cappella ossario settecentesca che testimonia la sua antica destinazione cimiteriale. Mentre altre cappelle sempre del XVIII secolo raffigurano la Via Crucis. Il frontone a grossi blocchi di pietra squadrati a salienti anticipa le tre navate interne. La sezione centrale completa di due lesene a sezione quadrata conserva l'antico portale completo di colonnine addossate al muro e complete di capitelli zoomorfi che riportano la raffigurazione di teste e animali, e che sorreggono la lunetta di pietra bicolore, affiancata da due aperture oculari. Due lesene delimitano le sezioni laterali che conservano due aperture centinate a sguscio, mentre la parte centrale ospita nella parte superiore una monofora strombata con contorno in pietra bicolore che riprende la lunetta del portale. Un'ulteriore apertura a croce completa la facciata che \u00e8 ingentilita dalla decorazione ad archetti pensili lungo gli spioventi del tetto.\nLa torre campanaria a pianta quadrata, presente in corrispondenza della terza campata, risulta essere di costruzione migliore rispetto alla chiesa a indicare la sua costruzione precedente al tempio. Il campanile si presenta a sei piani che originariamente erano divisi da una cornice marcapiano completa di archetti e poggianti su lesene angolari. Con la posa dell'orologio la parte terminale \u00e8 variata e presenta una bifora al quarto piano e una monofora al sesto dove \u00e8 posto il telaio delle campane, mentre la parte terminale ospita una trifora.\nInterno.\nL'aula a croce latina a tre navate conserva l'originale linea romanica con i pilastri che ospitano affreschi cinquecenteschi tra i quali una delle pi\u00f9 rare raffigurazioni del XVI secolo: la santissima Trinit\u00e0 sul secondo pilastro a destra, rappresentata come uomo tricefalo con un solo busto umano che regge tre teste. \nLe tre navate sono separate da poderose colonne atte a reggere gli archi longitudinali che proseguono con le volte a crociera. Le colonne presentano i capitelli dalla forma a cubo con raffigurazioni di animali e vegetali. Molti affreschi, di cui rimangono solo poche parti, sono considerati lavori di Giovanni de Campo del 1440, mentre la pala conservata nell'altare a sinistra di quello maggiore \u00e8 opera di Fermo Stella raffigurante la Deposizione del 1548."}
{"id": "9256119", "revid": "2730", "url": "https://it.wikipedia.org/wiki?curid=9256119", "title": "Hermann und Dorothea", "text": "Arminio e Dorotea \u00e8 un poema del 1797 scritto da Johann Wolfgang von Goethe.\nCreato tra l'11 settembre 1796 e l'8 giugno 1797, fu stampato per la prima volta nell'ottobre 1797. I canti prendono il nome dall'antico greco Muse. \u00c8 un Idillio in Esametro.\nTrama.\nRiassunto: Il figlio di una coppia benestante si innamora di una giovane donna che sta attraversando la sua citt\u00e0 natale su un sentiero di rifugiati senza parenti stretti. Quest'ultimo vorrebbe sposarla all'istante, ma a causa delle resistenze iniziali del padre, che ha messo in primo piano l'importo della dote, due amici di casa (un parroco e un farmacista) si informano prima sulla ragazza adorata nel campo profughi. Le informazioni che ricevono sono molto positive, perch\u00e9 le giovani ragazze sono state eroicamente protette dallo stupro imminente e hanno anche notevoli vantaggi fisici. Quindi il corteggiatore vorrebbe condurre l'amata a casa come sua sposa. Tuttavia, per paura della vergogna che significherebbe un rifiuto, la nomina solo come domestica. In un'elaborata discussione nella casa dei genitori, viene alla luce la reciprocit\u00e0 dell'amore, in modo che il fidanzamento possa essere svolto felicemente.\nI. Calliope. Destino e condivisione.\nUn corteo di profughi tedeschi si muove verso est, con il nemico alle spalle, attraversa il Reno in estate poco prima della raccolta del grano. Il luogo \u00e8 una piccola citt\u00e0 sulla riva destra del Reno. Da qui, Strasburgo \u00e8 raggiungibile in carrozza e cavallo. Lieschen, moglie dell'ostello del Leone d'Oro, manda fuori suo figlio Arminio con dei doni per i bisognosi.\nII. Tersicore. Arminio.\nNel campo profughi, Arminio incontra Dorotea che si occupa di una donna che ha appena partorito. Dorotea accetta i doni di Arminio con sentimenti contrastanti. La spinge il bisogno. Arminio d\u00e0 a Dorotea tutti i suoi aiuti - prosciutto, pane, bottiglie di vino e birra - anche se in realt\u00e0 voleva distribuirli tra la gente.\nTornato a casa, Arminio racconta l'incontro con la ragazza. Arminio contraddice il vicino, che pensa che il modo migliore per superare un momento cos\u00ec difficile come individuo sia: una ragazza del genere, che ha bisogno della protezione di un uomo in particolare. La madre racconta di aver ritrovato anche il marito, il padrone di casa: \"L'ora pi\u00f9 triste ci ha legato insieme\". Dopo un incendio in citt\u00e0, entrambi si ritrovarono su rovine fumanti vicino alla casa del padre di Lieschen. Ma il padrone di casa afferma che \"i tempi dell'amore stanno passando\". Insiste su una \"sposa con una bella dote\" e nomina le candidate della citt\u00e0. Ma a Arminio non piacciono perch\u00e9 l'hanno offeso e hanno persino riso di lui a causa della sua goffaggine. Arminio vuole rivedere Dorotea, ma non osa ancora dirlo. \u201cProvo poca gioia in te!\u201d Ringhia il padre. \u00c8 insoddisfatto di Arminio perch\u00e9 il suo unico figlio \u201cnon vuole andare pi\u00f9 in alto\u201d.\nIII. Talia. I cittadini.\nIl padre ha grandi progetti per Arminio. Prima Arminio dovrebbe conoscere il mondo - Strasburgo, Francoforte \"e l'amichevole Mannheim\" - e poi prendere parte ai progetti edilizi della citt\u00e0. La madre pensa che Arminio debba essere amato dai suoi genitori per quello che \u00e8. La madre sa che Arminio \"vale i beni che un giorno erediter\u00e0\". Il padre poi descrive le donne e i bambini come \"un popolo meraviglioso\" e ne rimane convinto: \"Chi non va avanti torner\u00e0\".\nIV. Euterpe. Madre e figlio.\nLa madre cerca Arminio nel vigneto interno. Quando lo trova sulla panchina sotto il pero, \u201clei vede le lacrime agli occhi\u201d. Il figlio ribelle non vuole \"tornare a casa\", ma piuttosto andare in guerra. Sua madre lo dissuase: \"Il tamburo non ti sta chiamando, non la tromba\". Arminio ammette che vuole andarsene per qualcos'altro. La madre lo ha \"mai visto\" \"cos\u00ec violentemente\". Arminio grida \u201cfortemente contro il seno di sua madre\u201d e le confessa che \u201cla parola del padre\u201d gli ha \u201cferito\u201d. Tutto mi sta davanti cos\u00ec desolatamente: mi manca mia moglie.\" La madre \u00e8 sollevata perch\u00e9 Arminio le ha aperto il suo cuore, ricerca chi \u00e8 la ragazza e ha subito un sospetto: \u201c\u00c8 quella ragazza, l'espulsa, la quello che hai scelto.\"\nArminio non vuole tornare a casa se il padre esclude \"la ragazza\" che desidera \"condurre a casa da solo\". La madre ha gi\u00e0 un progetto e un aiutante, il \"Pastore\": \"Ci aiuter\u00e0 soprattutto il degno sacerdote\".\nV. Polimnia. Il cittadino del mondo.\nArminio chiede a suo padre il permesso di sposarsi, ma lui tace. Il parroco interviene e loda:\nIl pastore vuole uscire con il farmacista attraverso il campo dai profughi e fare domande su Dorotea. Il padre accetta la proposta. Entrambi sono guidati da Arminio. Arminio descrive al parroco i tratti distintivi della donna amata: \"Il pettorale rosso solleva il seno arcuato, ben allacciato, e il corpetto nero le aderisce strettamente\". Raggiungono il villaggio, \"brulicante di persone\". Il pastore trova il \"Giudice\", capo dei profughi, e si rivolge a lui.\nVI. Clio. L'et\u00e0.\nIl giudice descrive Dorotea come una \"vergine eccellente\" che si \u00e8 dimostrata nel tumulto della rivoluzione quando ha pilotato una \"truppa di plebaglia in fuga\" che voleva attaccare le belle \"ragazze, pi\u00f9 probabilmente chiamate bambini\", con la \"sciabola\" colpire. Dorotea si prendeva cura dei malati e perse il fidanzato durante la rivoluzione.\nArminio rimanda il pastore in carrozza in citt\u00e0 e vuole andare a Dorotea, per \u201csperimentare di persona il suo destino\u201d.\nVII. Erato. Dorotea.\nArminio va \"con gioia a incontrare Dorotea\". La trova \"di nuovo impegnata\". Dorotea va a prendere acqua fresca per il suo popolo dal pozzo. Il primo incontro alla \"sorgente\" avviene:\nArminio non riconosce l'amore nascente della donna al suo fianco, n\u00e9 si spiega. Perch\u00e9 ha paura di essere respinto da Dorotea. Dorotea deve dedurre dal suo discorso che a casa di Arminio si cerca una domestica. Dorotea \u00e8 d'accordo. Nel salutare i suoi connazionali, dice \u201ce dobbiamo finalmente disperderci tutti in un paese straniero se il ritorno viene negato [\u2026] Quindi mi piace seguirlo; sembra un giovane comprensivo. \"Nessuno si oppone. Qualcuno sussurra: \u201cQuando il Signore si fa sposo, lei \u00e8 al sicuro.\u201d Arminio \u201cla tira via.\u201d I bambini urlano: \u201cNon vogliono lasciare andare la seconda madre\u201d.\nVIII. Melpomene. Arminio e Dorotea.\nArminio e Dorotea camminano \u201ccontro il sole che tramonta\u201d e \u201csono entrambi felici del grano alto e ondeggiante\u201d. Dorotea vuole saperne di pi\u00f9 sui genitori di Arminio. Arminio non ha mai parlato dei suoi genitori, ma loda sua madre, ma deve ammettere al padre che \"ama anche l'apparenza\". Sotto il pero, Arminio ancora una volta non coglie l'occasione perch\u00e9 teme il rifiuto. Quando entrambi scendono i gradini \u201cal buio\u201d, Dorotea si sloga un piede e minaccia di \u201ccadere\u201d. Arminio \u201callunga il braccio\u201d e lei si lascia cadere \u201cdolcemente sulla sua spalla\u201d. Stanno petto a petto e guancia a guancia. Arminio \u201csi fa forza contro la pesantezza. E cos\u00ec sente il meraviglioso fardello, il calore del cuore e il balsamo del respiro, sulle sue labbra\" respir\u00f2.\nIX. Urania. Prospettiva.\nGoethe riprende la fine dell'ottava canzone, chiama le muse, quei nove protagonisti delle sue canzoni e chiede un lieto fine alla storia di \"Arminio e Dorotea\":\nQuando entra la \u201cmeravigliosa coppia\u201d, \u201cgli amici\u201d e anche \u201ci genitori amorevoli\u201d rimangono stupiti. Arminio si rivolge subito al pastore. Arminio teme la \"confusione\" perch\u00e9 non ha fatto pubblicit\u00e0 per Dorotea e lei pensa che sia una futura cameriera. Prima che il parroco possa intervenire per fare chiarezza, succede. La prima dichiarazione del padre, indirizzata a Dorotea, deve essere intesa come \"derisione\" della sua miseria da rifugiata. Dorotea lo tira fuori \"con lacrime calde\" e vuole voltarsi. Ma la madre ferma Dorotea: \u201cNo, non te lo permetter\u00f2; sei la fidanzata di mio figlio. \"Solo il padre \u00e8 ancora un po' riluttante ad aderire: \u201cVado a letto\u201d. Arminio lo trattiene e di nuovo chiede aiuto al parroco. Il pastore incoraggia Arminio: \"Allora parla per te stesso!\" E Arminio dice: \"Sono venuto per pubblicizzare il tuo amore\". Gli amanti si abbracciano e si baciano. Poi Dorotea bacia la mano \"ritirata\" del padre. Quest'ultimo ti abbraccia \u201csubito, nascondendo le lacrime\u201d. Il prete strappa le fedi nuziali dalle dita dei genitori e vuole usarle per coinvolgere i bambini. Nell'occasione vede l'anello al dito della sposa. Dorotea, dal carattere deciso, sta al fianco del suo primo fidanzato, che \u201ctrov\u00f2 la prigione e la morte\u201d a Parigi. Mette \u201cgli anelli uno accanto all'altro\u201d. Lo sposo significa bene: \"Chi insiste fermamente sui sensi, si forma il mondo\".\nCitazioni.\nGoethe riprende la fine dell'ottava canzone, chiama le muse, quei nove protagonisti delle sue canzoni e chiede un lieto fine alla storia di \"Arminio e Dorotea\":\nA proposito della Rivoluzione francese:\nSfondo.\nGoethe mise le mani su un storia del calendario del 1731. Si trattava di una giovane ragazza protestante che fu espulsa dall'Arcidiocesi di Salisburgo alla Prussia orientale con gli Esuli di Salisburgo e, che vi si era stabilita, spos\u00f2 un giovane benestante uomo. Goethe ha negato che questo sia il nucleo della storia. Tuttavia, esiste una connessione con l'incursione delle truppe francesi del 1796. Durante la sua partecipazione alla Campagna di Francia nel 1792, Goethe vide i tedeschi Reno sinistro fuggire verso est.\nPittura, illustrazione e scultura.\nDaniel Chodowiecki, Joseph von F\u00fchrich, Arthur von Ramberg, Benjamin Vautier, Ludwig Richter, Emil Klein, Ernst Bosch, Hans Looschen e altri ha creato illustrazioni per l'epico idillio \"Arminio e Dorotea\". Inoltre, sono state pubblicate cartoline con motivi della fabbrica. Il pittore Eugen Napoleon Neureuther ha raffigurato in un dipinto del 1864 la scena di Arminio che viene ascoltato da sua madre.\nJohann Werner Henschel ha creato un gruppo di sculture \"Arminio e Dorotea\" per Potsdam e Carl Steinh\u00e4user uno per Karlsruhe r Schlossgarten.\nRicezione.\nArminio e Dorotea furono accolti molto bene durante la vita di Goethe. August Wilhelm Schlegel chiudeva una recensione sulla \u201cAllgemeine Literaturzeitung\u201d nel dicembre 1797 con le parole: \u201cArminio e Dorotea \u00e8 un'opera d'arte compiuta su grande scala, e allo stesso tempo comprensibile, cordiale, patriottica, popolare -Come; un libro pieno di insegnamenti d'oro di saggezza e virt\u00f9.\"\nKarl August B\u00f6ttiger chiude nel suo libro \"Literary Conditions and Contemporaries\" una voce pi\u00f9 lunga del 25 dicembre 1796, \"Goethe mi legge il suo Arminio e Dorotea\", con le parole: \"Bene per me, la gioia di Il Natale \u00e8 stato oggi il pi\u00f9 piacevole della mia vita!\" Il 15 aprile 1797 scrisse: \"Questa sera ho sentito il maestro cantante leggere gli ultimi cinque canti di Arminio e Dorotea stesso. Che mondo di azione e sentimento in quale spazio ristretto e con quante poche risorse?\"\nIn una valutazione dettagliata di Jeremias Gotthelf dopo la sua morte nel 1855, Gottfried Keller scrive: \u201cIn ogni storia Gotthelf ha la densit\u00e0 e l'intimit\u00e0 di un \u201cArminio e Dorotea\u201d; ma in nessuno fa nemmeno il minimo tentativo di dare alla sua poesia la bellezza e la perfezione che l'artistico, coscienzioso ed economico Goethe ha saputo dare alla sua epica, cos\u00ec graziosamente e finemente costruita. \"\nIntorno al 1900, \"Arminio e Dorotea\" fu al centro dell'accoglienza di Goethe, era una lettura obbligata nelle scuole e nelle famiglie borghesi ed era considerata da molti l'opera pi\u00f9 importante e di maggior successo del poeta. Nel 1902 Ferdinand von Saar pubblica un'opera con lo stesso titolo in cui Arminio incontra la sua Dorotea mentre legge l'opera di Goethe. Formalmente, l'opera di von Sars corrisponde al modello di Goethe ed \u00e8 anch'essa scritta in esametri; tuttavia, la trama viene aggiornata e ricollocata nella Monarchia asburgica della fine del XIX secolo.\nPi\u00f9 di recente, ad esempio, nel 2016 al Burgtheater di Vienna, \"Hermann und Dorothea\" \u00e8 stato inserito in un contesto attuale con la crisi dei rifugiati sotto forma di una lettura scenica."}
{"id": "9256128", "revid": "182193", "url": "https://it.wikipedia.org/wiki?curid=9256128", "title": "Football Club Lumezzane VGZ", "text": ""}
{"id": "9256130", "revid": "1442080", "url": "https://it.wikipedia.org/wiki?curid=9256130", "title": "Besiege", "text": "Besiege \u00e8 un videogioco sandbox strategico sviluppato e pubblicato da Spiderling Studios per Microsoft Windows, MacOS e Linux. Il gioco \u00e8 stato pubblicato il 18 febbraio 2020, dopo una fase di accesso anticipato di cinque anni.\nModalit\u00e0 di gioco.\nIl gioco consente al giocatore di costruire stravaganti macchine d'assedio medievali per affrontare castelli o eserciti. I giocatori hanno a disposizione una raccolta di parti meccaniche che possono essere collegate tra loro per costruire una macchina. Ogni livello ha un obiettivo, come \"distruggere il mulino a vento\" o \"uccidere 100 soldati\". Sebbene gli obiettivi siano relativamente semplici, l'ampia variet\u00e0 di approcci possibili, consente al giocatore di sperimentare soluzioni differenti.\nUn aggiornamento nel dicembre 2017 ha aggiunto un editor di livelli e una funzionalit\u00e0 multigiocatore, che permette di far combattere fra loro veicoli o di abbattere un castello creato da un altro giocatore. Successivamente, \u00e8 stata aggiunta una modalit\u00e0 di costruzione avanzata, per permettere la creazione di macchine pi\u00f9 complicate. Con queste aggiunte, i giocatori hanno iniziato a organizzare tornei simili allo show televisivo \"BattleBots\".\nAccoglienza.\nMarsh Davies di \"Rock Paper Shotgun\" ha elogiato una prima versione del gioco, comparando la sua scienza \"caricaturale\" a una versione del 12\u00b0 secolo di \"Kerbal Space Program\". Davies ha anche elogiato la grafica e il suono stilizzati del gioco. \"PC Gamer ha\" assegnato al gioco 85 su 100."}
{"id": "9256134", "revid": "404449", "url": "https://it.wikipedia.org/wiki?curid=9256134", "title": "Luigi Falco (politico 1914)", "text": "Biografia.\nNato a Napoli nel 1914, combatt\u00e9 nella seconda guerra mondiale e fu decorato. Fece carriera nell'avvocatura e fu vice-pretore di Cassino.\nEsponenete della Democrazia Cristiana, venne eletto consigliere comunale a Tora e Piccilli e a Sessa Aurunca.\nNel maggio 1952 venne eletto consigliere provinciale nella prima legislatura della Provincia di Caserta e fu nominato assessore supplente nella giunta presieduta da Mario Sementini. Riconfermato in consiglio provinciale nel 1956, venne eletto presidente della Provincia e guid\u00f2 un esecutivo bicolore formato da democristiani e socialdemocratici. Nuovamente eletto presidente anche nella legislatura successiva (1961-1964), si avvalse in coalizione del supporto del Partito Liberale Italiano."}
{"id": "9256138", "revid": "404449", "url": "https://it.wikipedia.org/wiki?curid=9256138", "title": "Luigi Falco", "text": ""}
{"id": "9256143", "revid": "2009138", "url": "https://it.wikipedia.org/wiki?curid=9256143", "title": "Irlanda ai Giochi della XXXII Olimpiade", "text": "L'Irlanda ha partecipato ai Giochi della XXXII Olimpiade, che si sono svolti a Tokyo, Giappone, dal 23 luglio all'8 agosto 2021 (inizialmente previsti dal 24 luglio al 9 agosto 2020 ma posticipati per la pandemia di COVID-19) con centosedici atleti, sessantuno uomini e cinquantacinque donne.\nSi \u00e8 trattata della ventiduesima partecipazione di questo paese ai Giochi estivi."}
{"id": "9256146", "revid": "458786", "url": "https://it.wikipedia.org/wiki?curid=9256146", "title": "Kassim Ahamada", "text": "Carriera.\nClub.\nCresciuto nelle giovanili del , trascorre i primi anni di carriera in quinta divisione con le maglie di , , e Vierzon.\nNel 2020 viene acquistato dal giocando per la prima volta in Championnat National.\nNazionale.\nDebutta con la nazionale comoriana il 28 marzo 2011 in occasione dell'incontro di qualificazione per la coppa delle nazioni africane 2012 perso 3-0 contro la .\nNel gennaio 2022 viene incluso nella lista finale per la Coppa delle nazioni africane 2021.\nStatistiche.\n\"Statistiche aggiornate al 9 gennaio 2022\"."}
{"id": "9256151", "revid": "467420", "url": "https://it.wikipedia.org/wiki?curid=9256151", "title": "Aldo Gasparini", "text": "Biografia.\nNacque a Mantova il 27 agosto 1915. Dopo aver conseguito la licenza di avviamento al lavoro e la specializzazione in meccanica, fu ammesso a frequentare il corso per pilota civile. Ottenuto il brevetto nel settembre 1936 fu arruolato nella Regia Aeronautica, e nominato sergente pilota, fu assegnato al 3\u00ba Stormo Caccia Terrestre di stanza sull'aeroporto di Torino-Mirafiori, passando nel ruolo naviganti dopo aver ottenuto il brevetto di pilota militare. Il 5 luglio 1938 fu assegnato all'Aviazione Legionaria e mandato a combattere nella Guerra civile spagnola in forza al XXIII Gruppo Caccia \"Asso di Bastoni\", equipaggiato con i caccia Fiat C.R.32, e al comando del maggiore Aldo Remondino. Cadde in combattimento il 28 dicembre 1938 a Lerida, e fu decorato con la medaglia d'oro al valor militare alla memoria. Anche il governo spagnolo ne ha onorato la memoria concedendogli la Medalla Militar."}
{"id": "9256152", "revid": "21880", "url": "https://it.wikipedia.org/wiki?curid=9256152", "title": "Arales", "text": "Arales \u00e8 un ordine di piante angiosperme monocotiledoni contemplato dal Sistema Cronquist, non riconosciuto dalla moderna classificazione APG.\nTassonomia.\nIl sistema Cronquist assegnava all'ordine Arales due famiglie:\nLa famiglia delle Lemnaceae non viene riconosciuta dalla classificazione APG che incorpora i generi relativi nella famiglia delle Araceae (sottofamiglia Lemnoideae), appartenente all'ordine Alismatales.\nAlle Araceae veniva attribuito anche il genere \"Acorus\", attualmente segregato in una famiglia a s\u00e8 stante (Acoraceae)."}
{"id": "9256154", "revid": "977364", "url": "https://it.wikipedia.org/wiki?curid=9256154", "title": "Volo Air West 612", "text": "Il volo Air West 612 era un volo passeggeri di linea operato da Air West tra Khartoum e Al-Fashir, Sudan. Il 24 gennaio 2007 il volo, operato da un Boeing 737 con 103 persone a bordo, \u00e8 stato dirottato poco dopo il decollo da un individuo di sesso maschile. L'aereo atterra in sicurezza a N'Djamena, in Ciad, dove il dirottatore si arrende.\nIl dirottamento.\nIl giorno del dirottamento a bordo dell'aereo c'erano passeggeri interamente sudanesi, con l'eccezione di un cittadino britannico e di un addetto militare italiano. Mohamed Abdu Altif (indicato anche come Mohamed Abdelatif Mahamat), un 26enne di Al-Fashir, nel Darfur Settentrionale, entr\u00f2 nella cabina di pilotaggio dell'aereo alle 09:00 ora locale (0600 UTC), circa mezz'ora dopo il decollo dall'aeroporto internazionale di Khartoum. Ordin\u00f2 al pilota di volare a Roma, in Italia, e poi a Londra, in Inghilterra. Inizialmente \u00e8 stato erroneamente riferito che era armato con un fucile d'assalto AK-47, ma rapporti successivi dicevano che impugnava soltanto una pistola.\nDopo che il pilota gli disse che non c'era abbastanza carburante a bordo per raggiungere Londra, il dirottatore accetta di volare in Ciad. L'uomo non ha fatto minacce o altro ai passeggeri, nessuno dei quali si era accorto che l'aereo era stato dirottato. Dopo l'entrata del 737 nello spazio aereo del Ciad, viene scortato da alcuni caccia francesi Mirage F-1, di stanza a N'Djamena, fino all'atterraggio all'aeroporto internazionale di N'Djamena alle 08:30 UTC, venendo immediatamente circondato dalle truppe militari locali. Dopo venti minuti di trattative il dirottatore permette a tutti gli occupanti dell'aereo di uscire prima di arrendersi.\nEventi successivi.\nI passeggeri e l'equipaggio hanno potuto dunque risalire a bordo dell'aereo, tornato a Khartoum alle 22:00 ora locale (19:00 UTC). Il ministro della Giustizia sudanese chiese all'Interpol la consegna di Muhammed, in quanto cittadino sudanese, in modo che potesse essere accusato di terrorismo, minaccia per la sicurezza dei passeggeri e detenzione illegale di armi. Anche il Ciad ha inoltre annunciato l'intenzione di perseguirlo.\nIl ministro delle infrastrutture del Ciad, Adoum Younousmi, ha poi affermato: \u201cIl Ciad non \u00e8 un rifugio per terroristi. \u00c8 un terrorista e lo porteremo in tribunale\u201d. Un funzionario ciadiano lo ha successivamente identificato come \"vicino\" al gruppo ribelle del Movimento per la giustizia e l'uguaglianza. L'Autorit\u00e0 per l'aviazione civile del Sudan ha anche formato un comitato separato specificamente per indagare su come Muhammed sia stato in grado di passare attraverso la sicurezza senza essere scoperto.\nMotivi.\nDopo l'arresto di Mohammed, \u00e8 stato portato al quartier generale dell'Agenzia per la sicurezza nazionale per essere interrogato. L\u00ec, ha rivelato le sue motivazioni per il dirottamento. Voleva richiamare l'attenzione sul conflitto in Darfur, affermando: \"Volevo attirare l'opinione pubblica nazionale e internazionale su ci\u00f2 che sta accadendo in Darfur\". Ha detto che voleva andare prima a Roma, e poi nel Regno Unito per chiedere asilo. \u201cNon sono n\u00e9 un ribelle n\u00e9 dell'opposizione, ma il governo sudanese sta sterminando la popolazione creando conflitti tra le diverse comunit\u00e0 e dicendo che \u00e8 solo un problema interno, comunitario\u201d, secondo le sue parole."}
{"id": "9256157", "revid": "1082210", "url": "https://it.wikipedia.org/wiki?curid=9256157", "title": "SARS CoV-2 lignaggio B.1.1.7", "text": ""}
{"id": "9256164", "revid": "1442080", "url": "https://it.wikipedia.org/wiki?curid=9256164", "title": "Tom Kennedy", "text": "Biografia.\nFiglio di un trombettista professionista, ha iniziato a suonare il basso acustico all'et\u00e0 di nove anni, su un contrabbasso portato a casa da suo fratello maggiore, il pianista jazz Ray Kennedy. \nPrima di compiere diciotto anni, si era gi\u00e0 esibito come turnista con artisti quali Dizzy Gillespie, Sonny Stitt, Stan Kenton, James Moody."}
{"id": "9256170", "revid": "247222", "url": "https://it.wikipedia.org/wiki?curid=9256170", "title": "Luigi Rossi (senatore)", "text": ""}
{"id": "9256171", "revid": "1318658", "url": "https://it.wikipedia.org/wiki?curid=9256171", "title": "Giuseppe De Florentiis", "text": "\u00c8 noto soprattutto per aver scritto \"Tecnologia delle armi da fuoco portatili\", considerato ancora oggi uno dei pi\u00f9 importanti testi sulle armi da fuoco.\nBiografia.\nGli inizi.\nDopo essersi laureato in ingegneria industriale, lavora come ingegnere presso la FIAT.\nEsordisce pubblicando saggi editi da Hoepli, tra questi troviamo \"Tecnologia delle armi da fuoco portatili\", scritto nel 1927 e riedito per otto volte (la pi\u00f9 recente edizione venne pubblicata postuma nel 1987), considerato uno dei pi\u00f9 importanti testi in lingua italiana sulle armi da fuoco, risultando ad oggi uno dei testi pi\u00f9 citati quando si narra dell'argomento.\nNel 1932 \u00e8 stato coinvolto in un caso di spionaggio, venendo processato dal Tribunale speciale per la difesa dello Stato e condannato a 5 anni di carcere.\nIl processo e la condanna.\nIn quegli anni infatti, dal 1930 al 1932, una spia austriaca che lavorava per il governo sovietico, Alberto Korner, acquisiva documenti riservati contenenti segreti militari pagando gli ingegneri delle varie aziende. Nel processo, oltre a De Florentiis, Korner e i suoi collaboratori che agivano nei territori di Torino, Brescia e La Spezia (tra questi troviamo Romolo Pontani, un palombaro che si occupava di prendere i documenti dagli ingegneri e fornirli a Korner), vennero condannati anche: Carlo Arrigoni (ingegnere della Caproni), poich\u00e9 forn\u00ec, in cambio di 3.300 lire, documenti segreti riguardante l'aereo sperimentale Stipa-Caproni e gli aerei Caproni 2000, 3000 e 6000; Guglielmo Ruffino (impiegato presso la Fiat aviazione), poich\u00e9 forn\u00ec documenti sul C.R.32 e Umberto Jona (ingegnere meccanico presso la FIAT) poich\u00e9, in cambio di 3.500 lire, forn\u00ec documenti rappresentanti le planimetrie degli stabilimenti FIAT e la loro organizzazione.\nDe Florentiis venne condannato a 5 anni di carcere perch\u00e9, in cambio di 6.000 lire (circa 6.250 euro di oggi) e la promessa di un posto di lavoro in Russia (con lo stipendio di 30/40.000 lire; promessa che venne fatta anche agli altri ingegneri), forn\u00ec a Korner documenti segreti riguardanti armi chimiche italiane e particolari proiettili a liquidi speciali. Nell'interrogatorio ha ammesso di aver consegnato 3 documenti, ma ha negato di aver inteso di compiere spionaggio con ci\u00f2. Ha ammesso inoltre che non ha mai ricevuto le 6.000 lire promesse.\nLa pena di De Florentiis verr\u00e0 poi ridotta di 3 anni, venendo scarcerato il 27 settembre 1934, dopo 711 giorni di carcere.\nDopo la prigione.\nDopo i due anni di prigione, se non per due libri usciti nel 1936, ha una lunga pausa dalla scrittura e ritorner\u00e0 a scrivere libri dopo la met\u00e0 degli anni 50'. Questo \u00e8 il suo periodo di maggior successo, periodo nel quale scriver\u00e0 per UTET, Mondadori, Mursia e De Vecchi. Inoltre in questo periodo inizier\u00e0 la carriera da traduttore, traducendo racconti di Jules Verne oltre che altri saggi scientifici.\nMolti dei suoi libri verranno tradotti in altre lingue, tra cui lo spagnolo, il francese, l'inglese, il tedesco, lo svedese, il finlandese, l'olandese e il thailandese.\nGli ultimi anni e la morte.\nNegli ultimi anni di vita scrive una serie di libri per bambini edita da Mondadori, denominata \"Enciclopedia Disney\", che viene tradotta in francese, inglese e thailandese.\nL'ultimo libro pubblicato in vita \u00e8 \"L'uomo alla conquista dello spazio\" pubblicato nel 1978 e tradotto in tre lingue. Muore all'et\u00e0 di 85 anni e verr\u00e0 pubblicato postumo \"Le grandi sintesi, scienza e tecnica nella storia\"."}
{"id": "9256172", "revid": "1185701", "url": "https://it.wikipedia.org/wiki?curid=9256172", "title": "Trofeo Melinda 1999", "text": "Il Trofeo Melinda 1999, ottava edizione della corsa, si svolse il 2 settembre 1999 su un percorso di 197\u00a0km, con partenza da Mal\u00e9 e arrivo a Cles. La vittoria fu appannaggio dello svizzero Mauro Gianetti, che complet\u00f2 il percorso in 5h09'56\", alla media di 38,137 km/h, precedendo gli italiani Carlo Finco e Andrea Ferrigato."}
{"id": "9256191", "revid": "486946", "url": "https://it.wikipedia.org/wiki?curid=9256191", "title": "E\u00e7a de Queir\u00f3s", "text": ""}
{"id": "9256198", "revid": "1318658", "url": "https://it.wikipedia.org/wiki?curid=9256198", "title": "Marcello Giuggioli", "text": "Biografia.\nNacque a Piombino, provincia di Livorno, il 14 gennaio 1915. Nel 1934 consegu\u00ec il diploma di ragioniere presso l'Istituto \"Bandini\" di Siena, e nel luglio 1935 si arruol\u00f2 volontario nella Regia Aeronautica come aviere allievo ufficiale di complemento. Ottenne il brevetto di pilota d'aeroplano su Caproni Ca.100 presso il Centro 3\u00aa Zona Aerea Territoriale sull'aeroporto di Centocelle e quello di pilota militare su Fiat BR.2 nel maggio 1936, e un mese dopo fu nominato sottotenente di complemento presso il 9\u00b0 Stormo Bombardamento Terrestre di stanza sull'aeroporto di Ciampino Nord. Trattenuto in servizio a domanda dal gennaio 1937, fu assegnato all'Aviazione Legionaria e nel luglio dello stesso anno mandato a combattere nella guerra di Spagna. Cadde in combattimento il 24 agosto 1937 presso Porto Rosas, e fu decorato con la medaglia d'oro al valor militare alla memoria. "}
{"id": "9256203", "revid": "149485", "url": "https://it.wikipedia.org/wiki?curid=9256203", "title": "Lotta ai XV Giochi asiatici", "text": "I tornei di lotta libera ai XV Giochi asiatici si sono svolti dal 9 al 14 dicembre 2006 all'\"Aspire Hall 4\" di Doha in Qatar. Hanno partecipato alle competizioni 236 atleti provenienti da 28 nazioni."}
{"id": "9256240", "revid": "2014155", "url": "https://it.wikipedia.org/wiki?curid=9256240", "title": "Augusta di Assia-Kassel", "text": ""}
{"id": "9256243", "revid": "124964634", "url": "https://it.wikipedia.org/wiki?curid=9256243", "title": "Nina Seljunina", "text": ""}
{"id": "9256249", "revid": "380453", "url": "https://it.wikipedia.org/wiki?curid=9256249", "title": "Green Volley Fr\u00fddek-M\u00edstek", "text": "Il Green Volley Fr\u00fddek-M\u00edstek \u00e8 una societ\u00e0 pallavolistica maschile ceca con sede a Fr\u00fddek-M\u00edstek: milita nel campionato ceco di Extraliga.\nStoria.\nIl Green Volley Fr\u00fddek-M\u00edstek viene fondato nel 2008 come \u0160koln\u00ed sportovn\u00ed klub Beskydy, assumendo la denominazione attuale nel 2014 e centrando la promozione nel campionato cadetto ceco nel 2016.\nSempre nel 2016, attraverso il consorzio Volley Beskydy, del quale fa parte con altri due club della zona dei Monti Beschidi, la prima squadra del club inizia a utilizzare la denominazione Black Volley Beskydy, cambiando anche i colori sociali dal verde-nero al bianco-nero; il nome Green Volley Fr\u00fddek-M\u00edstek continua invece a comparire per le squadre del settore giovanile, in cui opera insieme agli altri club del consorzio (lo \u0160koln\u00ed sportovn\u00ed klub Ostrava, per l'occasione rinominato Blue Volley Ostrava, e il Red Volley Fr\u00fddlant nad Ostravic\u00ed). \nIl club viene quindi promosso in Extraliga, debuttandovi nella stagione 2019-20. "}
{"id": "9256250", "revid": "125865947", "url": "https://it.wikipedia.org/wiki?curid=9256250", "title": "Johann Kogler", "text": "Carriera.\nCalciatore.\nClub.\nHa cominciato la carriera nel Wolfsberger. Nel biennio 1989\u20131991 ha militato con il squadra con cui ha giocato due gare di Coppa Intertoto 1989. Nei due anni successivi ha giocato per il Vorwarts Steyr, club con cui disput\u00f2 la Coppa Intertoto 1992\nTra il 1993 e il 1996 \u00e8 stato un calciatore dell'Admira Wacker Modling con cui gioc\u00f2 quattro gare di Coppa Intertoto 1994 e sette gare di Coppa UEFA 1993-1994 e Coppa UEFA 1994-1995; mentre il triennio successivo ha vestito la casacca del LASK Linz, con cui ebbe l'ultima esperienza nelle coppe europee giocando quattro gare nella Coppa Intertoto UEFA 1996.\nHa avuto una breve esperienza (un anno nel 1999) in Germania al : qui nella seconda serie tedesca, accumul\u00f2 appena sei presenze. \u00c8 tornato poi in patria, giocando per due stagioni e mezza con il .\nIn seguito la carriera \u00e8 andata declinando: ha giocato nelle serie minori austriache per , , Viktoria Bregenz, dove ricopr\u00ec il doppio ruolo di allenatore / calciatore; dopo un anno sabbatico passato come vice allenatore di Eric Orie al , nel 2008 si trasfer\u00ec al dove, dopo due stagioni, chiuse la propria carriera, ricoprendo di nuovo il ruolo di calciatore / allenatore.\nNazionale.\nKogler vanta sette presenze in nazionale maggiore, tutte accumulate nel biennio 1994-1995.\nIl suo debutto in nazionale avvenne il 7 settembre 1994, quando fu schierato titolare da Herbert Prohaska nel match contro il valido per le qualificazioni al campionato europeo di calcio 1996. Fu titolare per le successive sei gare disputate dall'Austria nel Gruppo 6 di qualificazione; l'ultima partita in nazionale fu la sconfitta 3-2 contro la , nel corso della quale fu sostituito ad inizio ripresa da Markus Schopp.\nAllenatore.\nDopo le estemporanee esperienze al , al e al , Kogler fu ingaggiato nuovamente dal , stavolta come capo allenatore; guid\u00f2 la squadra in 2. Liga (seconda serie austriaca) da luglio 2010, portando la squadra al settimo posto finale dopo la prima stagione. Nella stagione successiva fu esonerato ai primi di ottobre 2011 dopo tre sconfitte consecutive e la squadra che viaggiava nella parte bassa della classifica.\nIn seguito guid\u00f2 per una stagione la formazione Under-18 del , quindi all'inizio della stagione 2013/2014 il e, per tre stagioni, il Schwarz-Wei\u00df Bregenz."}
{"id": "9256251", "revid": "76963", "url": "https://it.wikipedia.org/wiki?curid=9256251", "title": "Sheila Jordan", "text": "Biografia.\nHa registrato, oltre ai suoi album, come session man con una serie di grandi artisti. Jordan ha aperto la strada a uno stile di canto bebop e scat con un contrabbasso come unico accompagnamento. La musica di Jordan ha ottenuto apprezzamenti da molti critici, in particolare per la sua capacit\u00e0 di improvvisare testi. Charlie Parker ha spesso presentato Jordan come \"la cantante con le orecchie da un milione di dollari\"."}
{"id": "9256253", "revid": "27723", "url": "https://it.wikipedia.org/wiki?curid=9256253", "title": "Stazioni ferroviarie di Reggio Emilia", "text": "La citt\u00e0 di Reggio Emilia conta 12 stazioni ferroviarie quotidianamente utilizzate per il servizio viaggiatori, di cui due gestite da Rete Ferroviaria Italiana e 10 da Ferrovie Emilia Romagna.\nLe due stazioni principali sono la stazione di Reggio Emilia, sulla ferrovia Milano-Bologna, e la stazione di Reggio Emilia AV Mediopadana, sulla ferrovia Milano-Bologna. La citt\u00e0 comprende anche le stazioni minori di Reggio Santa Croce e Reggio Santo Stefano; le rimanenti stazioni hanno il rango di fermata ferroviaria."}
{"id": "9256256", "revid": "15756", "url": "https://it.wikipedia.org/wiki?curid=9256256", "title": "Piazzale della Vittoria (Vicenza)", "text": "Piazzale della Vittoria \u00e8 un grande piazzale panoramico posto sulla cima del colle di Monte Berico, a Vicenza\nStoria.\nDopo la fine della prima guerra mondiale venne deciso di creare un grande spazio panoramico sulla citt\u00e0 di Vicenza principalmente per ricordare i Caduti nel recente conflitto. I lavori iniziarono nel 1920 e in corso d'opera crearono qualche problema alla struttura del santuario della Madonna di Monte Berico. Il cantiere venne chiuso nel 1924 e l'inaugurazione in forma solenne venne presieduta da Benito Mussolini il 24 settembre dello stesso anno. Durante il ventennio venne utilizzato varie volte per celebrazioni volute dal regime fascista, come ad esempio durante l'adunata dell'11 giugno 1928.\nIl luogo \u00e8 stato oggetto di un intervento restaurativo ultimato nel 2018.\nOrigine del nome.\nPiazzale della Vittoria deve il suo nome alla celebrazione della vittoria italiana del 1918.\nDescrizione.\nLa grande piazza posta davanti al santuario della Madonna di Monte Berico si affaccia sulla citt\u00e0 e offre una vista panoramica sull'intero territorio e sulle montagne dove, durante il primo conflitto mondiale, si svolsero numerosi scontri. Viene utilizzato durante le celebrazioni al vicino santuario ed ospita, specialmente nel periodo estivo, varie manifestazioni."}
{"id": "9256270", "revid": "1346043", "url": "https://it.wikipedia.org/wiki?curid=9256270", "title": "Zombie contro zombie", "text": ""}
{"id": "9256271", "revid": "1346043", "url": "https://it.wikipedia.org/wiki?curid=9256271", "title": "One Cut of the Dead", "text": ""}
{"id": "9256272", "revid": "125510739", "url": "https://it.wikipedia.org/wiki?curid=9256272", "title": "Maurizio Corgnati", "text": "Biografia.\nStudente di giurisprudenza, \u00e8 un attivista antifascista e viene arrestato nel 1939 per avere distribuito volantini di Giustizia e Libert\u00e0, e dopo l'8 settembre 1943 \u00e8 attivo nella Resistenza.\nNel dopoguerra scrive la sceneggiatura del film \"Le due verit\u00e0\" (1953) con Michel Simone, e scrive e dirige \"Opinione pubblica\" (1954) con Daniel G\u00e9l\u00ecn, Delia Scala e Carlo Campanini, ottenendo un discreto successo di critica. Passa quindi alla Rai come regista e sceneggiatore, curando numerose trasmissioni televisive, soprattutto musicali. \nNegli anni sessanta e settanta del novecento \u00e8 attivo anche come produttore discografico. Oltre a seguire la carriera artistica della moglie Milva, scopre e lancia la cantante Luisella Guidetti, e cura la pubblicazione di una serie di album di Silvana Fioresi. \nDi vasta cultura, frequenta l\u2019ambiente intellettuale torinese ed \u00e8 amico di Italo Calvino, Severino Gazzelloni, e di pittori come Emilio Tadini e Francesco Tabusso. Si ritira a vivere a Maglione dove nel 1985 crea il MACAM, un museo a cielo aperto d\u2019arte contemporanea, invitando molti degli artisti suoi amici a dipingere sui muri esterni delle case. In sette anni le opere realizzate raggiungono il numero di 105 (diventeranno 166 nel 2021). \nOltre a numerosi articoli, pubblica libri di vario genere, fra cui i saggi di pittura \"Pinot Gallizio\" (1960) e \"Soldati e pittori nel Risorgimento italiano\" (1987), il manuale \"Lo scopone\" (1982, con Mario Soldati) ed esce postuma la raccolta di racconti \"Morte accidentale di una beccaccia\" (1995).\nMuore a Milano per un tumore a 75 anni.\nVita privata.\nConosce la cantante Milva nel 1960 alla Rai di Torino, durante la registrazione dello show \"Quattro passi tra le nuvole\". Si sposano nel 1961 e il regista svolge un ruolo importante nella formazione artistica della cantante e attrice. Nel 1963 nasce la loro figlia Martina. Il legame matrimoniale termina burrascosamente nel 1969, quando lei si lega all'attore Mario Piave. Nel 1976 Corgnati sposa Letizia Di Maio, con cui ha la figlia Giuditta."}
{"id": "9256276", "revid": "446353", "url": "https://it.wikipedia.org/wiki?curid=9256276", "title": "HMS Myngs (R06)", "text": "Lo HMS \"Myngs\" (pennant number R06) fu un cacciatorpediniere della Royal Navy britannica, appartenente alla classe Z; entrato in servizio nel giugno del 1944, partecip\u00f2 alle fasi finali della seconda guerra mondiale, operando prevalentemente nel Mare del Nord e nella scorta dei \"convogli artici\".\nRelegato a compiti d'addestramento e poi passato in riserva nel dopoguerra, il cacciatorpediniere venne venduto nel 1955 all'Egitto, entrando in servizio con la Marina militare egiziana sotto il nuovo nome di El Qaher. Coinvolta negli eventi della guerra d'attrito tra Egitto e Israele, la nave fu affondata il 16 maggio 1970 davanti al vecchio porto di Berenice in un attacco di velivoli israeliani.\nStoria.\nServizio nella Royal Navy.\nImpostata nei cantieri navali della Vickers-Armstrongs di Newcastle upon Tyne il 27 maggio 1942, la nave venne varata il 31 maggio 1943 con il nome di \"Myngs\" in onore di Christopher Myngs, ammiraglio inglese del XVII secolo, seconda unit\u00e0 navale britannica a portare questo nome. Entrata in servizio il 23 giugno 1944, l'unit\u00e0 fu designata come conduttore della 2nd Destroyer Flotilla della Home Fleet, e inviata di stanza a Scapa Flow; dopo aver completato le esercitazioni di messa a punto, il \"Myngs\" partecip\u00f2 alla sua prima operazione reale tra l'8 e il 10 agosto, quando scort\u00f2 un gruppo di portaerei britanniche dirette a stendere campi di mine navali per via aerea al largo delle coste della Norvegia (operazione Offspring). Il 15 agosto il \"Myngs\" salp\u00f2 invece di scorta a un altro gruppo di portaerei britanniche diretto a lanciare attacchi contro la nave da battaglia tedesca \"Tirpitz\" ancorata ad Altafjord nella Norvegia settentrionale (operazione Goodwood); dopo ritardi causati dal maltempo, la forza britannica lanci\u00f2 vari attacchi aerei alla \"Tirpitz\" tra il 22 e il 29 agosto, ma non riusc\u00ec a causare danni seri alla nave e dovette anzi ritirarsi dopo che la portaerei ebbe riportato danni gravi in un siluramento a opera di un U-Boot.\nTra l'11 e il 12 settembre 1944 il \"Myngs\" scort\u00f2 la portaerei in una nuova missione di minamento per via aerea delle acque norvegesi (operazione Begonia), rientrando a Scapa Flow il 13 settembre; tra il 15 e il 17 settembre invece il cacciatorpediniere fece parte della scorta a distanza del convoglio JW 60, salpato da Loch Ewe in Scozia e diretto a Murmansk in Unione Sovietica. Tra ottobre e novembre 1944 il cacciatorpediniere torn\u00f2 altre due volte nelle acque della Norvegia: tra il 13 e il 15 ottobre il \"Myngs\" scort\u00f2 la portaerei , i cui velivoli depositarono mine e sferrarono attacchi aerei al traffico navale tedesco lungo le coste norvegesi tra l'isola di Ristos e Aarumsund (operazione Lycidas); il 12 novembre invece il \"Myngs\" e altri tre cacciatorpediniere scortarono l'incrociatore pesante in un attacco al convoglio tedesco KS357 sorpreso in navigazione davanti Egersund (operazione Counterblast), azione al termine della quale due mercantili e due dragamine tedeschi furono colati a picco dai britannici.\nDopo manovre ed esercitazioni nella zona di Scapa Flow il \"Myngs\" riprese le operazioni il 1\u00ba gennaio 1945, quando fece parte della scorta del convoglio JW 63 diretto a Murmansk; arrivato a destinazione senza problemi l'8 gennaio, il cacciatorpediniere ripart\u00ec l'11 gennaio di scorta al convoglio RA 63 diretto in senso opposto, arrivando a Loch Ewe il 21 gennaio senza aver incontrato il nemico. Febbraio vide la ripresa delle missioni di scorta alle portaerei dirette a minare le acque norvegesi, azioni a cui il \"Myngs\" partecip\u00f2 il 10 febbraio (operazione Selenium) e il 21 febbraio (operazione Sheed); il 24 febbraio invece il cacciatorpediniere si aggreg\u00f2 in mare alla scorta del convoglio RA 64 partito da Murmansk, scortandolo fino al 27 quando rientr\u00f2 a Scapa Flow. Il 12 marzo il \"Myngs\" fu aggregato alla scorta del convoglio JW 65 diretto a Murmansk dal Regno Unito; il convoglio sub\u00ec vari attacchi a opera degli U-Boot, perdendo un mercantile e una fregata della scorta. Una volta a Murmansk, il \"Myngs\" ripart\u00ec il 23 marzo con la scorta del convoglio RA 65, portato a destinazione il 30 marzo seguente. Trasferito in forza alla 4th Destroyer Flotilla all'inizio di aprile, il \"Myngs\" non vide tuttavia pi\u00f9 l'azione bellica fino alla conclusione del conflitto l'8 maggio seguente; tra luglio e agosto il cacciatorpediniere presenzi\u00f2 a Woolwich alle celebrazioni per la vittoria nel conflitto.\nNel dopoguerra il \"Myngs\" fu trasferito in forza alla 3rd Escort Flotilla di base a Portland nel sud dell'Inghilterra, e impiegato per scopi di addestramento; nel settembre 1954 la nave fu ritirata dal servizio attivo e posta in riserva, in vista dei lavori per la sua conversione in fregata anti-sommergibili classe Type 15. I lavori di conversione non ebbero per\u00f2 mai inizio e l'unit\u00e0 fu quindi messa a disposizione per la vendita a nazioni straniere, venendo infine ceduta all'Egitto nel 1955 unitamente al gemello .\nServizio nella Al-Quww\u0101t al-Ba\u1e25riyya al-Mi\u1e63riyya.\nDopo lavori di ripristino presso i cantieri della J. Samuel White di Cowes, il cacciatorpediniere entr\u00f2 in servizio con i nuovi proprietari il 28 agosto 1956 sotto il nome di \"El Qaher\". La nave torn\u00f2 altre due volte a Cowes per lavori di manutenzione nel maggio 1963 e nel luglio 1964; tra il 1969 e il 1970 invece la nave fu riequipaggiata con sistemi elettronici di origine sovietica.\nL'unit\u00e0 si trovava dislocata nel Mar Rosso, presso la base navale della penisola di Ras Banas nelle vicinanze del vecchio porto di Berenice, quando rimase coinvolta negli eventi della cosiddetta \"guerra d'attrito\", uno stato di costante tensione militare e scontri di frontiera tra Egitto e Israele proseguito ininterrottamente dal giugno 1967 all'agosto 1970 lungo le sponde del canale di Suez. Dopo che unit\u00e0 navali lanciamissili egiziane ebbero affondato un peschereccio israeliano nelle acque a nord della penisola del Sinai uccidendo due marittimi, l'Aeronautica israeliana lanci\u00f2 un attacco di rappresaglia il 16 maggio 1970 contro le unit\u00e0 egiziane ancorate a Ras Banas: una formazione di caccia Dassault Mirage III prese di mira l\"El Qaher\" fermo all'ancora, e bench\u00e9 il cacciatorpediniere cercasse di difendersi con il fuoco dei suoi cannoni antiaerei fu ben presto centrato da alcuni missili e pi\u00f9 volte mitragliato dai velivoli israeliani. In preda alle fiamme, lo scafo fu squarciato dalle esplosioni interne e inizi\u00f2 ad affondare di poppa, per poi girarsi sull'ancora e adagiarsi contro un banco di corallo rimanendo con la prua fuori dall'acqua. Il governo egiziano ammise la perdita dell'unit\u00e0 ma non rilasci\u00f2 alcun comunicato circa eventuali vittime tra l'equipaggio presente a bordo; nello stesso attacco i Mirage israeliani presero di mira e mandarono a fondo anche una motocannoniera missilistica classe Komar egiziana, mentre nessuno dei velivoli attaccanti ebbe a riportare qualche danno. \nL'affondamento dell\"El Qaher\" fu visto dagli israeliani come un modo per \"pareggiare\" la perdita del loro cacciatorpediniere INS \"Eliat\", anch'esso un'unit\u00e0 classe Z ex britannica ceduta nel 1955, affondato il 21 ottobre 1967 dopo essere stato colpito da missili antinave egiziani davanti Porto Said."}
{"id": "9256277", "revid": "27723", "url": "https://it.wikipedia.org/wiki?curid=9256277", "title": "Stazione di Bosco (Scandiano)", "text": ""}
{"id": "9256294", "revid": "124967062", "url": "https://it.wikipedia.org/wiki?curid=9256294", "title": "Nataliya Skakun", "text": "Carriera.\nNata in Russia, nel Territorio dell'Altaj, dove suo padre lavorava, e poi trasferitasi in Ucraina con la sua famiglia, Nataliya Skakun \u00e8 stata campionessa mondiale juniores nel 2001 nei pesi medi.\nPrecedentemente, si era gi\u00e0 affermata tra i seniores avendo conquistato, non ancora diciannovenne, la medaglia di bronzo ai Campionati europei di Sofia 2000 nei pesi leggeri, con il risultato di 195 kg. nel totale.\nQualche mese dopo ha partecipato alle Olimpiadi di Sydney 2000, terminando al 7\u00b0 posto finale con 197,5 kg. nel totale.\nL'anno seguente Skakun \u00e8 passata nella categoria superiore dei pesi medi ottenendo, oltre la vittoria ai campionati mondiali juniores, anche un'altra medaglia di bronzo tra i seniores ai Campionati europei di Tren\u010d\u00edn con 225 kg. nel totale.\nNel 2002 \u00e8 diventata campionessa europea (senior) vincendo la medaglia d'oro ai Campionati europei di Antalya con 240 kg. nel totale.\nNel 2003 si \u00e8 affermata anche a livello mondiale, vincendo la medaglia d'oro ai Campionati mondiali di Vancouver con 247,5 kg. nel totale, dopo aver realizzato il nuovo record mondiale nella prova di slancio.\nAlle Olimpiadi di Atene 2004 Nataliya Skakun \u00e8 riuscita a chiudere il cerchio, aggiudicandosi anche la medaglia d'oro olimpica con 242,5 kg. nel totale, identico risultato della bielorussa Anna Batju\u0161ko, con assegnazione del 1\u00b0 posto all'ucraina grazie al suo peso corporeo inferiore.\nDopo il ritiro dall'attivit\u00e0 agonistica Nayaliya Skakun \u00e8 diventata allenatrice di sollevamento pesi."}
{"id": "9256309", "revid": "1647404", "url": "https://it.wikipedia.org/wiki?curid=9256309", "title": "Infinity (Jaymes Young)", "text": "Infinity \u00e8 un singolo del cantautore statunitense Jaymes Young, pubblicato il 15 dicembre 2021 come primo estratto dal primo album in studio \"Feel Something\".\nDescrizione.\nIl brano, sebbene sia stato pubblicato come traccia dell'album nel 2017, ha guadagnato improvvisa popolarit\u00e0 nel 2021 grazie alla Infinity Challenge divenuta virale su TikTok."}
{"id": "9256315", "revid": "124967410", "url": "https://it.wikipedia.org/wiki?curid=9256315", "title": "Madeleine (fiume)", "text": " \nLa Madeleine \u00e8 un fiume francese che scorre nel dipartimento del Territorio di Belfort. Confluisce con il fiume Saint-Nicolas dando cos\u00ec origine al fiume Bourbeuse. \u00c8 quindi un subaffluente del Rodano attraverso la Saona.\nGeografia.\nLa Madeleine \u00e8 un fiume che nasce a 780\u00a0metri d'altitudine al fondo d'una valle selvaggia del massiccio dei Vosgi, ai piedi del Baerenkopf, situato nel comune di Lamadeleine-Val-des-Anges. Dopo un percorso di 25,4\u00a0km, essa d\u00e0 origine, 440\u00a0metri pi\u00f9 in basso e dopo essersi unita al fiume Saint-Nicolas ad Autrech\u00eane, alla Bourbeuse.\nEssa \u00e8 alimentata da due affluenti principali: il torrente di Bourg-sous-Ch\u00e2telet ad Anjoutey e l'Autruche (13,6\u00a0km) che vi confluisce a Novillard. Il suo bacino idrografico, escluso Autruche, ha una superficie di 45\u00a0km2.\nCome per gli altri fiumi che nascono nel massiccio dei Vosgi (la Savoureuse, la Rosemontoise...), la portata della Madeleine pu\u00f2 variare in grandi proporzioni nel corso dell'anno, passando da un semplice filo d'acqua alla piena con l'aspetto d'una rapida pronta a uscire dal suo letto. La gestione delle rive effettuata dopo la grande esondazione del 1990 limitano i rischi d'inondazione.\nLa Madeleine si caratterizza per la diversit\u00e0 degli ambienti attraversati:\nComuni attraversati.\nLa Madeleine attraversa i quattordici comuni di: Lamadeleine-Val-des-Anges (sorgente), \u00c9tueffont, Anjoutey, Saint-Germain-le-Ch\u00e2telet, Bethonvilliers, Lacollonge, Menoncourt, Phaffans, Bessoncourt, Ch\u00e8vremont, Petit-Croix, Fontenelle, Novillard, Autrech\u00eane (confluenza).\nIdrologia.\nLa Madeleine attraversa una sola zona idrografica, La Madeleine (U231), di 92\u00a0km2 di superficie."}
{"id": "9256321", "revid": "31886", "url": "https://it.wikipedia.org/wiki?curid=9256321", "title": "Maripanthus", "text": "Maripanthus \u00e8 un genere di ragni appartenente alla famiglia Salticidae.\nDistribuzione.\nLe 6 specie sono state reperite in Asia orientale.\nTassonomia.\nPer la descrizione delle caratteristiche di questo genere sono stati esaminati gli esemplari tipo di \"M. draconis\" .\nNon sono stati esaminati esemplari di questo genere dal 2021.\nAttualmente, a gennaio 2022, si compone di 6 specie:"}
{"id": "9256323", "revid": "106376", "url": "https://it.wikipedia.org/wiki?curid=9256323", "title": "San Carlo (Crema)", "text": "San Carlo \u00e8 un quartiere della citt\u00e0 di Crema, nella provincia di Cremona, in Lombardia.\nStoria.\nGi\u00e0 nell'immediato dopoguerra si andava a formare un nuovo reticolo viario volto ad allontanare le auto dal centro murato e dalle vie immediatamente limitrofe. Uno tra i primi interventi fu la costruzione dell\u2019allora detta \u201cCirconvallazione nord\u201d (anno 1946), un'opera assunta dal Genio Civile successivamente denominata via Indipendenza, che raggiungeva il Canale Vacchelli presso il quale fu dismesso il vecchio passaggio a livello di via Caravaggio per realizzarlo lungo la nuova arteria.\nNel 1947 fu la volta della \"circonvallazione sud\", un tracciato stradale che univa via Cremona con viale Europa (da intendersi come l\u2019attuale via Alcide De Gasperi ) lungo la quale fu realizzato un nuovo ponte sul fiume Serio. Successivamente la \"Circonvallazione sud\u201d fu assorbita dalla nuova \u201cdirettissima\u201d Cremona-Milano fortemente voluta dall\u2019amministrazione provinciale di Cremona, la futura Strada statale 415 Paullese.\nConfrontando le riprese aeree \"Volo GAI\" del 1954 con le immagini ortofoto dell\u2019anno 1975 si osserva come via Indipendenza sia stata velocemente urbanizzata in poco pi\u00f9 di vent\u2019anni perdendo le sue caratteristiche di \u201ccirconvallazione\u201d: viene lambita dalle propaggini nord occidentali del nuovo nuovo quartiere di Crema Nuova, ma inizia a svilupparsi un nuovo edificato particolarmente nell\u2019area tra la stessa via Indipendenza, via Treviglio e una strada (interpoderale nel 1954) che corrisponde all'attuale via Paolo Braguti.\nGiusto nel 1975, il 22 marzo, monsignor Carlo Manziana decretava per questa nuova area l\u2019istituzione di una nuova parrocchia intitolandola a San Carlo Borromeo dando cos\u00ec un nome al nascente quartiere che nel corso del successivo ventennio si espanse fino a lambire la Paullese.\nLe funzioni religiose per qualche anno furono celebrate in una struttura provvisoria prefabbricata finch\u00e9 nell\u2019anno 1983 si diede avvio alla nuova chiesa che fu inaugurata il 15 settembre 1985 alla presenza, oltre che delle autorit\u00e0, dei vescovi titolare ed emerito Libero Tresoldi e Carlo Manziana e del nunzio Luigi Dossena. L\u2019edificio fu edificato grazie alla generosit\u00e0 di monsignor Manziana che lo finanzi\u00f2 anche con beni propri, una sorta di testamento da parte del vescovo emerito al quale fu dedicata la piazza antistante l\u2019edificio; al progetto si pervenne mediante concorso cui vinse lo studio di architetti associati composto da Enzo Bettinelli, Giuseppe Dossena e Paolo Marchesetti.\nNell'anno 2018 la diocesi di Crema istituiva l'unit\u00e0 pastorale tra le parrocchie di Crema Nuova, San Carlo Borromeo e Santa Maria dei Mosi.\nMonumenti e luoghi di interesse.\nArchitetture religiose.\nChiesa di San Carlo Borromeo.\nNel quartiere a vocazione esclusivamente residenziale la chiesa con le sue strutture formative e ricreative assume nel contesto urbano un ruolo centrale e aggregativo.\nL\u2019edificio ha una struttura sostenuta da pilastri e travi in cemento armato, con la facciata in cemento a vista e le copertura a falde inclinate; il protiro ha le pareti di fondo rivestite in legno e la falda in contropendenza si salda con quella ascendente dell\u2019aula la quale culmina in un crocifisso.\nNel contesto i volumi disegnano una contrapposizione tra quadrato (dimensione umana della Terra) e triangolo (trascendenza divina), due figure geometriche molto simboliche.\nL\u2019interno \u00e8 ad aula unica con le travi di copertura lignee a vista e tagli laterali che diffondono la luce; i posti a sedere sono collocati in emiciclo attorno all\u2019altare sopraelevato dietro la quale si staglia una parete in doppia cromia.\nOpere d\u2019arte.\nLa chiesa ospita opere d\u2019arte realizzate dallo scultore Mario Toffetti; una di queste \u00e8 il \"Cristo\" dietro l\u2019altare, sopra il tabernacolo (con la porticina che raffigura \"La manna\"); il Crocifisso \u00e8 in bronzo ed \u00e8 alto due metri, rappresentato mentre si stacca dalla croce e risorge.\nToffetti intervenne anche sulla base dell\u2019altare (in marmo rosa) realizzandovi due episodi evangelici: \"La moltiplicazione dei pani e dei pesci\" e \"Le nozze di Cana\". Sempre Toffetti \u00e8 l\u2019autore dell\u2019ambone (con \"Cristo che spiega la Scrittura ai discepoli di Emmaus\") e la parte superiore del battistero in marmo rosa, quest\u2019ultimo collocato tra i due ingressi del protiro.\nAlla sinistra dell\u2019altare \u00e8 appeso un quadro antico della prima met\u00e0 del XVIII secolo raffigurante \"San Carlo Borromeo in adorazione della Croce\" attribuito a Pietro Maggi ; si tratta di una tela che faceva parte di un ciclo proveniente dalla demolita chiesa di San Marino con santi, patroni dell'ordine dei Barnabiti. Quando si decise nel XIX secolo la demolizione della chiesa la serie fu trasferita presso San Benedetto Abate la cui parrocchia don\u00f2 questa opera alla nuova chiesa in occasione della sua consacrazione.\nPoco a destra dell\u2019altare \u00e8 collocata la statua di \"Maria, Madre della Speranza\", opera in terracotta di Maurizio Zurla.\nSul pavimento a destra del presbiterio vi \u00e8 collocato l\u2019organo costruito dalla ditta Inzoli nel 2002: consta di due tastiere di 58 tasti, pedaliera concavo-parallela di 30 pedali. 25 registri con comando a pomolo, divisione tra Bassi e Soprani ai tasti Do3/Do#3. Somieri a tiro, trasmissione meccanica.\nAlle pareti sei quadri con le \"Scene della passione e della Resurrezione\" realizzate da Ugo Bacchetta sulla base del Vangelo secondo Matteo.\nAltre opere d\u2019arte sono collocate nella cappella feriale: una scultura in legno raffigurante la \"Madonna del pellegrino\", una pala raffigurante \"San Carlo Borromeo\" con vesti cardinalizie, quattro pale di Maurizio Zurla raffiguranti alcune scene della vita di Ges\u00f9 (\"La nascita\", \"La crocifissione\", \"La resurrezione\") oltre che \"La discesa dello Spirito Santo sugli Apostoli\".\nCultura.\nIstruzione.\nScuole.\nIl quartiere ospita le due scuole statali dell\u2019infanzia e primaria entrambe dedicate al sacerdote, letterato, educatore, studioso, filantropo e massone Paolo Braguti."}
{"id": "9256325", "revid": "1318658", "url": "https://it.wikipedia.org/wiki?curid=9256325", "title": "Magical Drop", "text": ", spesso citato anche come , \u00e8 una serie di videogiochi rompicapo pubblicati inizialmente per cabinati arcade e successivamente anche per altre piattaforme, tra cui Neo Geo, Super Famicom, Sega Saturn, PlayStation, Bandai WonderSwan, Game Boy Color e Neo Geo Pocket Color. La maggior parte dei capitoli della serie videoludica \u00e8 stata pubblicata da Data East.\nModalit\u00e0 di gioco.\nLo scopo del gioco \u00e8 quello di abbinare per colore le pile di bolle casuali che calano dall'alto e costringere il giocatore avversario (sia esso il computer o un umano) alla sconfitta, che avviene nel momento in cui una delle bolle tocca il fondo dello schermo. Le bolle possono essere raccolte e lasciate cadere dal clown manovrato in basso dal giocatore e vengono distrutte quando tre o pi\u00f9 dello stesso colore vengono messe insieme su un'unica colonna. Le catene si formano quando una singola combinazione di colori genera una reazione a catena di ulteriori combinazioni oppure quando pi\u00f9 gruppi di bolle vengono distrutti in rapida successione; una volta eseguite le catene, esse faranno scendere pi\u00f9 velocemente in basso le pile di bolle dell'avversario.\nNel corso della serie sono comparsi in totale 24 personaggi giocabili, tutti (ad eccezione di Black Pierrot) ispirati ai nomi delle carte dei tarocchi (per la precisione gli Arcani maggiori); tra queste, la carta della Forza \u00e8 l'unica ad essere stata rappresentata da due personaggi all'interno della serie. Ogni personaggio ha uno specifico schema di attacco e le colonne della pila dell'avversario scenderanno a velocit\u00e0 diverse tra loro a seconda del personaggio scelto. Ci\u00f2 provoca una disgiunzione dei colori che potrebbe rendere pi\u00f9 difficile per l'altro giocatore svuotare le proprie pile di bolle.\nStoria.\n\"Magical Drop\" \u00e8 basato su un videogioco chiamato \"Drop-Drop,\" creato dall'azienda russa Russ Ltd.\nNel 1995 Data East pubblic\u00f2 il primo capitolo della serie come versione per cabinati a gettoni del suddetto videogioco, intitolandolo \"Magical Drop\" (al di fuori del Giappone venne ribattezzato \"Chain Reaction\"); esso ricevette delle conversioni per console casalinghe, che per\u00f2 non furono distribuite al di fuori del Giappone. In seguito la serie divenne molto popolare tramite i successivi due capitoli pubblicati per Neo Geo, \"Magical Drop II\" e \"Magical Drop III\", grazie anche alla diffusione della piattaforma Neo Geo. Diversamente dal primo \"Magical Drop\", entrambi furono convertiti per console casalinghe in tutto il mondo, comprese quelle portatili (vennero infatti pubblicati \"Magical Drop Pocket\" per Neo Geo Pocket Color nel 1999 e \"Magical Drop\" per Game Boy Color nel 2000).\nSuccessivamente G-mode acquis\u00ec i diritti intellettuali di \"Magical Drop\", insieme a molti altri franchise e titoli posseduti in precedenza da Data East. Mentre Data East dichiar\u00f2 bancarotta nel 2003, altri editori ripubblicarono i titoli PlayStation \"Magical Drop 3 + Wonderful\" e \"Magical Drop F\". \"Magical Drop II\" e \"Magical Drop III\" erano disponibili anche sul servizio in abbonamento GameTap. Nel 2007 la versione per Super Famicom del primo capitolo di \"Magical Drop\" venne ripubblicata da G-mode in Giappone su Virtual Console per essere giocabile su Nintendo Wii. Nel 2009 vennero pubblicate le versioni di \"Magical Drop\" per smartphone Android e iPhone (rispettivamente nei mesi di maggio e settembre).\nIl 25 maggio 2010 G-mode pubblic\u00f2 su Virtual Console \"Magical Drop II\". Nello stesso anno \"Magical Drop III\" venne incluso all'interno di \"Data East Arcade Classics\", pubblicato su Virtual Console in Giappone il 6 luglio. Durante l'E3 del 2011 UTV Ignition Entertainment annunci\u00f2 un nuovo capitolo della serie, \"Magical Drop V;\" curato dallo sviluppatore francese Golgoth Studio, venne pubblicato esclusivamente per PC il 15 novembre 2012.\nVidegiochi.\n\"Magical Drop\".\nIl primo capitolo della serie, , venne pubblicato per la prima volta in versione arcade nel 1995. Disponeva sia di una modalit\u00e0 per giocatore singolo sia di una modalit\u00e0 per due giocatori. Questo capitolo ebbe una versione aggiornata intitolata , che aggiunge una modalit\u00e0 \"Solo Play\", che sfida i giocatori ad ottenere un punteggio elevato senza dover affrontare il computer come avversario. \"Magical Drop Plus 1!\" venne pubblicato in lingua inglese con il titolo Chain Reaction.\n\"Magical Drop\" ebbe un porting su Super Famicom, che include un \"puzzle mode\" che sfida i giocatori a risolvere schemi preimpostati a partire da un numero limitato di mosse possibili. Il videogioco \u00e8 stato ridefinito per PlayStation e Sega Saturn con diversi personaggi pre-renderizzati. Era previsto un porting su Sega Saturn per il mercato nordamericano, sviluppato da Koei ed annunciato durante l'E3 del 1997, ma alla fine venne annullato. Un porting di questo capitolo \u00e8 stato inserito in \"Magical Drop III + Wonderful\"; esso include la versione PAL di \"Magical Drop\" \"III + Wonderful\", mostrando il titolo \"Magical Drop Plus 1!\" anzich\u00e9 \"Chain Reaction\".\n\"Magical Drop II\".\nIl secondo capitolo della serie, , pass\u00f2 dall'hardware dei cabinati arcade proprietari di Data East al Neo Geo di SNK. Pubblicato per la prima volta nel 1996, si differenzi\u00f2 notevolmente dal precedente \"Magical Drop\", dal momento che qui le bolle normali e le bolle speciali possono essere abbinate insieme, mentre prima ci\u00f2 non era consentito. Anche la modalit\u00e0 \"Solo Play\", ora denominata \"Puzzle Mode\", venne modificata aggiungendo pi\u00f9 righe di bolle da risolvere. Infine, la versione giapponese di \"Magical Drop II\" contiene una terza modalit\u00e0 chiamata \"Hirameki\", che offre schemi preimpostati da risolvere.\n\"Magical Drop II\" venne convertito per Neo Geo CD, Super Famicom e Sega Saturn. Nei porting per Super Famicom e Saturn vennero aggiunte brevi conversazioni tra i personaggi durante gli intermezzi; inoltre la versione per Super Famicom consente anche ai giocatori di regolare i parametri dei personaggi. Nel 2017 la versione per Neo Geo \u00e8 stata ripubblicata su Nintendo Switch, mentre nel 2021 \u00e8 stata inserita all'interno di Nintendo Switch Online un'inedita localizzazione in inglese della versione per Super Famicom.\n\"Magical Drop III\".\nAnche il terzo capitolo di \"Magical Drop\", , pubblicato per la prima volta nel 1997, venne sviluppato per Neo Geo. In esso viene introdotto un terzo pulsante, che consente ai giocatori di aggiungere righe nella propria parte di schermo in qualsiasi momento. Inoltre gli attacchi riversano bolle all'avversario in file non pari che variano in base al personaggio. La modalit\u00e0 \"Hirameki\" viene sostituita dall'\"Adventure Mode\", ovvero un gioco da tavolo che sfida i giocatori a raggiungere Empress prima degli avversari controllati dalla CPU. Nelle versioni in inglese di \"Magical Drop III\" vennero rimossi sia il livello di difficolt\u00e0 pi\u00f9 elevato nella modalit\u00e0 di sfida contro la CPU sia gli avversari nell'\"Adventure Mode\".\nIl videogioco venne convertito su Sega Saturn e su Sony PlayStation (per quest'ultima console vennero realizzate 2 conversioni), insieme a vari altri porting diretti della versione per Neo Geo. La versione per Sega Saturn cambia la velocit\u00e0 e vari altri aspetti del gameplay. Il primo porting per PlayStation, , consente al giocatore di scegliere tra la versione ribilanciata di Saturn e una versione pi\u00f9 fedele a quella arcade; il secondo porting per PlayStation, presenta la modalit\u00e0 di gioco ribilanciata di \"Yokubari Tokudaigou!\" insieme a un porting di \"Magical Drop Plus 1!\". \"Magical Drop III + Wonderful\" venne pubblicato da Swing! Entertainment nelle regioni PAL con il semplice titolo Magical Drop III.\nIl videogioco venne convertito anche su Neo Geo Pocket Color (con il titolo Magical Drop Pocket) e Game Boy Color (con il titolo Magical Drop). La versione per Game Boy Color non include una modalit\u00e0 per sfidare la CPU, pertanto i giocatori ottengono l'accesso all'intero roster di \"Magical Drop III\" semplicemente giocando la modalit\u00e0 a due giocatori.\nNel febbraio 2018 la versione per Neo Geo \u00e8 stata ripubblicata da HAMSTER Co. in tutto il mondo su Nintendo Switch e in Giappone su PlayStation 4 e Xbox One.\n\"Magical Drop F - Daibouken Mo Rakujyanai!\".\nIl quarto capitolo della serie \"Magical Drop\", , venne pubblicata esclusivamente su PlayStation in Giappone nel 1999. Esso presenta l'intero cast di personaggi di \"Magical Drop III\" ed include oggetti specifici per ognuno di essi, offrendo ai giocatori abilit\u00e0 peculiari durante il gioco. In questo capitolo l'\"Adventure Mode\" viene rimpiazzata da una modalit\u00e0 RPG.\nSia la musica sia le grafiche aggiornate di questo capitolo vennero utilizzate in , pubblicato nel 1999 per la console portatile WonderSwan di Bandai.\n\"Magical Drop Touch\".\nIl quinto capitolo venne sviluppato dallo staff di Data East e pubblicato da G-mode il 20 ottobre 2009 per dispositivi iOS e Android. Il videogioco \u00e8 stato specificamente progettato per il touch screen e l'inclinazione dello schermo e incorpora solo 6 personaggi dei primi 2 capitoli. A partire dal 30 marzo 2012 questo titolo non \u00e8 pi\u00f9 disponibile.\n\"Magical Drop V\".\nIl sesto capitolo della serie \"Magical Drop\", , \u00e8 stato sviluppato dallo studio indipendente francese Golgoth e pubblicato da UTV Ignition su Steam nel 2012. Vennero annunciati anche dei porting per Xbox Live Arcade e PlayStation Network, ma alla fine non vennero mai completati. Il gioco presenta una selezione molto pi\u00f9 ridotta di personaggi, non prevede oggetti e non ha il \"Puzzle Mode\"; in compenso introduce nuove modalit\u00e0 di gioco online. Inoltre 3 dei personaggi disponibili provengono da \"Ghostlop,\" un puzzle game sviluppato da Data East nel 1996 ma poi abbandonato e mai pubblicato. Tali personaggi utilizzano le meccaniche di \"Ghostlop\" anzich\u00e9 quelle tradizionali di \"Magical Drop.\"\nAccoglienza.\nIn Giappone, \"Game Machine\" classific\u00f2 \"Magical Drop\" nel numero del 1\u00ba settembre 1995 al 10\u00ba posto tra i videogiochi arcade di maggior successo del mese. Una recensione della versione arcade del gioco originale su \"Next Generation\" affermava: \"\"Chain Reaction\" si sta rivelando piuttosto popolare in Giappone, nonostante questo tipo di gioco sia in circolazione ormai da almeno 5 anni\". Il recensore assegn\u00f2 al gioco 2 stelle su 5, concludendo che \"non \u00e8 brillante n\u00e9 innovativo, certamente non nuovo, ma \u00e8 divertente e crea dipendenza come il sesso dopo pranzo... in un vestito da giullare\". \"Mean Machines\" assegn\u00f2 alla versione per Saturn un voto di 84/100, con i recensori che hanno osservato che il gioco crea dipendenza e offre numerose opzioni, ma \u00e8 frustrante e difficile nella modalit\u00e0 per giocatore singolo. Non erano d'accordo sul fatto che fosse migliore o peggiore del suo concorrente \"Baku Baku Animal\".\nIn Giappone, \"Game Machine\" classific\u00f2 \"Magical Drop II\" nel numero del 1\u00ba maggio 1996 al 5\u00ba posto tra i videogiochi arcade di maggior successo del mese. \"Next Generation\" assegn\u00f2 alla versione per Neo Geo AES di \"Magical Drop II\" 3 stelle su 5, dicendo che diventa monotona dopo un po', ma nel complesso \u00e8 solida e crea dipendenza. Ha scoperto che la qualit\u00e0 pi\u00f9 distintiva del gioco era il suo ritmo accelerato, sottolineando che \"non devi essere preciso come [in] alcuni giochi di puzzle, ma non c'\u00e8 tempo per pensare, solo tempo per fare\". Esaminando la versione per Nintendo Switch, \"Nintendo Life\" lo ha definito \"un vero classico e un gioco imperdibile per i fan dei puzzle game\". Analogamente a \"Next Generation\", il recensore ha affermato che il gioco \u00e8 definito da come ricompensa i riflessi veloci anzich\u00e9 la strategia, in particolare notando che non \u00e8 necessario pianificare le combo come nella maggior parte dei giochi del suo genere, una variazione che ha trovato \"a dir poco esaltante\". Inoltre, elogiando l'atmosfera colorata e la presentazione, la musica accattivante, il multiplayer coinvolgente e l'uso ideale del controller Joycon, gli ha assegnato 8 stelle su 10.\nIn Giappone, \"Game Machine\" classific\u00f2 \"Magical Drop III\" nel numero del 1\u00ba aprile 1997 al 3\u00ba posto tra i videogiochi arcade di maggior successo del mese.\nEngadget e Destructoid diedero a \"Magical Drop V\" recensioni generalmente negative, citando numerosi difetti, la mancanza di funzionalit\u00e0 e meccaniche di base e una traduzione incredibilmente scarsa."}
{"id": "9256327", "revid": "106376", "url": "https://it.wikipedia.org/wiki?curid=9256327", "title": "Chiesa di San Carlo Borromeo (Crema)", "text": ""}
{"id": "9256330", "revid": "767487", "url": "https://it.wikipedia.org/wiki?curid=9256330", "title": "Il cavaliere della strada", "text": "Il cavaliere della strada (\"Street Knight\") \u00e8 un film statunitense del 1993 diretto da Albert Magnoli.\nTrama.\nL'ex poliziotto Jake Barrett che si \u00e8 dimesso dalla polizia di Los Angeles a seguito di un incidente, non riuscendo a salvare un ostaggio che \u00e8 stato ucciso da un criminale e cos\u00ec Barrett ripara auto in un garage di suo padre. Ma, Barrett viene informato da un suo ex collega della situazione in citt\u00e0 cio\u00e8 un conflitto tra due bande rivali i Latin Lords e i Blades, attualmente oggetto di una tregua negoziata dai capi delle rispettive bande. Un gruppo di membri dei Latin Lords vengono quasi sterminati tranne il loro autista Carlos Sanchez che fugge e la strage \u00e8 stata ordita da James Franklin, uno dei criminali pi\u00f9 potenti della citt\u00e0. Barrett incontra la sorella di Carlos, Rebecca che le dice che il fratello \u00e8 scomparso due giorni dopo la strage, inizialmente rifiuta e poi cambia idea prendendo in mano la situazione."}
{"id": "9256332", "revid": "124965696", "url": "https://it.wikipedia.org/wiki?curid=9256332", "title": "Roccabruna (Gironda)", "text": ""}
{"id": "9256336", "revid": "1529788", "url": "https://it.wikipedia.org/wiki?curid=9256336", "title": "Trofeo Melinda 2000", "text": "Il Trofeo Melinda 2000, nona edizione della corsa, si svolse il 31 agosto 2000 su un percorso di 200,6\u00a0km, con partenza da Mal\u00e9 e arrivo a Fondo. La vittoria fu appannaggio dello sloveno Gorazd \u0160tangelj, che complet\u00f2 il percorso in 5h20'26\", alla media di 37,562 km/h, precedendo gli italiani Michele Bartoli e Oscar Mason."}
{"id": "9256337", "revid": "238096", "url": "https://it.wikipedia.org/wiki?curid=9256337", "title": "Palazzo Montevecchio Chiovenda", "text": "Il palazzo Montevecchio, anche noto come palazzo Chiovenda, \u00e8 un edificio rinascimentale situato a Roma, in Piazza Montevecchio 5-7, nel rione Ponte.\nStoria.\nCommittente dell\u2019edificio fu verosimilmente la famiglia dei conti, poi duchi di Montevecchio (un ramo dei Gabrielli di Gubbio), che vollero qui realizzare la loro residenza romana.\nIl progetto, senza certezza documentale, \u00e8 attribuito a Baldassarre Peruzzi; la costruzione fu terminata intorno al 1515. La tradizione vuole che qui abbia avuto la sua prima residenza Raffaello Sanzio appena si trasfer\u00ec a Roma, ospite dei conti di Montevecchio, anch\u2019essi marchigiani. Negli anni seguenti Raffaello avrebbe poi lavorato nella vicina chiesa di Santa Maria della Pace.\nNel XVII secolo vi soggiorn\u00f2 Gregorio Leti, che sotto lo pseudonimo di \u201cAbate Gualdi\u201d, fu tra le maggiori figure del Libertinismo italiano. Sul finire del Settecento (o forse nel primo Ottocento) la propriet\u00e0 pass\u00f2 alla famiglia Chiovenda, originaria della Val d'Ossola. L\u2019edificio \u00e8 oggi suddiviso in abitazioni, mentre il cortile interno, alterato rispetto alla configurazione originaria, \u00e8 sede di officine e botteghe. Il piano terreno ospita il teatro \u201cL\u2019Arciliuto\u201d.\nDescrizione.\nIl palazzo si presenta con una facciata a nove ordini su tre piani. Il basamento \u00e8 a bugne liscie, con tre portali di dimensioni differenti. I piani superiori presentano laterizio a facciavista, e sono suddivisi da lesene in peperino, ioniche al primo piano e corinzie al secondo, ispirate ai modelli del Bramante. Tra queste si aprono finestre incorniciate. Il secondo piano presenta un fregio, anch\u2019esso in laterizio, nel quale si aprono oculi in peperino. Si nota una parziale sopraelevazione ottocentesca.\nIl disegno dell\u2019edificio presenta analogie con quello del Palazzo di Jacopo da Brescia e con il palazzo Missini-Ossoli in Piazza della Quercia."}
{"id": "9256339", "revid": "1186766", "url": "https://it.wikipedia.org/wiki?curid=9256339", "title": "Minacci", "text": ""}
{"id": "9256340", "revid": "458786", "url": "https://it.wikipedia.org/wiki?curid=9256340", "title": "Roger Fernandes", "text": "Carriera.\nCresciuto nel settore giovanile del , debutta in prima squadra il 31 luglio 2021 in occasione dell'incontro di supercoppa portoghese perso 2-1 contro lo divenendo il pi\u00f9 giovane giocatore a debuttare in tale competizione.\nIl 14 agosto 2021 debutta in Primeira Liga sempre contro lo Sporting Lisbona, battendo all'et\u00e0 di 15 anni, 8 mesi e 24 giorni il record di precocit\u00e0 anche in campionato.\nStatistiche.\nPresenze e reti nei club.\n\"Statistiche aggiornate al 9 gennaio 2022.\""}
{"id": "9256341", "revid": "1186766", "url": "https://it.wikipedia.org/wiki?curid=9256341", "title": "Minuccio", "text": ""}
{"id": "9256342", "revid": "2191572", "url": "https://it.wikipedia.org/wiki?curid=9256342", "title": "Mokarta", "text": "Il sito archelogico di Mokarta \u00e8 uno dei pi\u00f9 significativi insediamenti della tarda et\u00e0 del bronzo finora scoperti nella Sicilia occidentale. Il sito \u00e8 sul Monte Mokarta, un rilievo collinare a forma ovale alto 365 m s.l.m. a circa 5 km a sud di Salemi, latitudine 37,803\u00b0 N, longitudine 12,757\u00b0 E. La sua parte pi\u00f9 alta \u00e8 denominata Cresta di Gallo. Il sito archeologico \u00e8 interessato da diversi insediamenti preistorici che coprono un'area di 30 ettari e l'arco temporale a cavallo tra la fine dell'et\u00e0 del bronzo e gli inizi dell'et\u00e0 del ferro.\nCertamente fu il pi\u00f9 grande centro abitato che precede la fondazione di Selinunte. La presenza di una sorgente rende il luogo particolarmente idoneo per l'insediamento di un agglomerato rurale. Scavi recenti nell'abitato di Mokarta hanno messo in luce uno strato di detriti di materiali databili nel corso dell'XI secolo a.C. che dimostrano come il villaggio fu devastato da un incendio e mai pi\u00f9 ricostruito. L'abbandono di Mokarta, oltre che totale e definitivo, fu anche repentino. Infatti lo scheletro di una giovane donna \u00e8 stato rinvenuto davanti all'ingresso di una delle capanne, probabilmente intrappolata dal cedimento del tetto durante la fuga. Tale rinvenimento rafforza la tesi che il villaggio fu distrutto e abbandonato repentinamente.\nSu tutta la vasta superficie del pianoro sommitale non si percepiscono tracce di frequentazione sino al periodo medievale quando nelle vicinanze venne impiantato un castello. Recenti prospezioni geofisiche, carotaggio, analisi delle informazioni d'archivio e confronto con i dati archeologici esistenti mostrano che l'insediamento di Mokarta era molto pi\u00f9 ampio e complesso di quanto si pensava precedentemente e rafforza l'interpretazione secondo la quale pu\u00f2 essere considerato uno degli insediamenti pi\u00f9 importanti della Sicilia occidentale nella tarda et\u00e0 del bronzo.\nL'insediamento era costituito da capanne a pianta circolare con la caratteristica peculiare di avere un doppio ingresso. La vasta necropoli riscontrata lungo i fianchi della collina ha tombe del tipo \u201ca grotticella\u201d ricavate nella roccia. Le tombe a grotticella artificiale, scavate nella roccia, sono circa un centinaio e sono costituite da una piccola cella a pianta circolare (diametro medio 1,50 m) o ellittica. Spesso il prospetto semiellittico o quadrangolare \u00e8 preceduto da un piccolo corridoio (dromos) di accesso, intagliato nella parete rocciosa e con volta a calotta o ogivale. All'interno delle sepolture sono stati rinvenuti i resti di pi\u00f9 inumati con semplici corredi costituiti da vasi, tra i quali ricorrono spesso ciotole carenate e coppe, poste sul lato dei piedi.\nIl Castello di Mokarta.\nNelle vicinanze del sito archeologico fu costruito in et\u00e0 medievale il Castello di Mokarta. Oggi \u00e8 ridotto a un cumulo di macerie, anche se fino all'immediato dopoguerra conservava ancora qualche struttura in elevato. Non \u00e8 stato mai oggetto di studio e di scavo archeologico ed \u00e8 stato genericamente ritenuto di et\u00e0 arabo-normanna. In effetti, questa datazione di tipo approssimativo pu\u00f2 essere scaturita dall'etimologia dello stesso nome, di probabile origine araba. Il monumento fra l'altro attualmente di difficile lettura perch\u00e9 ingombro di massi provenienti dalla spietratura agricola, ma da una sommaria visone dell'area sembra che possa occupare una superficie di circa 500 m\u00b2.\nLa notizia pi\u00f9 antica \u00e8 del 1310, quando un casale chiamato Mucharda fu concesso assieme alle terre da re Federico III d'Aragona a un tale \"Simone de Curtibus\", che in cambio fu obbligato a fornire un cavallo armato ogni 20 onze di rendita della terra. In seguito il casale fu fortificato e quindi indicato come castello che a ogni modo ebbe vita breve e and\u00f2 subito in rovina. Il nome sub\u00ec varie mutazioni, dall'iniziale Mucharda si pass\u00f2 a Moyharda, cos\u00ec chiamato dal Fazzello, successivamente in Moiarda, quindi Moxharta di cui la Baronia appannaggio dei Fardella di Trapani e infine l'attuale Mokarta. L'importanza del castello, e successivamente delle sue rovine, si deve soprattutto alla sua posizione che costituiva un importante punto di riferimento per i topografi dell'epoca."}
{"id": "9256344", "revid": "1186766", "url": "https://it.wikipedia.org/wiki?curid=9256344", "title": "Minuzzo", "text": ""}
{"id": "9256345", "revid": "73843", "url": "https://it.wikipedia.org/wiki?curid=9256345", "title": "Atletica leggera alla XXIII Universiade", "text": "Le gare di atletica leggera alla XXIII Universiade si sono svolte allo Stadio \u0130zmir Atat\u00fcrk di Smirne, in Turchia, dal 15 al 20 agosto 2005."}
{"id": "9256347", "revid": "73843", "url": "https://it.wikipedia.org/wiki?curid=9256347", "title": "Ambasciatori delle Citt\u00e0 anseatiche in Spagna", "text": "L'ambasciatore delle Citt\u00e0 anseatiche in Spagna era il primo rappresentante diplomatico delle Citt\u00e0 anseatiche (Amburgo, Brema e Lubecca) in Spagna.\nLe relazioni diplomatiche iniziarono ufficialmente nel 1649.\nStoria.\nFino alla fine del Medioevo, le relazioni commerciali anseatico-iberiche passavano attraverso il punto commerciale di Bruges. Fu solo con la scoperta dell'America (1492) e la conseguente richiesta dell'Europa settentrionale e centrale di beni coloniali spagnoli che si svilupp\u00f2 una richiesta a partire dalla met\u00e0 del XVI secolo da parte dei cittadini anseatici di stabilire nuove relazioni commerciali pi\u00f9 dirette con la Spagna e il suo impero coloniale. Nel 1606 il consigliere di Lubecca, Heinrich Brockes, si port\u00f2 in viaggio coi suoi colleghi Arnold von Holten di Danzica e Hieronymus Vogler di Amburgo, accompagnati dal sindaco Johann Domann e dal segretario Johannes Conradus e da molti altri funzionari, alla corte di Filippo III di Spagna a Madrid con l'intento di concludere un accordo commerciale. Questo primo contatto ufficiale tra le due entit\u00e0 statali non aveva il carattere di un contratto legale internazionale, ma dava ai mercanti anseatici l'accesso diretto al commercio spagnolo d'oltremare. Negli anni successivi, dal 1607 al 1614, Hans Kampferbeke di Lubecca ag\u00ec come console anseatico in Spagna, Portogallo, Algeria e Galizia, e dal 1630 gli si affianc\u00f2 Augustin Bredimus per la citt\u00e0 di Amburgo.\nPer stabilire effettivamente relazioni indipendenti con la Spagna, le citt\u00e0 anseatiche dovettero superare una serie di ostacoli: a differenza dell'Inghilterra o della Francia, la corte ispano-asburgica di Madrid era alleata e legata dinasticamente con quella imperiale-asburgica di Vienna; il problema della religione era quindi un problema centrale nelle relazioni tra i due paesi, dal momento che le citt\u00e0 anseatiche erano perlopi\u00f9 di fede protestante. Con la firma della pace di Vestfalia (1648) venne aperta la strada alla conclusione di un nuovo trattato commerciale che consentiva alle citt\u00e0 anseatiche di disporre di migliori condizioni per il commercio, dal momento che alla stregua degli olandesi, anche gli anseatici vennero riconosciuti come \"nazione\" in grado di trattare. Nel 1649 venne quindi istituita un'ambasciata permanente delle citt\u00e0 anseatiche presso la corte spagnola di Madrid sotto la guida del \"procuratore generale\" Walter Delbr\u00fcgge. A quel tempo, l'ambasciata anseatica, oltre a quella imperiale, erano l'unica di uno stato tedesco in Spagna; la corona spagnola aveva aperto un'ambasciata ad Amburgo gi\u00e0 dal 1621.\nSempre a partire dal 1649 vennero aperti inoltre i primi consolati anseatici a Cadice ed a Sanlucar (presso il porto di Siviglia). In pochi anni vennero aperte decine di altri consolati anseatici in America meridionale e centrale, in Asia e in tutto l'impero spagnolo, con l'obbiettivo di mantenere inalterate delle condizioni commerciali favorevoli. Amburgo, in particolare, benefici\u00f2 dei buoni rapporti commerciali con la Spagna e alla fine del Seicento poteva dirsi uno dei principali porti al mondo frequentati dai velieri spagnoli insieme a Londra e ad Amsterdam. Nel 1751, sempre beneficiando del forte legame commerciale con la Spagna, le citt\u00e0 della lega anseatica riuscirono a concludere un trattato con i berberi che consent\u00ec loro di sbarcare col commercio anche in Africa settentrionale.\nCon l'entrata in crisi dell'economia spagnola e la dissoluzione del suo enorme impero coloniale nell'Ottocento, l'ambasciata anseatica in Spagna venne affidata all'ambasciatore imperiale in Spagna, per poi essere declassata a consolato generale con sede a Madrid che rimase operativo sino alla costituzione della Confederazione Germanica del nord nel 1867 e poi dell'Impero tedesco nel 1871 quando le funzioni passarono all'ambasciatore tedesco in Spagna."}
{"id": "9256352", "revid": "702184", "url": "https://it.wikipedia.org/wiki?curid=9256352", "title": "Franz Mayr", "text": ""}
{"id": "9256375", "revid": "465169", "url": "https://it.wikipedia.org/wiki?curid=9256375", "title": "Ambasciatori delle Citt\u00e0 anseatiche negli Stati Uniti", "text": "L'ambasciatore delle Citt\u00e0 anseatiche negli Stati Uniti era il primo rappresentante diplomatico delle Citt\u00e0 anseatiche (Amburgo, Brema e Lubecca) negli Stati Uniti.\nLe relazioni diplomatiche iniziarono ufficialmente nel 1794.\nStoria.\nDalla met\u00e0 del XVII secolo, le citt\u00e0 anseatiche di Brema ed Amburgo rispettivamente degli avamposti commerciali per le tratte transatlantiche presso le Tredici Colonie (1607\u20131776). Il vero impulso alle relazioni diplomatiche tra le tre citt\u00e0 anseatiche e le colonie in lotta per l'indipendenza, ad ogni modo, venne da due scozzesi che si incontrarono ad Amburgo e si impegnarono per la \"causa americana\" all'inizio della Guerra d'indipendenza americana (1775\u20131783). John Parish, un mercante di Amburgo naturalizzato cittadino americano, e John Ross, patriota americano e funzionario dei \"Tredici Stati\" presso Parigi, Amsterdam ed Amburgo, si impegnarono per far ottenere rifornimenti e finanziamenti bellici ai patrioti statunitensi, riuscendo pi\u00f9 volte ad aggirare i controlli sulle importazioni e sulle esportazioni fatti eseguire dall'ambasciatore britannico Emanuel Matthias, che aveva sede ad Amburgo. Dopo la ratifica della Costituzione degli Stati Uniti ed il giuramento di George Washington come primo presidente nel 1789, Parish divenne il primo console degli Stati Uniti presso le citt\u00e0 anseatiche e Ross quattro anni venne nominato primo Console Generale anseatico negli Stati Uniti.\nLa missione diplomatica anseatica venne inizialmente posta di sede a Filadelfia, poich\u00e9 quella era la sede del governo americano all'epoca. Con la conclusione di un trattato bilaterale di amicizia, commercio e navigazione tra le citt\u00e0 anseatiche e gli Stati Uniti (1827), la missione diplomatica venne elevata al rango di ambasceria. L'ambasceria rimase operativa sino alla costituzione della Confederazione Germanica del nord nel 1867 (quando vennero rappresentate da Friedrich von Gerolt, ambasciatore della Confederazione Germanica del nord negli Stati Uniti) e poi dell'Impero tedesco nel 1871 quando le funzioni passarono all'ambasciatore tedesco negli Stati Uniti.\nOltre al consolato generale a Filadelfia che continu\u00f2 ad operare anche quando l'ambasciata delle Citt\u00e0 anseatiche venne trasferita nella nuova capitale a Washington D.C., Brema ed Amburgo mantennero dei consolati ad Alessandria, Baltimora, Boston, Charleston, Galveston, Indianola, Mobile, New Orleans, New York, Richmond e San Francisco. Il consolato di Lubecca a Galveston venne chiuso nel 1844."}
{"id": "9256389", "revid": "1318658", "url": "https://it.wikipedia.org/wiki?curid=9256389", "title": "R\u00f3\u017ca Herman", "text": "Nell'anno 1950 ricevette il titolo di International Woman Master dalla FIDE.\nBiografia.\nA giugno del 1935 si ferm\u00f2 come quarta classificata al primo campionato femminile polacco, svoltosi a Varsavia, vinto da Regina Gerlecka. Due mesi dopo ottenne il 6\u00b0 posto al 5\u00b0 Campionato del Mondo femminile a Varsavia (vinse Vera Menchik).\nNel 1936 partecip\u00f2 al torneo internazionale femminile di Semmering in Austria, vinto da Sonja Graf. La Herman arriv\u00f2 undicesima. L'anno successivo, fin\u00ec 6\u00b0 nel secondo campionato femminile polacco, vinto ancora una volta da Gerlecka. Nell'agosto 1937, Herman pareggia con 10-16mo nel 6\u00b0 Campionato del mondo femminile a Stoccolma (vinto da Vera Menchik). Nel 1939 ha pareggiato per 1a-2a con la Gerlecka al campionato femminile di Varsavia.\u00a0\nDopo la seconda guerra mondiale conquist\u00f2 il 16\u00b0 posto al Campionato mondiale femminile di Mosca 1949/50 (vinse Ludmila Rudenko). \u00c8 stata per due volte campionessa polacca femminile a \u0141\u00f3d\u017a 1949 e Torun 1950 e fu finalista a Cz\u0119stochowa nel 1951.\nEra una dottoressa in medicina, e viveva a \u0141\u00f3d\u017a, la sua citt\u00e0 natale."}
{"id": "9256391", "revid": "465169", "url": "https://it.wikipedia.org/wiki?curid=9256391", "title": "Ambasciatori delle Citt\u00e0 anseatiche nel Regno Unito", "text": "L'ambasciatore delle Citt\u00e0 anseatiche nel Regno Unito era il primo rappresentante diplomatico delle Citt\u00e0 anseatiche (Amburgo, Brema e Lubecca) nel Regno Unito (gi\u00e0 regno di Gran Bretagna, gi\u00e0 regno d'Inghilterra).\nLe relazioni diplomatiche iniziarono ufficialmente nel 1680 e rimasero attive sino alla costituzione della Confederazione Germanica del nord nel 1867 e poi dell'Impero tedesco nel 1871 quando le funzioni passarono all'ambasciatore tedesco nel Regno Unito."}
{"id": "9256397", "revid": "125043402", "url": "https://it.wikipedia.org/wiki?curid=9256397", "title": "Ambasciatori sardi in Baviera", "text": "L'ambasciatore sardo in Baviera era il primo rappresentante diplomatico del regno di Sardegna in Baviera.\nLe relazioni diplomatiche iniziarono ufficialmente nel 1816 e rimasero attive sino al 1861 quando il regno di Sardegna venne assorbito nel neonato regno d'Italia e le funzioni di rappresentanza diplomatica passarono all'ambasciatore italiano in Baviera."}
{"id": "9256403", "revid": "1442080", "url": "https://it.wikipedia.org/wiki?curid=9256403", "title": "Sindrome da idrocuzione", "text": "Violenta stimolazione del nervo vago dovuta all'impatto della cute, soprattutto del viso, con acqua fredda, ad esempio durante un tuffo, che riduce drasticamente la frequenza cardiaca e la pressione arteriosa. In alcuni casi pu\u00f2 portare alla perdita di coscienza o causare il vomito."}
{"id": "9256406", "revid": "125067283", "url": "https://it.wikipedia.org/wiki?curid=9256406", "title": "Ambasciatori sardi in Austria", "text": "L'ambasciatore sardo in Austria era il primo rappresentante diplomatico del regno di Sardegna in Austria.\nLe relazioni diplomatiche iniziarono ufficialmente nel 1691 e rimasero attive sino al 1859 quando scoppi\u00f2 la guerra tra regno di Sardegna e Austria. Successivamente alla vittoria sarda nello scontro, il regno di Sardegna venne assorbito nel neonato regno d'Italia e le funzioni di rappresentanza diplomatica passarono all'ambasciatore italiano in Austria."}
{"id": "9256410", "revid": "465169", "url": "https://it.wikipedia.org/wiki?curid=9256410", "title": "Ambasciatori sardi in Prussia", "text": "L'ambasciatore sardo in Prussia era il primo rappresentante diplomatico del regno di Sardegna in Prussia.\nLe relazioni diplomatiche iniziarono ufficialmente nel 1774 e rimasero attive sino al 1861 quando il regno di Sardegna venne assorbito nel neonato regno d'Italia e le funzioni di rappresentanza diplomatica passarono all'ambasciatore italiano in Prussia."}
{"id": "9256413", "revid": "22475", "url": "https://it.wikipedia.org/wiki?curid=9256413", "title": "Shadowhunters - Regina dell'aria e delle tenebre", "text": "Shadowhunters - Regina dell'Aria e delle Tenebre \u00e8 un libro di genere urban fantasy scritto da Cassandra Clare. \u00e8 stato pubblicato in lingua originale il 4 dicembre 2018 e il 19 febbraio 2019 in lingua italiana. \u00e8 il terzo ed ultimo libro della trilogia \"Shadowhunters - Dark Artifices\" e narra gli avvenimenti seguenti a \"Shadowhunters - Signore delle ombre\". \nTrama.\nLa Sala del Consiglio si \u00e8 trasformata in uno scenario in cui \u00e8 stato versato molto sangue ed il Conclave \u00e8 sull'orlo di una guerra civile. I Blackthorn volano a Los Angeles per cercare di scoprire qualcosa su ci\u00f2 che sta rischiando di distruggere gli stregoni. Julian ed Emma cercheranno in tutti i modi di mantenere segreto il loro amore proibito, mentre si lanciano in una missione molto pericolosa nel Regno delle Fate per cercare di recuperare un potente libro di incantesimi. Scopriranno, per\u00f2, dei segreti in grado di annientare l'intero mondo dei Nascosti. Tutto ci\u00f2 li porter\u00e0 in una corsa contro il tempo affinch\u00e9 riescano a salvarsi e a salvare dalla maledizione dei parabatai coloro che amano. "}
{"id": "9256419", "revid": "465169", "url": "https://it.wikipedia.org/wiki?curid=9256419", "title": "Ambasciatori del W\u00fcrttemberg in Baviera", "text": "L'ambasciatore del W\u00fcrttemberg in Baviera era il primo rappresentante diplomatico del W\u00fcrttemberg in Baviera.\nLe relazioni diplomatiche iniziarono ufficialmente nel 1742."}
{"id": "9256428", "revid": "465169", "url": "https://it.wikipedia.org/wiki?curid=9256428", "title": "Ambasciatori del W\u00fcrttemberg in Francia", "text": "L'ambasciatore del W\u00fcrttemberg in Francia era il primo rappresentante diplomatico del W\u00fcrttemberg in Francia.\nLe relazioni diplomatiche iniziarono ufficialmente nel 1650 e rimasero attive sino alla costituzione della Confederazione Germanica del nord nel 1867 e poi dell'Impero tedesco nel 1871 quando le funzioni passarono all'ambasciatore tedesco in Francia."}
{"id": "9256433", "revid": "465169", "url": "https://it.wikipedia.org/wiki?curid=9256433", "title": "Ambasciatori del W\u00fcrttemberg nei Paesi Bassi", "text": "L'ambasciatore del W\u00fcrttemberg nei Paesi Bassi era il primo rappresentante diplomatico del W\u00fcrttemberg nei Paesi Bassi.\nLe relazioni diplomatiche iniziarono ufficialmente nel 1787 e rimasero attive sino alla costituzione della Confederazione Germanica nel 1848 e poi della Confederazione Germanica del nord nel 1867 e poi dell'Impero tedesco nel 1871 quando le funzioni passarono all'ambasciatore tedesco nei Paesi Bassi."}
{"id": "9256434", "revid": "962319", "url": "https://it.wikipedia.org/wiki?curid=9256434", "title": "Skeleton ai XXIV Giochi olimpici invernali", "text": "Le gare di skeleton ai XXIV Giochi olimpici invernali di Pechino in Cina si sono svolte dal 10 al 12 febbraio 2022 sulla pista del National Sliding Centre nella Contea di Yanqing.\nSede di gara.\nTutte le gare di skeleton si sono tenute al National Sliding Centre nell'area montana di Xiaohaituo nella contea di Yanqing, a 74 chilometri nord-ovest di Pechino. L'impianto pu\u00f2 ospitare fino a spettatori, con posti a sedere e i restanti in piedi. La pista che \u00e8 stata usata \u00e8 lunga 1615 metri con una pendenza massima del 18% e 16 curve, delle quali una a 360 grandi che rende questo circuito unico al mondo nel suo genere.\nPartecipanti.\nHanno preso parte alla competizione 50 skeletonisti in rappresentanza di 21 comitati olimpici nazionali. Samoa americane, Porto Rico e Isole Vergini hanno fatto il loro debutto sportivo nella specialit\u00e0 a questa edizione dei Giochi."}
{"id": "9256442", "revid": "465169", "url": "https://it.wikipedia.org/wiki?curid=9256442", "title": "Ambasciatori del W\u00fcrttemberg in Austria", "text": "L'ambasciatore del W\u00fcrttemberg in Austria era il primo rappresentante diplomatico del W\u00fcrttemberg in Austria (gi\u00e0 Impero austriaco, gi\u00e0 Sacro Romano Impero).\nLe relazioni diplomatiche iniziarono ufficialmente nel 1650 e rimasero attive sino al 1894 la delegazione, troppo dispendiosa da mantenere come ambasciata, venne soppressa. Lo stato del W\u00fcrttemberg venne rappresentato dall'ambasciatore tedesco nell'Impero austro-ungarico."}
{"id": "9256445", "revid": "1993636", "url": "https://it.wikipedia.org/wiki?curid=9256445", "title": "Droshak", "text": "Droshak (\"Troshag\", , \"Bandiera\") \u00e8 l'organo ufficiale della Federazione Rivoluzionaria Armena (ARF) pubblicato a Tiflis (1890), Balcani (1890), Ginevra (1892-1914), Parigi (1925-33), Beirut (1969-85), Atene (1986-96), Yerevan (dal 1999).\nStoria.\nFu pubblicato per la prima volta nel 1890 dal fondatore dell'ARF Christapor Mikaelian come mensile, poi come bimestrale, bisettimanale e settimanale. Inizialmente era pubblicato come giornale illegale a Tiflis (Tbilisi) nell'Impero russo, e fu istituito come testata legale a Ginevra nel 1892, dove continu\u00f2 a essere stampato fino al 1914, quando la pubblicazione termin\u00f2 a causa dell'inizio della prima guerra mondiale. L'argomento principale del giornale riguardava le questioni ideologiche del partito e del Movimento di liberazione nazionale armeno. Riprese la pubblicazione a Parigi nel 1925 fino a terminare nuovamente nel 1933. Durante questo periodo, il giornale affront\u00f2 le questioni politiche e ideologiche riguardanti la situazione nell'Armenia sovietica (dove l'ARF era bandita) e i dibattiti tra comunismo e socialismo. Venne rifondato come settimanale a Beirut nel 1969 e fu trasferito ad Atene nel 1986 (dove venne pubblicato con cadenza bisettimanale) dopo il rapimento del suo editore Sarkis Zeitlian. \"Il comitato\" editoriale del Droshak torn\u00f2 in Libano nel 1996, ma la pubblicazione continu\u00f2 ad Atene. Dopo la registrazione ufficiale del \"Droshak\" nella Repubblica di Armenia nel 1999, il comitato editoriale e la pubblicazione si trasferirono a Erevan. Da allora, \u00e8 stampato su base cartacea a cadenza trimestrale e produce pubblicazioni elettroniche settimanali.\nEditori:\ne altri."}
{"id": "9256448", "revid": "767487", "url": "https://it.wikipedia.org/wiki?curid=9256448", "title": "All My Life (film)", "text": "All My Life \u00e8 un film del 2020 diretto da Marc Meyers.\nTrama.\nUn uomo e la sua compagna rimangono scioccati quando ricevono una notizia sconvolgente: a lui \u00e8 stato diagnosticato un cancro al fegato. I loro amici e i loro familiari faranno di tutto per aiutarli e per fare in modo che possano celebrare il matrimonio dei loro sogni col tempo che stringe.\nDistribuzione.\nIl film \u00e8 stato distribuito nelle sale cinematografiche italiane a partire dal 05 agosto 2021."}
{"id": "9256450", "revid": "465169", "url": "https://it.wikipedia.org/wiki?curid=9256450", "title": "Ambasciatori del W\u00fcrttemberg in Prussia", "text": "L'ambasciatore del W\u00fcrttemberg in Prussia era il primo rappresentante diplomatico del W\u00fcrttemberg in Prussia.\nLe relazioni diplomatiche iniziarono ufficialmente nel 1720."}
{"id": "9256455", "revid": "22475", "url": "https://it.wikipedia.org/wiki?curid=9256455", "title": "Air West", "text": "L'Air West \u00e8 una compagnia aerea con sede a Khartoum, in Sudan. Opera servizi passeggeri nazionali e collegamenti charter-cargo internazionali. La sua base principale \u00e8 l'aeroporto internazionale di Khartoum, con l'aeroporto internazionale di Sharjah come hub.\nQuesta compagnia aerea non ha collegamenti con la Hughes Airwest, che in precedenza operava negli Stati Uniti come Air West.\nAir West \u00e8 compresa tra i vettori aerei banditi dall'Europa.\nStoria.\nLa compagnia aerea \u00e8 stata fondata nell'aprile 1992 e ha iniziato ad operare nell'ottobre dello stesso anno.\nIncidenti.\nIl 24 gennaio 2007 il volo Air West 612, un Boeing 737 con 95 passeggeri e 8 membri dell'equipaggio, \u00e8 stato dirottato e portato nella capitale ciadiana di N'Djamena. L'aereo, diretto alla citt\u00e0 di Al-Fashir, era decollato da Khartum alle 8:30. Il controllo del traffico aereo aveva prove di un solo dirottatore a bordo dell'aereo. Il dirottatore 24enne, Mahamat Abdelatif Mahamat, era armato con una pistola e diversi coltelli. Aveva chiesto che l'aereo fosse portato in Gran Bretagna. Rendendosi conto che non c'era abbastanza carburante per atterrare a Londra, chiede di essere trasportato in aereo a Bangui o N'Djamena. L'aereo atterra in sicurezza a N'Djamena e tutti i passeggeri vengono rilasciati. Il dirottatore chiese solo garanzie per la sua sicurezza all'ambasciata francese e l'asilo politico nel Regno Unito. Le richieste del dirottatore non vengono ascoltate, e l'uomo viene arrestato dopo venti minuti di trattative sul campo.\nDestinazioni.\nAir West fornisce servizi pubblici verso il Sudan, l'Egitto e l'Arabia Saudita.\nFlotta.\nLa flotta di Air West \u00e8 composta dai seguenti aeromobili (almeno fino al 4 aprile 2018), per un totale di 7 velivoli:"}
{"id": "9256469", "revid": "465169", "url": "https://it.wikipedia.org/wiki?curid=9256469", "title": "Ambasciatori del W\u00fcrttemberg in Russia", "text": "L'ambasciatore del W\u00fcrttemberg in Russia era il primo rappresentante diplomatico del W\u00fcrttemberg in Russia.\nLe relazioni diplomatiche iniziarono ufficialmente nel 1782 e rimasero attive sino al 1894 la delegazione, troppo dispendiosa da mantenere come ambasciata, venne soppressa. Lo stato del W\u00fcrttemberg venne rappresentato dall'ambasciatore tedesco in Russia. Vennero istituiti dei consolati a Mosca, Riga e Odessa."}
{"id": "9256471", "revid": "465169", "url": "https://it.wikipedia.org/wiki?curid=9256471", "title": "Ambasciatori del W\u00fcrttemberg nel Regno Unito", "text": "L'ambasciatore del W\u00fcrttemberg nel Regno Unito era il primo rappresentante diplomatico del W\u00fcrttemberg nel Regno Unito.\nLe relazioni diplomatiche iniziarono ufficialmente nel 1814 e rimasero attive sino al 1840 quando la delegazione, troppo dispendiosa da mantenere come ambasciata, venne soppressa."}
{"id": "9256472", "revid": "57342", "url": "https://it.wikipedia.org/wiki?curid=9256472", "title": "Fortunato Messa", "text": "Biografia.\nAvvocato e funzionario in servizio al Ministero dell'interno. Combatt\u00e9 nella prima guerra mondiale e ricevette l'invalidit\u00e0 di guerra, oltre che varie onorificenze come grand'ufficiale della Corona d'Italia, cavaliere dei Santi Maurizio e Lazzaro e grand'ufficiale di San Gregorio Magno.\nFu sindaco di Teano e primo presidente della Provincia di Caserta dopo la ricostituzione dei consigli provinciali nel 1952.\nFond\u00f2 nel 1952 la Societ\u00e0 di storia patria di Caserta e ne fu il primo presidente fino al 1962."}
{"id": "9256473", "revid": "465169", "url": "https://it.wikipedia.org/wiki?curid=9256473", "title": "Ambasciatori del Brunswick in Prussia", "text": "L'ambasciatore del Brunswick in Prussia era il primo rappresentante diplomatico del ducato di Brunswick (gi\u00e0 ducato di Brunswick-Wolfenbuttel) in Prussia.\nLe relazioni diplomatiche iniziarono ufficialmente nel 1747.\nDucato di Brunswick.\n\"1849\u20131851: keine Beziehungen\" "}
{"id": "9256477", "revid": "1993636", "url": "https://it.wikipedia.org/wiki?curid=9256477", "title": "Hairenik", "text": "Hairenik (che significa \"patria\") \u00e8 un settimanale in lingua armena pubblicato dalla Hairenik Association a Watertown, Massachusetts, negli Stati Uniti.\nIl giornale, al servizio della comunit\u00e0 armena americana, fu istituito come settimanale il 1\u00b0 maggio 1899 a New York, rendendolo una delle pubblicazioni armene pi\u00f9 longeve. Si trasfer\u00ec a Boston, Massachusetts nel 1900, poi a Watertown nel 1986.\nNel giugno 1913 inizi\u00f2 a essere pubblicato una volta ogni due giorni e nel dicembre 1915 divenne un quotidiano, con pubblicazione continua come tale fino al 1991, quando fu ridotto alla pubblicazione settimanale a causa del calo dei lettori.\nEbbe il coinvolgimento di figure nazionali armene di spicco in qualit\u00e0 di redattori, come Arshak Vramian (1900\u20131907), Siamanto (1909\u20131911), Simon Vratsian (1911\u20131914), e Rouben Darbinian (1922\u20131968).\nHairenik pubblic\u00f2 i primi racconti di William Saroyan, come \"The Broken Wheel\" (1933), scritto con lo pseudonimo di \"Sirak Goryan\".\nAltre pubblicazioni dell'Associazione Hairenik.\nL'Hairenik Association Inc ha anche pubblicato :"}
{"id": "9256480", "revid": "1318658", "url": "https://it.wikipedia.org/wiki?curid=9256480", "title": "Herne Hill", "text": "Herne Hill \u00e8 un distretto nel sud di Londra, in Inghilterra, vicino a Brixton. Si trova a cavallo del confine tra i distretti di Lambeth e Southwark. La zona contiene una strada e una stazione ferroviaria omonime.\nStoria.\nL'area ora conosciuta come Herne Hill faceva parte della tenuta di Milkwell, che esisteva almeno dal 1291 ed era un misto di fattorie e boschi fino alla fine del XVIII secolo. Era divisa tra le parrocchie civili di Camberwell e Lambeth. Nel 1783 un commerciante di legname, Samuel Sanders, acquist\u00f2 la terra ora occupata da Denmark Hill e Herne Hill; inizi\u00f2 quindi a vendere grandi appezzamenti di terreno a famiglie benestanti.\nI primi riferimenti documentati al nome \"Herne Hill\" si trovano in due polizze assicurative antincendio emesse nel 1792; le ortografie originarie erano \"Hearns\" e \"Herns\" Hill. \nEntro la met\u00e0 del XIX secolo, la strada che portava dall'attuale Herne Hill Junction a Denmark Hill era fiancheggiata da grandi complessi residenziali e l'area era diventata un prospero sobborgo per la classe mercantile. (John Ruskin trascorse parte della sua infanzia in una casa a Herne Hill).\nHerne Hill fu trasformata dall'arrivo della ferrovia nel 1862. L'accesso conveniente e conveniente alla stazione Victoria, alla City di Londra, al Kent e al sud-ovest di Londra increment\u00f2 la domanda di alloggi per il ceto medio; le strade con case a schiera che oggi caratterizzano la zona furono costruite nei decenni successivi all'apertura della stazione di Herne Hill e le vecchie propriet\u00e0 furono interamente ricostruite.\nPunti di riferimento locali.\nIl quartiere contiene il parco di Brockwell, di 50.8 ettari, e su una cui collina si trova la Brockwell Hall, un monumento protetto costruito nel 1831. La sala e il terreno circostante furono aperti al pubblico nel 1891 dopo essere stati acquistati dal Consiglio della Contea di Londra. Il parco ospita anche una piscina all'aperto costruita nel 1937 e che si affaccia su Dulwich Road.\nLa stazione ferroviaria di Herne Hill su Railton Road fu inaugurata nel 1862; l'edificio in mattoni, in stile neogotico, \u00e8 protetto. \nIl pub Half Moon, situato su Half Moon Lane, fu costruito nel 1896 (sebbene sul sito sia esistita una taverna dal 17\u00b0 secolo) ed \u00e8 anch'esso un monumento protetto dal 1998. Ha ospitato una palestra di boxe per pi\u00f9 di cinquant'anni.\nLa Chiesa di San Paolo a Herne Hill fu originariamente costruita da G. Alexander nel 1843 al costo di 4958 sterline e fu ricostruita dall'architetto gotico George Edmund Street nel 1858 dopo che un incendio la rase al suolo. \u00c8 oggi un moumento protetto di grado II*.\nTrasporto.\nDalla stazione di Herne Hill partono treni diretti alle stazioni di Blackfriars, Farringdon, St. Pancras, Victoria e aeroporto di Luton.\nLa stazione della metropolitana pi\u00f9 vicina \u00e8 Brixton, sulla linea Victoria.\nIl quartiere \u00e8 inoltre servito da numerose linee di autobus londinesi, tra cui tre linee notturne."}
{"id": "9256481", "revid": "465169", "url": "https://it.wikipedia.org/wiki?curid=9256481", "title": "Ambasciatori del Brunswick in Austria", "text": "L'ambasciatore del Brunswick in Austria era il primo rappresentante diplomatico del ducato di Brunswick (gi\u00e0 ducato di Brunswick-Wolfenbuttel) in Austria (gi\u00e0 Impero austriaco).\nLe relazioni diplomatiche iniziarono ufficialmente nel 1826 e terminarono nel 1887 per la chiusura dell'ambasciata a Vienna a causa degli alti costi di mantenimento."}
{"id": "9256483", "revid": "404449", "url": "https://it.wikipedia.org/wiki?curid=9256483", "title": "Mario Sementini", "text": "Biografia.\nDirigente e funzionario, fu presidente dell'Ente comunale di assistenza e vice-pretore di Capua.\nDal 1954 al 1956 fu presidente della Provincia di Caserta, secondo presidente dopo la ricostituzione dei consigli provinciali, succeduto a Fortunato Messa. Nel 1957 venne eletto sindaco di Capua."}
{"id": "9256486", "revid": "2196201", "url": "https://it.wikipedia.org/wiki?curid=9256486", "title": "Ponte di Bickenbach", "text": "Il ponte sulla palude (Sumpfbr\u00fccke) di Bickenbach era una costruzione di epoca romana edificata nella zona del Ried dell'Assia e veniva utilizzato sia per scopi militari che civili.\nEsso si trovava nel distretto di Darmstadt-Dieburg, vicino a Bickenbach, sulla stradina di montagna che portava ai campi aperti \"Schliffslache\", una zona paludosa ai margini del cono alluvionale degli affluenti Madau e Neckar. \nIl ponte faceva parte della strada romana che collegava Gernscheim a Dieburg e conduceva al Castellum di Allmenfeld, situato all'estremit\u00e0 della palude.\nPurtroppo, ad oggi, nessuna parte della struttura \u00e8 visibile in superfice. \nLa ricerca.\nNel 1934 i lavoratori del Reichsarbeitsdienst (RAD) scoprirono diversi pali in legno di quercia nell'area \"Schiffslache\" mentre costruivano dei canali di scolo in un'area paludosa vicino a Bickenbach.\nSi presume che ci fosse una vecchia passerella che attraversava il terreno paludoso. Nel 1967 furono scoperti altri pali nella zona circostante.\nIl primo tentativo di scavo fu messo in atto dalla filiale di Darmstadt dell'Ufficio statale per la conservazione \ndei monumenti dell'Assia (LfD), diretto da Warner Jorns. \nL' \"Associazione per la preistoria e la storia antica di Bergstrasse\" effettu\u00f2 ulteriori scavi nel 1969 e nel 1976, mentre l'LdF dell'Assia analizz\u00f2 nuovamente il luogo del ritrovamento nel 1997. \nLa struttura.\nSecondo i risultati emersi dalle indagini archeologiche, la struttura del ponte era lunga circa 300 metri ed era costituita da oltre 300 pali di quercia piantati verticalmente nel terreno. \nOltre al Castellum di Allmenfeld, nelle immediate vicinanze del ponte si trovava anche la \"Villa rustica\" \"Steinmauer\". \nInoltre, una costruzione simile al ponte di Ried dell'Assia, risalente al periodo romano, si trovava nei pressi di Riedstadt-Goddelau, nella piana \"del pascolo notturno\".\nDatazione.\nStudi dendrocronologici condotti sui pali lignei hanno dimostrato che il bosco di querce fu abbattuto nell'anno 145 \u00b1 5 d.C. \nSono stati inoltre analizzati anche dei legni teneri che hanno confermato l'esistenza di un'altra costruzione precedente al ponte, risalente al periodo vespasiano.\nNumerosi reperti provenienti dai dintorni del ponte, tra cui 11 monete e altrettante fibule, suggeriscono che l'impianto sia stato portato a compimento durante la prima occupazione romana.\nIl ponte fu probabilmente abbandonato gi\u00e0 alla fine del II secolo e fu poi sostituito da un terrapieno stradale.\nProtezione dei monumenti.\nIl ponte romano di Bieckenbach \u00e8 considerato monumento commemorativo ai sensi della legge sulla protezione dei monumenti dell'Assia. Le indagini e la raccolta sistematica dei reperti sono soggette ad autorizzazione, pertanto \u00e8 necessario segnalare alle autorit\u00e0 qualsiasi ritrovamento casuale.\nVoci correlate.\nCoordinate: 49\u00b0\u00a046\u2032\u00a07,2\u2033\u00a0N, 8\u00b0\u00a033\u2032\u00a045\u2033\u00a0O"}
{"id": "9256487", "revid": "661526", "url": "https://it.wikipedia.org/wiki?curid=9256487", "title": "E.e. cummings", "text": ""}
{"id": "9256488", "revid": "1442080", "url": "https://it.wikipedia.org/wiki?curid=9256488", "title": "Polizia Ausiliaria Lettone", "text": "La Polizia Ausiliaria Lettone fu una formazione paramilitare formata da volontari lettoni, creata dalle autorit\u00e0 naziste tedesche occupanti nel giugno 1941. Faceva parte della Schutzmannschaft (\"Shuma\"), la polizia organizzata dai tedeschi nei territori occupati e subordinata all'Ordnungspolizei (\"Orpo\"). Alcune unit\u00e0 della polizia ausiliaria lettone furono coinvolte nell'Olocausto: in particolare, una delle sue unit\u00e0, il Commando Ar\u0101js, fu nota per aver ucciso civili durante l'occupazione, per lo pi\u00f9 ebrei, ma anche comunisti e rom.\nOltre alla polizia regolare, in genere di pattuglia nelle citt\u00e0 e nei villaggi, furono formati altri 30 battaglioni di polizia. Queste unit\u00e0 mobili svolsero i compiti di guardia degli obiettivi strategici o di costruzione delle fortificazioni, parteciparono alle operazioni contro i partigiani e combatterono sul fronte orientale.\nFormazione di unit\u00e0.\nLe forze di polizia ausiliarie furono costituite principalmente da coloro che prestarono servizio nella polizia lettone, nell'esercito e nell'organizzazione della milizia durante la precedente occupazione sovietica del 1940. Entro la prima settimana dell'occupazione tedesca, Franz Walter Stahlecker, leader dell'Einsatzgruppe A, incaric\u00f2 il tenente colonnello Voldem\u0101rs Veiss di organizzare una forza di polizia che operasse sotto il comando delle SS. Una delle prime unit\u00e0 formate nacque a Daugavpils, citt\u00e0 raggiunta dalle forze tedesche il 28 giugno 1941, sei giorni dopo il lancio dell'Operazione Barbarossa: Roberts Bluzmanis fu nominato capo della polizia ausiliaria lettone di Daugavpils. \nUna forza di polizia ausiliaria fu creata a Riga sotto gli auspici nazisti il 3 luglio 1941, guidata dal capitano lettone P\u0113terson. Secondo un rapporto tedesco del 16 luglio 1941, questa unit\u00e0 ausiliaria cont\u00f2 240 uomini in sei distretti di polizia, con alcuni membri assegnati al lavoro di Kriminalpolizei (\"KriPo\") e Sicherheitspolizei (\"SiPo\").\nLa polizia ausiliaria lettone fu solitamente incaricata dell'arresto degli ebrei e dello scavo delle fossecomuni. Una delle pi\u00f9 famigerate di queste esecuzioni fu la strage di Liep\u0101ja del 12 dicembre 1941. Qui, come nel caso delle piccole citt\u00e0, fu coinvolta direttamente la polizia ausiliaria lettone, partecipando all'arresto degli ebrei e contribuendo con un plotone di esecuzione a \u0160\u0137\u0113de.\nIl primo battaglione di polizia \"Schutzmannschaft\" fu creato nel settembre 1941 e inviato sul fronte orientale il 21 ottobre. Il secondo battaglione di polizia lettone part\u00ec alla volta della Bielorussia il 28 dicembre 1941. Il terzo fu inviato sul fronte di Leningrado il 30 marzo 1942, ma in realt\u00e0 arriv\u00f2 in prima linea a luglio. Il fronte intorno a Leningrado fu tenuto non solo da tedeschi e finlandesi, ma anche da norvegesi, olandesi, danesi, belgi, lituani, estoni e dalla divisione blu spagnola. In poco tempo al 21\u00b0 battaglione si un\u00ec un altro battaglione lettone il cui comandante, il capitano Praudi\u0146\u0161, fu presto arrestato per commenti anti-tedeschi, condannato a morte da un tribunale militare tedesco e salvato dalle vigorose proteste della gestione lettone. Praudi\u0146\u0161 fu privato del suo grado e torn\u00f2 al fronte come soldato; successivamente riguadagn\u00f2 il suo grado e comand\u00f2 un reggimento lettone in Curlandia nel 1945 ricevendo diverse decorazioni tedesche di alto livello.\nSecondo \"Il Guardian\":\nBattaglioni di polizia.\nAttivit\u00e0.\nNel luglio 1942, il 22\u00b0 battaglione Daugava e il 272\u00b0 Daugavgr\u012bva furono inviati a Varsavia dove svolsero diversi compiti di guardia sul perimetro esterno del ghetto di Varsavia. Il 22\u00b0 battaglione partecip\u00f2 anche nel trasporto dei convogli di detenuti dal ghetto al campo di sterminio di Treblinka. Nel febbraio-marzo 1943, otto battaglioni lettoni presero parte all'operazione Winterzauber vicino al confine tra Bielorussia e Lettonia, provocando l'incendio di 439 villaggi, da a morti, con oltre prigionieri messi ai lavori forzati o imprigionati nel campo di concentramento di Salaspils.\nNel 1943, ci furono 29 battaglioni di polizia lettoni sparsi in tutta l'Unione Sovietica occupata dai tedeschi, da Leningrado alla Crimea. Ad esempio, il 17\u00b0 Battaglione combatt\u00e9 a Kharkov, il 23\u00b0 in Crimea. Nel 1944, la forza di occupazione in collaborazione con la gestione lettone, form\u00f2 un totale di 33 battaglioni di polizia ausiliari. \nRapporti con i tedeschi.\nI battaglioni di polizia furono scarsamente armati: a volte dovettero persino rubare le armi dai depositi dei rifornimenti tedeschi. Per migliorare la potenza di fuoco del 26\u00b0 battaglione, il caporale \u017danis Butkus dissotterr\u00f2 le armi che aveva catturato a capo di un gruppo di partigiani nel giugno e luglio 1941 e che aveva nascosto ai tedeschi. \nNon tutto il servizio di polizia fu svolto in prima linea e le azioni nelle retrovie portarono spesso in conflitto lettoni e tedeschi. I lettoni non avevano alcun desiderio di combattere contro i partigiani nazionali (polacchi, ucraini, ecc.) in armi sia contro i tedeschi che contro i sovietici. Ad esempio, i battaglioni lettoni di stanza per un po' vicino a Vilnius stabilirono comunicazioni segrete con i partigiani polacchi e accettarono di non attaccarsi a vicenda (quando i polacchi scambiarono una compagnia lettone per tedeschi e li attaccarono, in seguito si scusarono). Un battaglione dall'altro lato dell'ex confine lettone-polacco imped\u00ec all'SD tedesco di raccogliere e inviare delle donne polacche in Germania nel settembre 1943.\nRistrutturazione.\nNel 1942, il 19\u00ba e il 21\u00ba battaglione di polizia lettone furono assegnati alla 2\u00aa brigata di fanteria delle SS. La brigata fu una formazione internazionale comprendente anche legioni volontarie olandesi, fiamminghe e norvegesi. Impressionato dalla condotta dei battaglioni lettoni, Heinrich Himmler cambi\u00f2 la 2\u00aa brigata di fanteria delle SS in una brigata lettone e allo stesso tempo gett\u00f2 le basi per una divisione lettone.\nGli esistenti 18\u00ba, 24\u00ba e 26\u00ba battaglione di polizia lettone in servizio sul fronte di Leningrado furono usati per formare il 2\u00ba reggimento di volontari delle SS. Furono quindi inviati per l'addestramento a Krasnoye Selo, dove Himmler aggiunse alla brigata il 16\u00ba battaglione di polizia lettone a febbraio. Il 18 maggio 1943, questi battaglioni lettoni insieme agli altri tre battaglioni della legione lettone furono incorporati nella 2\u00aa brigata di fanteria delle SS e ribattezzata come 2\u00aa brigata lettone delle SS (poi 19\u00aa divisione \"Waffen Grenadier\" delle SS, cio\u00e8 2\u00aa lettone). \nIl 1\u00b0 agosto 1943 quattro battaglioni (278\u00ba Sigulda, 278\u00ba Dobele, 276\u00ba Kuld\u012bga e 312\u00ba) furono incorporati nel 1\u00ba reggimento di polizia di Riga, il \"Lettisches Freiwilligen Polizei Regiment 1 Riga\". Nel febbraio 1944 vennero formati altri due reggimenti: il 2\u00ba Liep\u0101ja (dal 22\u00ba Daugava, 25\u00ba Abava, 313\u00ba e 316\u00ba battaglione) e il 3\u00ba C\u0113sis (dal 317\u00ba, 318\u00ba e 321\u00ba battaglione). Dal luglio 1944, tutti e tre i reggimenti furono coinvolti in battaglie vicino a Daugavpils dove subirono pesanti perdite. Altri sei battaglioni (20\u00ba, 23\u00ba, 267\u00ba, 269\u00ba, 322\u00ba e 271\u00ba) continuarono a combattere nella Sacca di Curlandia fino alla capitolazione.\nAttivit\u00e0 del dopoguerra.\n\u00c8 stato riferito della presenza di ex membri della polizia ausiliaria lettone negli Stati Uniti sfuggiti ai procedimenti giudiziari per crimini di guerra. Tra questi Edgars Inde, che si dice abbia nascosto la sua partecipazione a crimini di guerra quando arriv\u00f2 negli Stati Uniti nel 1949 e chiese la naturalizzazione: il sig. Inde, divenuto cittadino nel 1955, neg\u00f2 l'accusa."}
{"id": "9256489", "revid": "1305887", "url": "https://it.wikipedia.org/wiki?curid=9256489", "title": "Proibizionista", "text": ""}
{"id": "9256490", "revid": "344503", "url": "https://it.wikipedia.org/wiki?curid=9256490", "title": "Stardust (film 2020)", "text": ""}
{"id": "9256492", "revid": "775372", "url": "https://it.wikipedia.org/wiki?curid=9256492", "title": "Alleanza militare", "text": "Lalleanza militare \u00e8 definita come un accordo politico che mira all'associazione di due o pi\u00f9 stati per concentrare gli sforzi al servizio di una condotta comune di importanza politica. Il concetto di alleanza deve verificare una serie di condizioni. La sua fonte deve essere un trattato internazionale e il suo fine la concertazione di un'azione comune. \u00c8 anche un atto politico che comporta determinati obblighi reciproci.\nUno degli esempi dell'alleanza storica erano la Triplice alleanza del 1788 o della Triplice intesa del 1907. Il pi\u00f9 conosciuto nella storia era, senza dubbio, il Patto di Varsavia; una delle organizzazioni di difesa militare del periodo dell'Unione Sovietica. Dopo la caduta dell'Unione Sovietica, al suo posto, nasce l'Organizzazione del trattato di sicurezza collettiva, l'organizzazione di difesa della Comunit\u00e0 degli Stati Indipendenti. In Europa e gli Stati Uniti hanno creato la NATO nel periodo dei due blocchi, oltre a quella orientale, era il blocco occidentale. Mentre il Southeast Asia Treaty Organization dur\u00f2 dal 1954 al 1977 durante il periodo della guerra vietnamita."}
{"id": "9256493", "revid": "73843", "url": "https://it.wikipedia.org/wiki?curid=9256493", "title": "Atletica leggera alla XXIV Universiade", "text": "Le gare di atletica leggera alla XXII Universiade si sono svolte allo Stadio Thammasat presso Bangkok, in Thailandia, dal 9 al 14 agosto 2007."}
{"id": "9256494", "revid": "465169", "url": "https://it.wikipedia.org/wiki?curid=9256494", "title": "Ambasciatori del Meclemburgo in Prussia", "text": "L'ambasciatore del Meclemburgo in Prussia era il primo rappresentante diplomatico dei granducati di Meclemburgo-Schwerin e Meclemburgo-Strelitz in Prussia.\nLe relazioni diplomatiche iniziarono ufficialmente nel 1794."}
{"id": "9256500", "revid": "135224", "url": "https://it.wikipedia.org/wiki?curid=9256500", "title": "Manufacturing Resources Planning", "text": ""}
{"id": "9256501", "revid": "228587", "url": "https://it.wikipedia.org/wiki?curid=9256501", "title": "Ambasciatori del Meclemburgo in Austria", "text": "L'ambasciatore del Meclemburgo in Austria era il primo rappresentante diplomatico dei granducati di Meclemburgo-Schwerin e Meclemburgo-Strelitz in Austria.\nLe relazioni diplomatiche iniziarono ufficialmente nel 1808 per il Meclemburgo-Schwerin e nel 1818 per il Meclemburgo-Strelitz e terminarono nel 1871 quando, con la costituzione dell'Impero tedesco, le funzioni di rappresentanza passarono all'ambasciatore tedesco in Austria."}
{"id": "9256504", "revid": "344503", "url": "https://it.wikipedia.org/wiki?curid=9256504", "title": "The United States vs. Billie Holiday", "text": ""}
{"id": "9256505", "revid": "1571097", "url": "https://it.wikipedia.org/wiki?curid=9256505", "title": "Coverage (Maya Hawke)", "text": "Coverage \u00e8 un singolo della cantante statunitense Maya Hawke, pubblicato il 22 aprile 2020 come secondo estratto dal primo album in studio \"Blush\".\nDescrizione.\nLa Hawke in un comunicato ha commentato cos\u00ec il brano: "}
{"id": "9256506", "revid": "6923", "url": "https://it.wikipedia.org/wiki?curid=9256506", "title": "Marco Antonio Fusco", "text": "Biografia.\nNato a San Nicola la Strada nel 1904, esercit\u00f2 la professione di ingegnere e dirigente.\nFu un esponente del Partito Liberale Italiano, e venne eletto sindaco di Caserta nel 1952, rimanendo in carica fino al 1956.\nDal 1956 al 1970 fu presidente della Camera di commercio, industria, artigianato e agricoltura di Caserta."}
{"id": "9256509", "revid": "72396", "url": "https://it.wikipedia.org/wiki?curid=9256509", "title": "Magical Drop II", "text": ""}
{"id": "9256510", "revid": "72396", "url": "https://it.wikipedia.org/wiki?curid=9256510", "title": "Magical Drop III", "text": ""}
{"id": "9256512", "revid": "628767", "url": "https://it.wikipedia.org/wiki?curid=9256512", "title": "Rondone golabianca", "text": ""}
{"id": "9256514", "revid": "144796", "url": "https://it.wikipedia.org/wiki?curid=9256514", "title": "Ambasciatori sassoni presso la dieta del Sacro Romano Impero", "text": ""}
{"id": "9256515", "revid": "716642", "url": "https://it.wikipedia.org/wiki?curid=9256515", "title": "Palmar\u00e8s dell'Ipswich Town Football Club", "text": "L'Ipswich Town Football Club, meglio noto come Ipswich Town, \u00e8 una societ\u00e0 calcistica inglese con sede nella citt\u00e0 di Ipswich, nella contea del Suffolk.\nNella stagione 1961-1962, all'esordio assoluto in massima serie, vinse il primo e, ad oggi, unico campionato della sua storia. Il periodo di maggior successo del club fu per\u00f2 tra la fine degli anni settanta e l'inizio degli anni ottanta, sotto la guida di Sir Bobby Robson, quando vinse la FA Cup (1977-1978) e la Coppa UEFA (1980-1981)."}
{"id": "9256533", "revid": "901470", "url": "https://it.wikipedia.org/wiki?curid=9256533", "title": "Italia ai XXIV Giochi olimpici invernali", "text": "L'Italia ha partecipato ai XXIV Giochi olimpici invernali, che si sono svolti dal 4 al 20 febbraio 2022 a Pechino in Cina, con una delegazione composta da centodiciotto atleti, settantadue uomini e quarantasei donne.\nPortabandiera della squadra nel corso della cerimonia di apertura \u00e8 stata la snowboarder Michela Moioli; originariamente avrebbe dovuto essere Sofia Goggia, ma ha dovuto rinunciare a causa di un infortunio subito pochi giorni prima dell'inizio della manifestazione. Per la cerimonia di chiusura invece \u00e8 stata scelta la pattinatrice Francesca Lollobrigida al posto della Moioli.\nDelegazione.\nLa delegazione italiana alle Olimpiadi invernali di Pechino \u00e8 composta da 118 atleti che hanno gareggiato in 14 sport.\nBiathlon.\nL'Italia ha qualificato 5 atleti e 5 atlete in questa specialit\u00e0.\nCombinata nordica.\nL'Italia ha qualificato nella combinata nordica un totale di quattro atleti."}
{"id": "9256542", "revid": "404449", "url": "https://it.wikipedia.org/wiki?curid=9256542", "title": "Roberto Lodati", "text": "Biografia.\nEsponente della Democrazia Cristiana, fu il primo sindaco di Caserta di et\u00e0 repubblicana, eletto in seguito alle prime amministrative del 1946, alla guida di una giunta di centro-sinistra in funzione anti-\"Gallo\", nome con cui era conosciuta la lista di destra capeggiata da Vincenzo Cappiello comprendente monarchici e qualunquisti. L'anno successivo, tuttavia, fu necessario tornare a nuove elezioni dopo il distaccamento delle frazioni di Casagiove e San Nicola la Strada costituitesi comuni autonomi e Lodati decadde cos\u00ec dalla carica di sindaco.\nFu in seguito nuovamente eletto sindaco per un secondo mandato dal 1960 al 1964."}
{"id": "9256549", "revid": "768068", "url": "https://it.wikipedia.org/wiki?curid=9256549", "title": "Pierre Cochereau", "text": "Biografia.\nPierre Cochereau scelse la musica dopo gli studi secondari e un anno di giurisprudenza. Dopo aver iniziato a studiare l'organo con Marie-Louise Girod, e lavorato in seguito con Andr\u00e9 Fleury, entr\u00f2 al Conservatorio di Parigi dove ricevette l'insegnamento di Marcel Dupr\u00e9, Maurice Durufl\u00e9 e No\u00ebl Gallon. Vinse primi premi in organo, armonia, composizione e storia della musica. Marcel Dupr\u00e9 avev scoperto molto presto il suo talento, e dir\u00e0 di lui, pi\u00f9 tardi, che era un fenomeno senza uguali. Dal 1942 \u00e8 stato titolare dell'organo della chiesa di San Rocco e divenne nel 1955 titolare dell'organo della cattedrale di Notre Dame, senza concorso. In realt\u00e0 aveva gi\u00e0 suonato questo strumento, per una messa, improvvisando un offertorio, sotto lo sguardo di L\u00e9once de Saint-Martin, allora titolare.\nFar\u00e0 di questo strmento uno fra i pi\u00f9 celebri, un luogo di accoglienza di organisti di tutto il mondo ai quali ceder\u00e0 le sue tastiere tutte le domeniche pomeriggio per udizioni di un'ora nel corso delle quali sarebbero stati citati tutti gli stili organistici. Questi concerti, magnificamente presentati da Jehan Revert, maestro di cappella di Notre-Dame, sono stati registrati per sua stessa volont\u00e0, rendendoli un archivio inestimabile dell'arte organistica del XX e XXI secolo. Egli dimostrava un mirabile eclettismo per il repertorio dedicato a questo strumento, ammettendo in queste udizioni le opere, all'epoca, pi\u00f9 moderne da Arvo P\u00e4rt a Iannis Xenakis, passando per compositori poco considerati come Georges Delerue che gli scrisse (e per Roger Delmotte) una \"Sonata per tromba e organo\".\nDurante i 30 anni che ha trascorso a Notre Dame, Pierre Cochereau ebbe a cuore la manutenzione e il perfezionamento del \u00absuo\u00bb organo, capolavoro (1868) dell'organaro Aristide Cavaill\u00e9-Coll. A questo scopo si rivolse prima a Jean Hermann poi, alla morte di questi, a Robert Boisseau e Jean-Loup Boisseau. Sotto la sua guida, questi artigiani (ai quali si deve associare anche Bertrand Cattiaux) avrebbero fatto di questo strumento d'eccezione ci\u00f2 che \u00e8 oggi. Ma, come ci si poteva aspettare, le opinioni furono alquanto contrastanti riguardo alle integrazioni che \u00absub\u00ec\u00bb negli anni sessanta e settanta (fra cui, tra l'altro, l'elettrificazione, la reintonazione e l'apertura dei fondi, quindi una trasformazione profonda di un capolavoro di Cavaill\u00e9-Coll) e ai lavori successivi, che per certi aspetti sono tuttavia ritornati allo stato precedente.\nContrariamente alla maggior parte dei suoi colleghi dell'epoca, Pierre Cochereau era, insieme a Souberbielle, Jean-Albert Villard e qualche altro organista poco pi\u00f9 giovane, come Michel Chapuis, Francis Chapelet o ancora Xavier Darasse per citarne solo alcuni, molto competente in materia di organaria, sia orientata verso un ritorno alla \u00abtradizione\u00bb o impregnata di modernit\u00e0, e il lavoro manuale non gli era estraneo, come anche le competenze amministrative.\nFu inoltre direttore del conservatorio di Le Mans dal 1949 al 1956, del conservatorio di Nizza dal 1961 al 1979 e infine gli fu dato l'incarico di creare \"ex novo\" a Lione il secondo conservatorio nazionale superiore in Francia, di cui sar\u00e0 direttore fino alla morte nel 1984. Oltre a essere un grande organista capace di interpretazione allo stesso tempo brillanti e rispettose della tradizione del repertorio organistico classico, romantico e contemporaneo, \u00e8 particolarmente reputato per i suoi doni eccezionali e per le sue solide capacit\u00e0 improvvisative. Grazie alla loro ricchezza di inventiva e della loro perfezione formale, un gran numero di improvvisazioni \u00e8 stato pubblicato in partitura e inciso da altri interpreti, fatto raro (un altro caso noto sono le improvvisazioni di Charles Tournemire).\nPierre Cochereau fu inoltre, molto pi\u00f9 semplicemente, un \u00aborganista di chiesa\u00bb tanto presente in cantoria quanto glielo permetteva la sua carriera di concertista e di insegnante. La sua conoscenza approfondita del canto gregoriano e pi\u00f9 in generale della musica liturgica faceva dei suoi interventi durante le celebrazioni, sia accompagnando che improvvisando, degli indimenticabili momenti di musica.\nPierre Cochereau fu il primo a far uscire \u00abfisicamente\u00bb l'organo dai suoi luoghi di elezione, facendo tourn\u00e9e, accompagnato spesso dal suo amico trombettista Roger Delmotte, con il suo organo a canne \u00abitinerante\u00bb dotato di una dozzina di registri (costruito da Philippe Hartmann) che trasportava su un rimorchio agganciato a una della sue sontuose automobili.\nPierre Cochereau fu inoltre, insieme a Pierre Firmin-Didot, cofondatore del \"Grand Prix de Chartres\", concorso d'organo di rinomanza internazionale, che ebbe l'originalit\u00e0 di istituire, accanto al tradizionale premio di esecuzione, un altro altrettanto importante di improvvisazione.\nAnche se un certo numero di improvvisatori si proclama essere suo \u00abfiglio spirituale\u00bb, Pierre Cochereau \u00e8 oggi quasi sconosciuto. La sua opera musicale scritta \u00e8 di qualit\u00e0, ma poco abbondante. Ha tuttavia lasciato, su centinaia di nastri ReVox ben conservati, un'immensa quantit\u00e0 di improvvisazioni (e anche, ma in numero minore, opere del repertorio) registrate durante le celebrazioni e i concerti a Notre-Dame. L'ascolto analitico della somma selle sue registrazioni effettuate su un periodo che si estende dal 1965 fino alla sua morte e realizzate con talento e assiduit\u00e0 da Fran\u00e7ois Carbou divrebbe permettere di comprendere e apprezzare la realt\u00e0 di questo artista unico e, malgrado gli onori tributatigli in vita, misteriosamente atipico e particolarmente esuberante.\nPierre Cochereau mor\u00ec a causa della rottura di un aneurisma nella notte fra il 5 e il 6 marzo 1984 a Lione, all'et\u00e0 di 59 anni.\nCon sua moglie Nicole aveva avuto due figli che sono diventati entrambi musicisti: Jean-Marc (1949-2011), direttore d'orchestra e direttore del conservatorio di Tours, e Marie-Pierre, arpista.\nUna strada porta il suo nome a Montpellier e anche un viale a Roquevaire. Il conservatorio di Nizza \u00e8 intitolato a lui.\nOnorificenze.\nUfficiale della Legione d'onore, ufficiale dell'Ordine nazionale del merito, ufficiale dell'Ordine delle arti e delle lettere, commendatore dell'Ordine di San Gregorio Magno, Grande medaglia di vermeil della citt\u00e0 di Parigi, Medaglia d'onore della citt\u00e0 di Digione."}
{"id": "9256552", "revid": "344503", "url": "https://it.wikipedia.org/wiki?curid=9256552", "title": "The Tender Bar (film)", "text": ""}
{"id": "9256559", "revid": "1702319", "url": "https://it.wikipedia.org/wiki?curid=9256559", "title": "Chiesa di San Michele al Monte", "text": "La chiesa di San Michele al Monte \u00e8 un edificio religioso, risalente al X secolo, che si trova presso l'Alpe San Michele, nel comune di Porto Valtravaglia, in provincia di Varese e diocesi di Milano. Significativa testimonianza del Romanico lombardo, in particolare per gli affreschi conservati all'interno.\nStoria e descrizione.\nNon si conosce la fondazione dell'edificio, forse inizialmente solo una cappella aperta, in quanto la zona absidale risulta essere la pi\u00f9 antica. La funzione era di chiesetta d'alpeggio fruibile dalle persone che dimoravano sui monti per seguire il bestiame al pascolo.\nL'edificio ad aula \u00e8 diviso in due campate oblunghe voltate a crociera, che insistono su grossi archi traversali.\nL'abside ha murature di notevole spessore (110 cm) e un accurato paramento esterno in pietra che mostra una fascia di pietre posate a spina di pesce. I muri della navata presentano, invece, uno spessore inferiore. \nLa semplice facciata a capanna, presenta una porta centrale e una lunetta aperta nel corso del XX secolo. Il campaniletto fu aggiunto nel XIX secolo.\nDecorazione pittorica.\nDi particolarte interesse sono i resti della decorazione ad affresco altomedioevale. La decorazione absidale \u00e8 emersa a seguito di restauri eseguiti dopo il 2000. In particolare un \"san Giacomo\" e porzioni di altri apostoli sotto le arcate. In controfacciata ai lati della porta si riconoscono tracce di santi vescovi milanesi, tre per parte, tra cui spicca il soggetto con il nome di \"Ambrosius\". Al di sopra due cherubini, probabile visione sintetica della guardia angelica del \"Giudizio Universale\", guardano verso il centro della composizione, certamente una teofania, perduta per l'apertura di una finestra moderna, e mostrano tangenze iconografiche con le figure di San Pietro al Monte di Civate. Sul muro destro sopravvive l'immagine delle anime in grembo ai patriarchi, \"Isacco\" a sinistra e \"Abramo\" al centro sopra una finestra. Nella seconda campata, i tre arcangeli salgono un pendio verso una sorgente da cui fluisce un ruscello rosso. Una figura, definita \"Dominicus custos\", cappellano, deve rappresentare il restauratore della chiesa e committente del ciclo pittorico, a giudicare dal modellino della cappella che reca nella mano si protende a toccare il piede dell'arcangelo Michele. \nUn velarium a monocromo si estendeva per tutta l'aula al di sotto delle figure.\nAll'epoca rinascimentale risale invece la \"Madonna del latte tra i Santi Antonio abate e Bernardo,\" in buono stato di conservazione, firmata dal pittore locale Guglielmo da Montegrino."}
{"id": "9256564", "revid": "1318658", "url": "https://it.wikipedia.org/wiki?curid=9256564", "title": "Collezione Aldobrandini", "text": "La collezione Aldobrandini \u00e8 una collezione d'arte nata sul finire del Cinquecento e appartenuta alla famiglia di origini fiorentine-marchigiane degli Aldobrandini. \nCostituitasi a seguito di un notevole lascito di opere provenienti dalla collezione d'Este di Ferrara, quella Aldobrandini \u00e8 una delle prime collezioni d'arte ricadenti nella grande stagione del mecenatismo romano del Seicento. La figura di Pietro Aldobrandini, cardinal nipote di papa Clemente VIII, assunse quella di fulcro attorno al quale ruot\u00f2 l'intera raccolta.\nLa collezione dur\u00f2 relativamente poco, meno di un secolo, fino all'estinzione della linea diretta maschile della famiglia, allorch\u00e9 nel 1682, con il lascito \"post mortem\" di Olimpia Aldobrandini, ultima proprietaria della raccolta, questa assieme alle propriet\u00e0 familiari, conflu\u00ec nelle collezioni Borghese e Pamphilj in quanto divisa tra i figli in prime e seconde nozze della nobildonna.\nStoria.\nSeicento.\nL'acquisizione della collezione d'Este.\nNel 1598, sotto il pontificato di papa Clemente VIII, nato Ippolito Aldobrandini, avvenne la devoluzione di Ferrara allo Stato della Chiesa con il conseguente trasferimento della corte estense a Modena. I noti camerini d'alabastro di Alfonso I d'Este vennero dunque smantellati, con le opere requisite furtivamente dal legato pontificio e cardinal nipote Pietro Aldobrandini (in quest'occasione pervennero le quattro tele con scene di baccanali, di cui una di Giovanni Bellini, il \"Festino degli dei\", e tre di Tiziano, \"Bacco e Arianna\", \"Baccanale degli Andrii\" e \"Baccanale con la festa di Venere\").\nContestualmente a questi fatti vi fu poi il lascito, per motivi non chiari, di Lucrezia d'Este in favore dello stesso Pietro Aldobrandini, al quale gli vennero trasferite altre opere della propria collezione, comprendenti maestri del Cinquecento ferrarese e veneziano, quindi del Garofalo, di Ludovico Mazzolino, dello Scarsellino e dell'Ortolano. Con questo nucleo di dipinti, portati immediatamente tutti a Roma (furono invece risparmiate le opere commissionate dalla famiglia estense per le chiese), si avvia la stagione mecenatica della famiglia Aldobrandini e, pi\u00f9 nello in generale, assieme alle contemporanee Borghese e Giustiniani, la grande stagione collezionistica seicentesca a Roma.\nIl trasferimento delle opere a Roma.\nPortate a Roma le opere gi\u00e0 nei primi del Seicento, le tele estensi non trovarono collocazione immediata in una residenza familiare in quanto gli Aldobrandini non disponevano ancora di una dimora adatta (l'unica loro propriet\u00e0 immobiliare era il costruendo palazzo, divenuto Chigi, nei pressi di Campo Marzio, i cui lavori furono poi interrotti prima del suo completamento). I dipinti quindi erano conservati nel palazzo Apostolico in Vaticano, senza possibilit\u00e0 di essere visti dal pubblico, in attesa che fossero realizzate le tre importanti edificazioni volute da Pietro Aldobrandini: la villa a Magnanapoli, quella a Frascati e poi il palazzo al Corso, acquistato dai Della Rovere, duchi di Urbino. \nLa costruzione delle residenze familiari.\nL'innalzamento della villa sul colle del Quirinale, a Magnanapoli, avvenne sui resti di costruzioni del II secolo d.C.. La villa divenne un modello che si diffonder\u00e0 da l\u00ec a breve nelle concezioni urbanistiche nobiliari romane, pensata infatti per ospitare al suo interno la ricca collezione di quadri del cardinale e nel contempo collocando all'esterno, lungo i viali di passeggio, i reperti di antichit\u00e0 che si rinvenivano durante gli scavi nelle propriet\u00e0 di famiglia. La sobriet\u00e0 della facciata, adorna del solo stemma di famiglia, nonch\u00e9 gli interni privi di affreschi o qualsiasi elemento decorativo, inducono a ritenere che l'edificio, appartenuto in passato anche alle famiglie Este e Vitelli, poi ricostruito orientando il corpo principale su via Panisperna, non venne utilizzato come dimora del cardinal nipote, ma bens\u00ec come mero \"contenitore\" di opere artistiche facenti parte della collezione personale.\nAlla data del 1603 fu deposta l'ultima pietra del cantiere del palazzo a Magnanapoli e nel contempo fu redatto il primo inventario della collezione Aldobrandini, che registrava al momento circa 399 quadri (probabilmente il catalogo fu stilato proprio per coordinare lo spostamento dei pezzi dal palazzo in Vaticano al quello sul Quirinale appena completato).\nI lavori di costruzione della villa di Frascati videro il completamento in anni immediatamente successivi a quelli del palazzo sul Quirinale; la sua realizzazione, fatta su un terreno di propriet\u00e0 dello zio papa Clemente VIII come ricompensa per aver riportato la citt\u00e0 di Ferrara tra i possedimenti della Chiesa, avvenne con la direzione del cantiere dell'architetto Giacomo della Porta (gi\u00e0 attivo in casa Aldobrandini in quanto chiamato a riorganizzare alcune sale del copro di fabbrica di quello che diverr\u00e0 poi nel 1659 palazzo Chigi) alla cui morte, nel 1602, subentrarono gli architetti Carlo Maderno e Giovanni Fontana. Il sontuoso aspetto della villa, in linea con le residenze \"fuori porta\" della nobilt\u00e0 romana del Cinque-Seicento, ricco al suo interno anche di cicli di affreschi a tema paesaggistico, fu pensato come luogo di soggiorno durante la stagione estiva o per i momenti di svago della famiglia.\nContestualmente a questi primi due cantieri, avvenne poi il rifacimento pressoch\u00e9 totale del palazzo su via del Corso, dove furono innalzate per l'occasione nuovi bracci dell'edificio, nei cui appartamenti troveranno, a partire dal 1654, stabile dimora Olimpia Aldobrandini (nipote di Pietro) assieme al marito in seconde nozze Camillo Francesco Pamphilj.\nLe commesse del cardinale Pietro Aldobrandini.\nIn occasione di una visita da parte di Pietro Aldobrandini della galleria Farnese del palazzo in campo de' Fiori del Carracci, il cardinale apprezz\u00f2 l'operato del pittore bolognese al punto da chiedergli immediatamente la realizzazione di diverse opere per la propria collezione privata. Dopo la richiesta di un quadretto ritraente il \"Domine, quo vadis?\", nel 1601, pagato 200 scudi, sempre nei primissimi anni del Seicento Annibale Carracci ricevette l'incarico di realizzare sei dipinti per decorare le pareti interne della cappella privata del palazzo Aldobrandini al Corso, cosiddette \"Lunette Aldobrandini\".\nAnnibale, tuttavia, deleg\u00f2 questo cantiere alla bottega a causa, probabilmente, dell'insorgere nel 1605 della malattia che lo afflisse negli ultimi anni della sua vita, ma forse anche perch\u00e9 in quegli anni, essendo pittore di corte di casa Farnese, non poteva figurare a busta paga di un'altra famiglia (a maggior ragione gli Aldobrandini, che, nonostante il matrimonio di Margherita Aldobrandini con Ranuccio I Farnese, erano in rapporti freddi con i Farnese, ancorch\u00e9 papa Clemente VIII richiese la copertura nel 1593 delle nudit\u00e0 di due sculture facenti parte del \"monumento funebre a Paolo III\" nella basilica di San Pietro). Ad ogni modo, dopo che Annibale realizz\u00f2 le prime due lunette (il \"Paesaggio con la fuga in Egitto\" e quello con la \"sepoltura di Cristo\"), la prosecuzione di questa impresa decorativa fu merito soprattutto di Francesco Albani che sostitu\u00ec il maestro nella titolarit\u00e0 delle opere, compiendo quindi il \"Paesaggio con l'Assunzione della Vergine\", il \"Paesaggio con la Visitazione\", il \"Paesaggio con l'adorazione dei Pastori\" e il \"Paesaggio con l'Adorazione dei Magi\", e trovando anche menzione nell'ultimo pagamento ricevuto, avvenuto in un momento in cui Annibale Carracci era gi\u00e0 morto da alcuni anni.\nUn viaggio fatto a Venezia da Pietro Aldobrandini ai primi del secolo, al cui seguito and\u00f2 in qualit\u00e0 di consulente d'arte per gli acquisti il Cavalier d'Arpino, consent\u00ec l'immissione nella collezione di alcune opere di natura veneta, tra cui, verosimilmente, anche la \"Salom\u00e8 con la testa del Battista\" di Tiziano (oggi alla Galleria Doria Pamphilj di Roma), che infatti non \u00e8 citata tra le acquisizioni della collezione d'Este. Il Cavalier d'Arpino, intanto, consacr\u00f2 sotto il pontificato di Clemente VIII la propria affermazione professionale divenendo uno dei pittori pi\u00f9 conosciuti e richiesti a Roma, specialmente per le grandi imprese decorative; fu particolarmente apprezzato dagli Aldobrandini al punto da diventarne pittore di casa: a lui furono infatti affidati i due dipinti nella cappella gentilizia della chiesa di Santa Maria in Via a Roma, nonch\u00e9 i cicli di affreschi a tema biblico nella villa Aldobrandini di Frascati. \nDurante l'arcivescovato di Pietro a Ravenna, nel 1604, questi fece invece incetta di opere di matrice emiliana che vedeva di volta in volta nei mercati d'arte o nelle collezioni private del territorio, e pi\u00f9 nello specifico a Bologna, come avvenne per il \"Noli me tangere\" del Correggio, dove l'Aldobrandini sbors\u00f2 una cifra altissima per prelevarla dalla collezione Ercolani dov'era. Al 1607 circa risalgono invece le commesse al Domenichino della \"Caccia di Diana\" e della \"Sibilla Cumana\", che, tuttavia, non entrarono mai a far parte concretamente del catalogo Aldobrandini, in quanto vennero immediatamente sottratte dal cardinale Scipione Borghese, nipote di papa Paolo V, in carica gi\u00e0 dal 1605, dopo aver trattenuto forzatamente il pittore in carcere. Il Domenichino tuttavia fu chiamato nuovamente a corte dal cardinale Pietro alcuni anni dopo, intorno al 1616-1618, per realizzare alcuni cicli di affreschi a tema paesaggista e mitologico riprendenti le \"storie di Apollo\" tratte da \"Le Metamorfosi\" di Ovidio nella stanza omonima della villa Aldobrandini di Frascati (di cui otto staccati e conservati oggi alla National Gallery di Londra, mentre due restano ancora in \"situ\"), nel cui cantiere lavor\u00f2 anche il Pomarancio, che intanto decor\u00f2 altre sale.\nLa collezione di Pietro Aldobrandini era composta da opere per lo pi\u00f9 derivanti dalla raccolta d'Este ereditata sul finire del Cinquecento e da altre commissionate da lui stesso in linea con i suoi gusti personali, quindi del Seicento emiliano dei Carracci o del Domenichino. A differenza di altri mecenati contemporanei, come Scipione Borghese o il cardinale Francersco Maria del Monte, piuttosto che i fratelli Vincenzo e Benedetto Giustiniani, la particolarit\u00e0 della collezione del cardinal nipote era che questa tralasci\u00f2 del tutto i pittori contemporanei naturalisti, su tutti il Caravaggio, che infatti non compare mai negli inventari Aldobrandini, e i seguaci della sua maniera.\nNel 1621 il cardinale Pietro muore, tutta la collezione viene lasciata al nipote, Giovan Giorgio Aldobrandini, quindi a suo fratello il cardinale Ippolito (che portavano lo stesso cognome della madre in quanto la donna era sposata con un suo parente del ramo fiorentino, Giovanni Francesco Aldobrandini, I principe di Meldola e Sarsina), entrambi figli della sorella di Pietro, Olimpia Aldobrandini. Alla morte di Ippolito nel 1638, senza eredi maschi (in quanto il primogenito mor\u00ec prematuramente gi\u00e0 nel 1612) la collezione fu trasferita alla figlia Olimpia Aldobrandini, che sar\u00e0 l'ultima titolare dei beni di famiglia.\nLa collezione sotto Olimpia Aldobrandini.\nOlimpia Aldobrandini fu una delle donne pi\u00f9 influenti e rilevanti della Roma del Seicento nonch\u00e9 l'ultima proprietaria della collezione e delle propriet\u00e0 Aldobrandini a Roma.\nEra abitudine per Olimpia donare i propri quadri in segno di rappresentanza diplomatica: avvennero in quel giro di anni diversi trasferimenti (tra cui opere del Mantegna, del Bellini, di Tiziano, di Jacopo Bassano) che giunsero ai cardinali Flavio Chigi, Cybo, Odescalchi, e soprattutto dell'uomo in quegli anni pi\u00f9 potente a Roma, Ludovico Ludovisi, cardinal nipote di papa Gregorio XV. Nel 1621 avvenne infatti la nomina a cardinale del Ludovisi, zio dal lato materno di Olimpia, in quanto fratello di Ippolita; la donna don\u00f2 in questa occasione alcune opere della propria collezione tra cui il \"Noli me tangere\" del Correggio e due della serie di quattro \"Baccanali\" del camerino d'Este che aveva ereditato, entrambi di Tiziano (\"Baccanale degli Andrii\" e \"Baccanale con la festa di Venere\"). I due dipinti saranno poi successivamente donati a loro volta, intorno al 1639, dal Ludovisi al re Filippo II di Spagna (infatti sono oggi entrambi al Prado di Madri), tramite l'intercessione del vicer\u00e9 di Napoli, come parte del pagamento per l'ottenimento del Principato di Piombino.\nAl 1626 intanto avvenne un altro inventario della collezione che registra tra le altre cose i primi spostamenti delle opere, dal palazzo di Magnanapoli a quello al Corso (sono questi i casi del \"San Sebastiano\" di Marco Baisati e dei due \"Baccanali\" di Tiziano), spostamenti che poi ripresero intorno al 1646 in senso inverso tant'\u00e8 negli anni Settanta le opere sono nuovamente segnalate dal Bellori entro le stanze della residenza sul Quirinale.\nGi\u00e0 moglie di Paolo Borghese dal 1638 al 1641 (fino alla morte dell'uomo), dopo un periodo di forte conflittualit\u00e0 col suocero Marcantonio II Borghese per non aver consentito al figlio di inserire la moglie tra i beneficiari del suo testamento (in una lettera del 1646 riferita alla donna, si riporta: \u00ab\"[...]\" \"ha portato a Montemagna napoli tutta la sua guardarobba et tutti li suoi argenti et vuol far vita da s\u00e9 senza punto dipendere da Borghese [...]\"\u00bb) Olimpia spos\u00f2 in seconde nozze Camillo Francesco Maria Pamphilj (dal 1647 fino alla morte di lei, nel 1681), dove l'allora cardinal nipote del papa reggente Innocenzo X Pamphilj dovette spogliarsi degli abiti clericali per poter prendere in sposa la nobile Aldobrandini.\nNel 1681 Olimpia muore, estinguendo cos\u00ec la casa Aldobrandini di Roma. Un anno dopo la sua morte, la sua collezione e le propriet\u00e0 di cui aveva disponibilit\u00e0 vennero in gran parte tra i suoi figli.\nIl lascito testamentario di Olimpia Aldobrandini in favore dei figli (1682).\nNel 1682 la collezione Aldobrandini, divenuta particolarmente pregevole per qualit\u00e0 e quantit\u00e0 delle opere, venne divisa tramite testamento \"post mortem\" tra i figli di Olimpia, provenienti da due letti diversi: una parte a Giovanni Battista Borghese, II principe di Sulmona, che nutrir\u00e0 appunto la collezione Borghese di famiglia ancora oggi nella villa Pinciana, e un'altra parte a Giovanni Battista Pamphili, II principe di San Martino al Cimino e Valmontone, che nutrir\u00e0 la collezione Pamphilj attualmente conservata presso la Galleria Doria-Pamphilj di via del Corso, a Roma.\nPervennero entro le raccolte Borghese opere particolarmente rilevanti, come il \"Ritratto di giovane donna con unicorno\" (oggi alla Galleria Borghese) e la \"Madonna dei Candelabri\" (oggi al Walters Art Gallery di Baltimora), tutte di Raffaello, il \"Ritratto di ignoto\" di Antonello da Messina (oggi alla Galleria Borghese), il \"Ritratto di gentiluomo\" di Lorenzo Lotto (oggi alla Borghese), nonch\u00e9 un cospicuo numero di tele di scuola ferrarese gi\u00e0 nella collezione d'Este, come opere del Garofalo, di Ludovico Mazzolino, dello Scarsellino e dell'Ortolano.\nLa famiglia Pamphilj, invece, acquis\u00ec per dote, grazie al fatto che il matrimonio di Olimpia Aldobrandini con Camillo Francesco nel 1647 era il secondo in essere al momento del decesso della donna, una cospicua fetta della collezione d'arte oltre che i successi e i titoli della famiglia, nonch\u00e9 di diverse propriet\u00e0 immobiliari, come il palazzo di via del Corso (dove la donna viveva col marito), quello di Magnanapoli e la villa di Frascati. Tra i dipinti, circa un centinaio entrarono nei beni Pamphilj, tra cui, opere di Raffaello, di cui il \"Ritratto di Andrea Navagero e Agostino Beazzano\", di Domenico Beccafumi, Giovanni Bellini, Jan Brueghel il Vecchio, Giuliano Bugiardini, Ludovico Carracci, del Correggio, di cui il bozzetto dell\"Allegoria della Virt\u00f9\", del Parmigianino, di cui le due tavole della \"Nativit\u00e0\" e della \"Madonna col Bambino\", di Andrea Mantegna, di cui l\"'Adorazione dei pastori\" (oggi al MET di New York) e infine di Tiziano, di cui la \"Salom\u00e9 con la testa del Battista.\" Tra le principali opere trasferite a Giovanni Battista Pamphilj vi erano poi anche il gruppo di \"Lunette Aldobrandini\" con le \"Storie di Cristo\" (oggi tutte e sei alla Galleria Doria Pamphilj), che dopo lo spostamento di qualche anno prima, ritornarono nuovamente nel loro palazzo di origine, e le due tele superstiti del ciclo di baccanali del camerino d'alabastro di Alfonso I d'Este, quindi il \"Festino degli dei\" di Giovanni Bellini e il \"Bacco e Arianna\" del Tiziano.\nSettecento, Ottocento e Novecento.\nDispersa in gran parte tra le collezioni Borghese e, soprattutto, in quelle Pamphilj, questi che intanto ottennero anche il titolo Aldobrandini, ci\u00f2 che derivava dal catalogo originario fu ulteriormente smembrato nei secoli successivi dagli eredi. Estinti nel 1760 anche i Pamphilj, i successi Aldobrandini furono rivendicati dai Borghese in quanto discendenti anche loro da Olimpia Aldobrandini, ultima esponente del casato, che chiesero l'istituzione di un fedecommesso di secondogenitura per mezzo del quale il secondo figlio maschio avrebbe portato i titoli del casato. In questa occasione i Borghese ritornarono in possesso di un cospicuo numero di opere gi\u00e0 delle collezioni Aldobrandini e poi Pamphilj (tra cui i due \"Baccanali\" superstiti, quelli di Tiziano e del Bellini, l\"'Adorazione dei pastori\" del Mantegna, la \"Santa Caterina d'Alessandria\" di Raffaello, il \"Concerto\" di Lionello Spada), nonch\u00e9 della villa di Frascati, mentre il palazzo al Corso rimase di propriet\u00e0 della neocostituita casata Doria Landi Pamphilj.\nNel 1816 con Camillo Aldobrandini, I principe di Meldola, nato Borghese, figlio di Francesco, VII principe di Sulmona, ripristin\u00f2 nel ramo fiorentino il nome Aldobrandini. Intorno al terzo decennio dell'Ottocento, invece, alcune opere di antichit\u00e0 gi\u00e0 nel giardino di Magnanapoli furono acquistate per le collezioni prussiane e sono oggi ricollocate in svariati musei berlinesi. Nel 1837 la villa Aldobrandini di Frascati ritorn\u00f2, grazie al fidecommesso Borghese della seconda met\u00e0 del XVIII secolo, nuovamente ai suoi antichi proprietari, gli Aldobrandini.\nLa villa di Magnanapoli fu acquistata nel 1929 dallo Stato italiano, aprendone al pubblico il giardino, mentre il palazzo padronale fu invece concesso in uso all'UNIDROIT, che tuttora vi ha sede.\nAlbero genealogico degli eredi della collezione.\nSegue un sommario albero genealogico degli eredi della collezione Aldobrandini, dove sono evidenziati in grassetto gli esponenti della famiglia che hanno ereditato, custodito, o che comunque sono risultati influenti nelle dinamiche inerenti alla collezione d'arte. Per semplicit\u00e0, il cognome Aldobrandini viene abbreviato a \"A.\"."}
{"id": "9256568", "revid": "406204", "url": "https://it.wikipedia.org/wiki?curid=9256568", "title": "Epatite canina infettiva", "text": ""}
{"id": "9256569", "revid": "124969149", "url": "https://it.wikipedia.org/wiki?curid=9256569", "title": "Vineis", "text": ""}
{"id": "9256571", "revid": "436907", "url": "https://it.wikipedia.org/wiki?curid=9256571", "title": "Omegacoustic", "text": "Omegacoustic (reso graficamente OmegAcoustic) \u00e8 il quarto EP del gruppo musicale olandese Epica, pubblicato il 26 febbraio ottobre 2021 dalla Nuclear Blast. \nDescrizione.\nPubblicato in concomitanza con \"Omega\" per il solo download digitale, l'EP contiene quattro brani originariamente tratti dal suddetto disco riadattati in chiave acustica; tali versioni sono presenti anche nel secondo CD delle edizioni speciali dello stesso \"Omega\". Uno di questi rappresenta il primo nella carriera del gruppo ad essere parzialmente cantato in lingua spagnola.\nL'EP \u00e8 stato anticipato il 18 dicembre dalla pubblicazione del video musicale di \"Abyss O'Time\", versione acustica di \"Abyss of Time - Countdown to Singularity\", pubblicato anche come singolo digitale. Il 15 febbraio seguente \u00e8 stato poi presentato \"Omegacoustic\", versione acustica di \"Omega - Sovereign of the Sun Spheres\", insieme al relativo video."}
{"id": "9256573", "revid": "1305887", "url": "https://it.wikipedia.org/wiki?curid=9256573", "title": "Proibizionisti", "text": ""}
{"id": "9256575", "revid": "465169", "url": "https://it.wikipedia.org/wiki?curid=9256575", "title": "Ambasciatori di Colonia presso la dieta del Sacro Romano Impero", "text": "L'ambasciatore di Colonia presso la dieta del Sacro Romano Impero era il primo rappresentante diplomatico del principato arcivescovile di Colonia presso la dieta del Sacro Romano Impero.\nLe relazioni diplomatiche iniziarono ufficialmente nel 1663 e terminarono con la dissoluzione del Sacro Romano Impero nel 1806."}
{"id": "9256577", "revid": "125017840", "url": "https://it.wikipedia.org/wiki?curid=9256577", "title": "Operazione Winterzauber", "text": "L'Operazione Winterzauber fu un'operazione contro i partigiani sovietici, durata dal 15 febbraio al 30 marzo 1943, volta a creare una zona spopolata di 30-40 km lungo il confine bielorusso-lettone. Fu condotta principalmente dai collaborazionisti lettoni sotto l'egida tedesco nel triangolo tra Sebe\u017e, Osveya e Polack nel nord della Bielorussia (nei distretti di Verchnjadzvinsk, Osveya, Polack, Rasony) e nel distretto di Sebe\u017eskij dell'Oblast' di Pskov in Russia; nella Russia sovietica divenne nota come \"il massacro di Osveya\". Secondo il Ministero degli Esteri della Federazione Russa, la giustizia tedesca qualific\u00f2 l'operazione come un crimine contro l'umanit\u00e0. \nObiettivi.\nL'operazione mir\u00f2 a creare una zona cuscinetto priva di popolazione e insediamenti per una larghezza di 40 km tra Verchnjadzvinsk nel sud, Zilupe e Smolnya nel nord, coprendo l'area bielorussa compresa tra Osveya, Verchnjadzvinsk, Polack, Sebe\u017e e Rasony: questa zona, nelle intenzioni, serv\u00ec a privare i partigiani dei loro punti di forza e delle loro principali risorse.\nL'operazione e il bilancio delle vittime.\nLe esecuzioni furono eseguite nelle abitazioni degli stessi compaesani, con i corpi ricoperti di paglia e poi dati alle fiamme negli stessi edifici. Le prove, da fonti russe, indicano che molti furono anche deliberatamente bruciati vivi. I restanti, per lo pi\u00f9 donne e bambini, furono condotti a piedi nel luogo della cosiddetta \"seconda chiusura\"; coloro che non furono in grado di sostenere lo spostamento furono fucilati sul posto. Le persone furono spostate in altri campi, incluso il campo di concentramento di Salaspils, dove le donne furono separate dai loro figli e mandate a lavorare in Germania o in Lettonia.\nTra il 16 e il 18 febbraio 1943, i nazisti distrussero il villaggio di Rositsa. Le persone pi\u00f9 giovani ed in salute furono inviate alla stazione di Bigosovo, caricate sui carri e portate al campo di concentramento di Salaspils. Le persone restanti furono bruciate nelle case. Tra le vittime ci furono i sacerdoti cattolici Jury Kashyra e Antoni Leszczewicz: il primo fu bruciato con gli altri residenti, l'altro fu fucilato per le insistenti richieste di salvare i bambini (secondo altre fonti anche loro bruciati). Nel 1999, Papa Giovanni Paolo II dichiar\u00f2 beati i due sacerdoti assassinati.\nDiverse centinaia di villaggi furono distrutti; nella zona di Osveya furono bruciati 183 villaggi, 11383 persone furono uccise e oltre 7500 residenti furono deportati: gli adulti per lavorare in Germania, i bambini nel campo di concentramento di Salaspils. I partigiani nella regione di Novgorod, i partigiani bielorussi, i partigiani sovietici in Lettonia e la stessa popolazione locale resistettero disperatamente agli invasori nazisti. L'episodio pi\u00f9 noto fu la lotta di novanta partigiani lettoni sovietici contro quattro battaglioni lettoni, supportati da carri armati e aerei, sulla collina di Apsu Kalny. Per salvare i civili, il comando della 6\u00aa armata aerea sovietica diede vita a un'operazione di soccorso aereo durante la quale furono evacuate da otto a undicimila persone nel territorio sovietico.\nIl testimone sopravvissuto Valentin Martsinkevich, che aveva dieci anni al momento dell'atrocit\u00e0, ricord\u00f2: \nRicord\u00f2 anche che furono trasportati in treno al campo di concentramento di Salaspils. Durante il trasporto non fu dato loro n\u00e9 cibo n\u00e9 acqua, e durante il trasporto morirono i bambini pi\u00f9 piccoli. Ad una fermata a Daugavpils, chiesero ai passanti di lanciare la neve attraverso il finestrino nella carrozza del treno.\nSecondo il controverso storico russo Alexander Dyukov, durante questa operazione furono uccisi 221 partigiani e circa 3900 abitanti locali, oltre 7000 di loro furono deportati per i lavori forzati o imprigionati nel campo di concentramento di Salaspils, 439 villaggi furono bruciati oppure 70 partigiani e furono uccisi dai 10000 ai 12000 abitanti locali, comprese donne e bambini, e fu istituita una \"zona morta\" larga 15 km.\nFormazioni punitive.\nL'operazione fu supervisionata dalle SS e dal capo della polizia della regione baltica, SS-Obergruppenf\u00fchrer Friedrich Jeckeln.\nL'operazione fu tenuta principalmente dai battaglioni di polizia lettone:\nPer l'operazione inizialmente furono previsti anche: \nLe unit\u00e0 tedesche e il battaglione di polizia ucraino non furono inclusi nella composizione dei gruppi di combattimento, che fungevano da riserva.\nDurante l'operazione sono state aggiunte altre nuove formazioni:\nIl numero totale di Einsatzkommando della polizia di sicurezza e dell'SD fu di 210 persone. Il numer ocomplessivo delle forze coinvolte nell'operazione fu di circa 4000 persone. "}
{"id": "9256579", "revid": "6923", "url": "https://it.wikipedia.org/wiki?curid=9256579", "title": "Dario Vista", "text": "Biografia.\nNato a Roma, ha conseguito due lauree magistrali in Scienze e tecnologie alimentari e in Biotecnologie mediche all\u2019Universit\u00e0 degli Studi della Basilicata.\nLa passione per il giornalismo d\u2019inchiesta lo ha avvicinato alla testata romana Il Salvagente, leader nei test di laboratorio contro le truffe ai consumatori, sulla quale \u00e8 scrittore e curatore dal 2017 di diverse guide e della rubrica \u201cil nutrizionista\u201d che ogni mese scandaglia i prodotti di piccole e grandi aziende alimentari italiane e estere per scovare irregolarit\u00e0 e inganni.\nDalla tutela del consumatore sulla carta stampata approda al piccolo schermo nel 2016 in Tempo &amp; Denaro condotto da Elisa Isoardi e dal 2018 nei programmi di TV2000: Attenti al lupo e Vediamoci Chiaro.\nSempre su TV2000 dal 2018 \u00e8 ospite, come nutrizionista divulgatore scientifico del programma Il mio medico che si occupa di informazione sulla salute e il benessere.\nNel 2019 il salto sull\u2019emittente nazionale Canale 5 dove \u00e8 presenza fissa nella rubrica \u201c\u00c8 tutto un magna magna\u201d di Max Laudadio nel tg satirico Striscia la notizia. Nelle puntate della rubrica smaschera le fake news alimentari sul web come esperto biologo nutrizionista.\nDalla scrittura sul periodico mensile passa alla saggistica con il suo primo libro \u201cIntegralismo calorico\u201d edito da Medea a maggio 2020 con la prefazione del conduttore televisivo Luca Sardella.\nProgrammi televisivi.\n\"Tempo &amp; Denaro\" (Rai 1, 2016 - 2017)\n\"Attenti al lupo\" (TV2000, 2018 - 2020)\n\"Il mio medico\" (TV2000, 2018 - in corso)\n\"Striscia la notizia\" (Canale 5, 2019 - in corso)\n\"Vediamoci chiaro\" (TV2000, 2021 - in corso)\nLibri.\n\"Integralismo calorico\", Medea 2020. ISBN 978-8866931447\nVoci correlate.\nMusicamanovella"}
{"id": "9256580", "revid": "144796", "url": "https://it.wikipedia.org/wiki?curid=9256580", "title": "Ambasciatori di Magonza presso la dieta del Sacro Romano Impero", "text": "L'ambasciatore di Magonza presso la dieta del Sacro Romano Impero era il primo rappresentante diplomatico del principato arcivescovile di Magonza presso la dieta del Sacro Romano Impero.\nLe relazioni diplomatiche iniziarono ufficialmente nel 1662 e terminarono con la dissoluzione del Sacro Romano Impero nel 1806."}
{"id": "9256588", "revid": "1442080", "url": "https://it.wikipedia.org/wiki?curid=9256588", "title": "Polizia di Sicurezza Lituana", "text": "La Polizia di Sicurezza Lituana (PSL), nota anche come \"Saugumas\" (in lituano: \"Saugumo policija\"), fu una forza di polizia locale che oper\u00f2 nella Lituania occupata dai tedeschi dal 1941 al 1944, formata da collaborazionisti con le autorit\u00e0 di occupazione. Collaborando con la SiPo nazista e la SD, l'agenzia di \"intelligence\" delle SS, l'unit\u00e0 fu direttamente subordinata alla Kripo tedesca. La PSL prese parte all'Olocausto in Lituania, perseguitando la resistenza polacca e comunista.\nFormazione.\nQuando l'Unione Sovietica occup\u00f2 la Lituania il 15 giugno 1940, il Ministero degli Affari Interni lituano fu liquidato e sostituito dal Nkvd sovietico. Molti ex dipendenti del Ministero furono arrestati e imprigionati come cosiddetti nemici del popolo. Quando la Germania nazista invase l'Unione Sovietica il 22 giugno 1941, i lituani organizzarono una rivolta antisovietica a giugno nella speranza di poter recuperare l'indipendenza lituana. Pertanto, iniziarono a ripristinare le istituzioni statali pre-sovietiche sotto il governo provvisorio della Lituania. Il 24 giugno 1941, il governo provvisorio ricre\u00f2 il Ministero degli Affari Interni prebellico con tre dipartimenti: Sicurezza di Stato, Polizia e Prigioni. Il Dipartimento di Sicurezza di Stato fu guidato da Vytautas Reivytis. Il governo chiese a tutti coloro che vi lavorarono prima del 15 giugno 1940 di rientrare in servizio. Molti di loro furono appena liberati dalle prigioni sovietiche.\nDopo la conquista tedesca della Lituania, divenne evidente che i tedeschi non furono intenzionati a concedere l'autonomia alla Lituania e il governo provvisorio fu sciolto il 5 agosto 1941. Allo stesso tempo, la polizia e le agenzie di \"intelligence\" ricreate durante il periodo di transizione furono ritenute utili e quindi incorporate nel sistema di sicurezza tedesco. L'ex dipartimento di sicurezza dello Stato fu riorganizzato nella polizia di sicurezza lituana.\nOrganizzazione.\nStruttura esterna.\nLa polizia nella Lituania occupata dai tedeschi fu composta da unit\u00e0 tedesche e lituane separate. Le pi\u00f9 importanti organizzazioni di polizia tedesche furono la SiPo e la SD, sotto il comando di Karl J\u00e4ger, con sede a Kaunas, e la \"Schutzpolizei\". Le principali organizzazioni di polizia lituane furono la Polizia Pubblica, la Polizia di Sicurezza e Criminale (unite alla fine del 1942 in un'unica forza), le unit\u00e0 Schutzmannschaft lituane, la Polizia Ferroviaria e i Vigili del Fuoco. Le organizzazioni di polizia lituane furono subordinate alle rispettive controparti tedesche. Le vicine Lettonia ed Estonia non avevano un equivalente della PSL.\nLa PSL dipendeva dalla SiPo tedesca e dalla SD, fu dotata dell'autorit\u00e0 di condannare i sospettati fino ad un massimo di tre anni di reclusione. Le sentenze maggiori furono riviste e approvate da Karl J\u00e4ger che aument\u00f2 sempre le pene. Wilhelm Fuchs, il nuovo comandante dell'Einsatzkommando 3, volle liquidare la PSL e incorporarla nella polizia tedesca, ma Stasys \u010cenkus gli invi\u00f2 una lettera difendendo l'utilit\u00e0 della PSL e fu cos\u00ec che continu\u00f2 ad operare indisturbata.\nStruttura interna.\nIl capo della polizia fu Stasys \u010cenkus, un agente dell'Abwehr. Mantenne questa posizione fino alla fine dell'occupazione tedesca, i suoi vice assistenti furono il capo della polizia di sicurezza Kazys Matulis e il segretario personale Vytenis Stasi\u0161kis; Petras Pamataitis fu a capo della polizia criminale.\nLa PSL impieg\u00f2 uno staff di circa 400 persone, 250 delle quali a Kaunas e circa altre 130 a Vilnius. Molti dei suoi membri provennero dall'organizzazione fascista Lupi di Ferro. Per fare un confronto, a dicembre 1943, la SiPo e la SD tedesche impiegarono 112 dipendenti a Kaunas e 40 dipendenti a Vilnius. La polizia lituana combinata cont\u00f2 886 dipendenti nel 1943. La sede della PSL fu suddivisa in diversi uffici: Organizzazione (assunzione e selezione dei dipendenti), Economico e finanziario (amministrazione generale) e Informazioni (raccolta delle relazioni da altri dipartimenti e agenzie, creazione del registro dei nemici di stato, archivio organizzato).\nLa PSL fu divisa in sei filiali regionali: Kaunas (guidata da Albinas \u010ciuoderis), Vilnius (guidata da Aleksandras Lileikis), \u0160iauliai (guidata da Juozas Pakulis), Ukmerg\u0117 (guidata da Aleksandras Braziukaitis), Marijampol\u0117 (guidata da Petras Banys) e Panev\u0117\u017eys (guidata da Antanas Liepa). Le sedi regionali di solito compresero sette commissariati:\nLe filiali regionali a volte ebbero una serie diversa di commissariati, ad esempio la filiale di Kaunas ebbe un commissariato separato per le organizzazioni di destra.\nAttivit\u00e0.\nPersecuzione dei comunisti e resistenza polacca.\nIl compito iniziale della PSL fu di identificare e arrestare i comunisti. Durante i primi mesi dell'occupazione tedesca fu particolarmente attivo il Commissariato Comunista del ramo di Vilnius, guidato da Juozas Bagdonis. Questo commissariato nei documenti del 1941 fu talvolta indicato come la sezione comunista-ebraica (\"Komunist\u0173-\u017eyd\u0173 sekcija\"). Questo commissariato fu responsabile dello spionaggio, dell'arresto e dell'interrogatorio dei comunisti, membri del Komsomol, ex dipendenti del governo sovietico, collaboratori dell'NKVD, ebrei e sostenitori degli ebrei. A Kaunas, la PSL arrest\u00f2 circa 200 comunisti; circa 170 di loro furono in un elenco di comunisti noti. Il 26 giugno 1941 questo gruppo fu trasferito al Settimo forte e giustiziato. Il giorno successivo i tedeschi proibirono ai lituani di ordinare le esecuzioni in modo indipendente.\nCon il proseguimento della guerra, l'attenzione si spost\u00f2 sulle operazioni contro i partigiani sovietici e la resistenza polacca particolarmente attiva nella Lituania orientale. Nel febbraio 1942, la SiPo tedesca e la SD imposero la registrazione dell\"'intellighenzia\" polacca.\nPersecuzione degli ebrei.\nDurante le prime settimane di occupazione tedesca, PSL si concentr\u00f2 sulla persecuzione dei comunisti indipendentemente dalla loro nazionalit\u00e0: inizialmente gli ebrei furono perseguitati solo se coinvolti in attivit\u00e0 comuniste. I membri della PSL raccolsero alcune prove a sostegno di queste accuse, in breve tempo le intenzioni cambiarono rapidamente e gli ebrei furono perseguitati a causa della loro etnia. La PSL prese di mira gli ebrei e i sospetti ebrei, i sostenitori degli ebrei, le persone che sfuggirono alla prigionia nei ghetti, gli evasi dai ghetti, o coloro che violarono le leggi razziali naziste.\nLe attivit\u00e0 degli uffici della PSL nelle principali citt\u00e0 (Vilnius, Kaunas) e nelle province differirono come linea di principio. Gli ufficiali della PSL studiarono molto spesso i casi pi\u00f9 complicati di carattere politico e strategico, non partecipando quindi direttamente alle uccisioni di massa degli ebrei. Dopo gli interrogatori, gli ebrei furono consegnati alla Gestapo o a un'altra forza collaborazionista lituana nota come \"Ypatingasis b\u016brys\", che li trasport\u00f2 presso \"Auk\u0161tieji Paneriai\" o in altri luoghi di esecuzione di massa. Gli uffici della PSL della provincia svolsero un ruolo attivo nell'Olocausto e, nel complesso, furono anche i pi\u00f9 attivi: i funzionari della PSL non solo avrebbero condotto gli interrogatori, ma avrebbero anche organizzato gli arresti di massa, trasportato gli ebrei nei luoghi di prigionia ed eseguito le uccisioni. Poich\u00e9 circa l'80% degli ebrei lituani furono assassinati entro la fine del 1941, il problema ebraico perse d'importanza.\nDopoguerra.\nAlla fine della guerra molti membri della PSL fuggirono nell'Europa occidentale, in particolare in Germania. Nel 1955, Aleksandras Lileikis, l'ex comandante della filiale di Vilnius emigr\u00f2 negli Stati Uniti, dove ottenne la cittadinanza, di cui fu poi spogliato nel 1996. In Lituania, il processo a Lileikis fu pi\u00f9 volte rinviato a causa della sua cattiva salute; mor\u00ec all'et\u00e0 di 93 anni senza processo. Lileikis rilasci\u00f2 interviste alla stampa e pubblic\u00f2 anche un libro di memorie in cui neg\u00f2 qualsiasi accusa.\nKazys Gim\u017eauskas, vice di Lileikis, tornato in Lituania dopo che le autorit\u00e0 statunitensi iniziarono a indagare su di lui nel 1996, fu condannato nel 2001 con l'accusa di partecipazione a genocidio. Nel 2006, Algimantas Dailid\u0117 fu condannato in Lituania per aver perseguitato e arrestato due polacchi e 12 ebrei mentre fu un membro della PSL."}
{"id": "9256609", "revid": "486946", "url": "https://it.wikipedia.org/wiki?curid=9256609", "title": "Lega Italica (storia romana)", "text": ""}
{"id": "9256611", "revid": "935281", "url": "https://it.wikipedia.org/wiki?curid=9256611", "title": "Lega Sociale (storia romana)", "text": ""}
{"id": "9256620", "revid": "599013", "url": "https://it.wikipedia.org/wiki?curid=9256620", "title": "Kristi Terzian", "text": "Biografia.\nPolivalente originaria di Sanger, la Terzian debutt\u00f2 in campo internazionale in occasione dei Mondiali juniores di Sugarloaf 1984; in Coppa del Mondo ottenne il primo piazzamento il 9 agosto 1989 a Las Le\u00f1as in supergigante (15\u00aa) e l'unico podio il 10 marzo 1990 a Stranda in slalom gigante (2\u00aa): in quella stagione 1989-1990 and\u00f2 a punti in 15 delle 17 gare disputate, stabilendo cos\u00ec un primato nazionale. Nella stagione 1992-1993 vinse la Nor-Am Cup; prese per l'ultima volta il via in Coppa del Mondo il 5 febbraio 1994 a Sierra Nevada in slalom speciale (17\u00aa) e si ritir\u00f2 al termine della stagione 1994-1995: la sua ultima gara fu lo slalom speciale dei Campionati statunitensi 1995, disputato il 27 marzo a Park City e chiuso dalla Terzian al 6\u00ba posto. Non prese parte a rassegne olimpiche o iridate."}
{"id": "9256622", "revid": "741067", "url": "https://it.wikipedia.org/wiki?curid=9256622", "title": "Agguato a Hong Kong", "text": ""}
{"id": "9256624", "revid": "741067", "url": "https://it.wikipedia.org/wiki?curid=9256624", "title": "Il drago di Hong Kong", "text": ""}
{"id": "9256639", "revid": "27723", "url": "https://it.wikipedia.org/wiki?curid=9256639", "title": "Stazione di Cupra Marittima", "text": ""}
{"id": "9256640", "revid": "879070", "url": "https://it.wikipedia.org/wiki?curid=9256640", "title": "Laghi Band-e Amir", "text": "Il complesso dei laghi Band-e Amir (dal persiano \u0628\u0646\u062f \u0627\u0645\u06cc\u0631, \"Band-e Am\u012br\", \u00abbacini del comandante\u00bb) si trova in Afghanistan, sull'Hindu Kush, nella provincia di Bamiyan, ed \u00e8 formato da sei laghi in successione intervallati da sbarramenti naturali di travertino, in maniera simile ai laghi di Plitvice. Nel 2009 sono stati designati come primo parco nazionale dell'Afghanistan.\nGli sbarramenti naturali si sono formati in prossimit\u00e0 di forti dislivelli nel letto dei torrenti: in tali punti, dove la corrente cessava di essere calma e diventava turbolenta, il carbonato di calcio disciolto nell'acqua \u00e8 precipitato, trasformandosi con il tempo in travertino. Anche organismi vegetali come le colonie di cianobatteri e clorofite, i muschi e le alghe svolgono un ruolo essenziale nella precipitazione dei composti di calcio disciolti, in quanto, trattendoli, fanno s\u00ec che si depositino come travertino e vadano a formare gli sbarramenti.\nLa formazione dei depositi di travertino ebbe luogo nelle fasi interglaciali (le prove indicano almeno due fasi glaciali durante il Quaternario) e prosegue nell'attuale fase postglaciale.\nI sette laghi.\nI singoli laghi, con i relativi sbarramenti di travertino, hanno i seguenti nomi:\nNelle immediate vicinanze, anche se non appartiene propriamente alla catena dei sei laghi, si trova anche il\nUn altro ottavo lago \u00e8 oggi completamente prosciugato.\nLa leggenda della formazione dei laghi.\nQuando Maometto, il fondatore dell'Islam, mor\u00ec nel 632 d.C., il potere religioso in Arabia venne preso da suo suocero. Al\u00ec, cugino e genero del Profeta, che molti consideravano un successore molto pi\u00f9 degno, fu costretto all'esilio. Le varie speculazioni su dove avesse trovato rifugio fecero s\u00ec che nascesse la seguente leggenda: Al\u00ec avrebbe raggiunto l'Afghanistan con il fedele servitore Kambar prima che l'Islam vi prendesse piede. Nella valle di \"Band-e Amir\" i due furono sorpresi da un principe malvagio che voleva farli prigionieri. Al\u00ec imprec\u00f2 e fugg\u00ec su una montagna, da dove scagli\u00f2 una pietra contro i suoi inseguitori. La caduta del sasso innesc\u00f2 una frana, che a sua volta argin\u00f2 il corso del fiume, facendo s\u00ec che si formasse un lago. Questo lago e la sua diga naturale presero il nome di Band-e Haibat. Al\u00ec colp\u00ec un altro masso con la sua spada, creando il Band-e Zulficar. Ad un cenno del suo maestro, Kambar cre\u00f2 il terzo lago colmando il Band-e Kambar. Al\u00ec poi gett\u00f2 nel fiume alcune forme di formaggio che le donne della zona gli avevano preparato, creando il Band-e Panir. Gli schiavi che Al\u00ec liber\u00f2 dal dominio oppressivo del tiranno crearono il Band-e Gholaman. La sesta e ultima diga, il Band-e Pudina, si form\u00f2 quando Al\u00ec lanci\u00f2 alcuni ramoscelli di menta nel fiume.\nIl parco nazionale.\nLa regione dove si trovano questi laghi \u00e8 costituita da un altopiano ondulato a circa m di quota, tagliato in due dal canyon dove si trovano i laghi stessi. Alcune delle montagne circostanti raggiungono i m. Nella zona regna un clima continentale reso particolarmente estremo dall'altitudine. La regione \u00e8 quasi costantemente ammantata di neve da novembre a marzo, mentre il periodo vegetativo, di quattro-cinque mesi, ha inizio con la fine della stagione delle piogge, a maggio. Le precipitazioni sono scarse (300 mm annui circa) e determinano lo sviluppo di una vegetazione steppica. La pianura \u00e8 caratterizzata da specie proprie della steppa, in particolare appartenenti ai generi \"Artemisia\" e \"Acantholimon\", delle quali si nutrono le greggi di pecore e capre al pascolo.\nDal punto di vista geologico, la regione \u00e8 caratterizzata da arenaria calcarea, il cui carattere varia dal sabbioso-marnoso all'argilloso. Gli altopiani delle montagne tabulari circostanti sono formate da conglomerati calcarei o calcari stratificati. I suoli sono formati dall'erosione del substrato ad opera degli agenti atmosferici e non hanno orizzonti pronunciati. Nelle zone umide si formano ristagni d'acqua, dove possono formarsi prati con corrispondenti terreni costituiti da humus. Affioramenti salini si possono vedere dove i prati umidi si seccano.\nIn prossimit\u00e0 dei laghi vivono markhor e urial; la fauna ittica \u00e8 fortemente diminuita a causa della pratica della pesca con le bombe a mano. Il governo spera che la designazione dell'area come parco nazionale nell'aprile 2009 attirer\u00e0 i turisti nella regione."}
{"id": "9256641", "revid": "380453", "url": "https://it.wikipedia.org/wiki?curid=9256641", "title": "Matthew August", "text": "Carriera.\nGiocatore.\nClub.\nLa carriera di Matthew August inizia nei tornei scolastici californiani, giocando per la . Dopo il diploma entra a far parte della squadra di pallavolo della , in NCAA Division I: dopo aver saltato l'annata 2016 si trasferisce per il seguente biennio allo , nella CCCAA.\nFa la sua prima esperienza da professionista in patria, partecipando alla NVA 2018 e 2019 col (in seguito ). Nella stagione 2019-20 si trasferisce in Repubblica Ceca, dove partecipa alla Extraliga con il : resta nella medesima lega anche nella stagione seguente, difendendo tuttavia i colori del .\nTorna nuovamente in campo per la prima edizione della Prime Volleyball League, in India, ingaggiato dai .\nNazionale.\nNel 2019 debutta nella nazionale statunitense conquistando la medaglia d'argento alla NORCECA Champions Cup.\nAllenatore.\nNel 2021 ottiene l'incarico di assistente allenatore volontario alla , nello staff di Tom Hogan."}
{"id": "9256643", "revid": "436907", "url": "https://it.wikipedia.org/wiki?curid=9256643", "title": "The Skeleton Key (singolo)", "text": "The Skeleton Key \u00e8 un singolo del gruppo musicale olandese Epica, pubblicato il 3 maggio 2021 come quarto estratto dall'ottavo album in studio \"Omega\". \nPromozione.\nIl 26 febbraio, in contemporanea alla pubblicazione dell'album \"Omega\", \u00e8 stato diffuso il video di \"The Skeleton Key\", girato dallo stesso team di \"Abyss of Time - Countdown to Singularity\". \nIl 3 maggio il brano \u00e8 stato pubblicato come singolo in formato CD, allegato alla rivista brasiliana \"Roadie Crew\" e contenente nella lista tracce anche i singoli \"Abyss of Time - Countdown to Singularity\" e \"Freedom - The Wolves Within\", nonch\u00e9 tre brani eseguiti dal vivo presso lo Z\u00e9nith di Parigi.\nVersione di \"Omega Alive\".\nIl 7 ottobre settembre 2021 \u00e8 stata pubblicata una versione dal vivo del brano come secondo singolo dal terzo album dal vivo \"Omega Alive\"."}
{"id": "9256658", "revid": "404449", "url": "https://it.wikipedia.org/wiki?curid=9256658", "title": "Raffaele Cervo", "text": "Biografia.\nNato a Caiazzo nel 1923 da Costantino Cervo e Antonietta Perillo, studi\u00f2 al liceo classico di Santa Maria Capua Vetere e nel 1941 si iscrisse alla facolt\u00e0 di medicina e chirurgia dell'Universit\u00e0 degli Studi di Napoli. Consegu\u00ec la laurea il 25 luglio 1947 e prese subito servizio presso gli ospedali riuniti di Napoli, dove si specializz\u00f2 in ostetricia e in pediatria. Esercit\u00f2 inoltre la professione di medico condotto a Caiazzo, dove nel 1948 aveva aperto il proprio studio presso la casa paterna.\nAder\u00ec alla Democrazia Cristiana e venne eletto consigliere provinciale della Provincia di Caserta alle amministrative del 1964. Nel 1966 fu eletto presidente della Provincia di Caserta. Durante il suo mandato si distinse per lo sviluppo della viabilit\u00e0 locale e per l'impegno nel sociale, come per esempio le campagne di sensibilizzazione sui tumori femminili e sulle malattie tubercolari.\nIn seguito ricopr\u00ec l'incarico di assessore provinciale ai lavori pubblici nella giunta guidata dal presidente Dante Cappello. Sedette al consiglio provinciale fino al 1975, quando si ritir\u00f2 dalla politica in seguito a un infarto.\nMor\u00ec il 12 marzo 1993."}
{"id": "9256662", "revid": "1318658", "url": "https://it.wikipedia.org/wiki?curid=9256662", "title": "Smiling Friends", "text": "Smiling Friends \u00e8 una serie televisiva animata statunitense-australiana del 2022, creata da Zach Hadel e Michael Cusack.\nPreceduta da un episodio pilota andato in onda il 1\u00b0 aprile 2020 come parte dell'annuale Pesce d'aprile della rete, la serie viene trasmessa per la prima volta negli Stati Uniti su Adult Swim dal 10 gennaio 2022.\nSmiling Friends ha ricevuto consensi sia dal pubblico che dalla critica per la sua caratterizzazione, l'umorismo, la scrittura e l'integrazione di media diversi tra cui animazione 3D, stop-motion e live action. La serie \u00e8 stata rinnovata per una seconda stagione il 9 febbraio 2022.\nTrama.\nLa Smiling Friends Inc. \u00e8 una piccola azienda il cui scopo principale \u00e8 portare felicit\u00e0 ai propri clienti. La serie segue la vita quotidiana e le disavventure dei suoi rappresentanti, il pigro e cinico Charlie e l'allegro e ottimista Pim, mentre cercano di rallegrare e confortare le persone in difficolt\u00e0 che chiamano la hotline della loro azienda, aiutandoli di persona con i loro problemi.\nPersonaggi e doppiatori originali.\nPersonaggi principali.\nUn rappresentante della Smiling Friends Inc. insieme al suo migliore amico Pim. \u00c8 una creatura gialla disinvolta e calma con una visione della vita razionale, anche se talvolta si mostra pessimista. Tende a parlare con voce monotona, alzando la voce solo nei momenti di paura o di stupore. Si considera un \"maschio alfa\" e talvolta aggrava le situazioni cercando di prendere il controllo. Nonostante spesso litighi con Pim su argomenti banale, alla fine riconciliano sempre il loro rapporto.\nUn rappresentante della Smiling Friends Inc. insieme a Charlie. \u00c8 un Critter (uno degli abitanti principali del loro mondo) rosa ottimista e fortemente determinato in ogni suo lavoro. Considera Charlie il suo amico pi\u00f9 intimo, anche se spesso si scontrano per i loro metodi personali di far sorridere i loro clienti. \nProduzione.\n\"Smiling Friends\" \u00e8 stato creato dagli animatori Zach Hadel e Michael Cusack, noti per i loro successi individuali come creatori di contenuti per Newgrounds e YouTube. Gi\u00e0 conosciuti online, i due hanno concepito l'idea per la serie nel 2017 mentre cenavano al Gus's Chicken di Burbank, in California, dove Cusack, che vive a Melbourne, in Australia, era in visita in quel momento. L'obiettivo era di basare la serie su \"un gruppo di adorabili personaggi, con un concetto semplice, che potevamo portare ovunque volevamo\". Si stabilirono sulla premessa di una linea costante riguardo le persone infelici, che divenne \"il tessuto connettivo che faceva scattare tutto insieme\". Tuttavia, Hadel ha affermato che sebbene \"la compagnia sia un aspetto importante della serie, in realt\u00e0 \u00e8 il trampolino di lancio. Abbiamo episodi che non riguardano nemmeno dei lavori\". La coppia ha individuato \"South Park\" e \"Seinfeld\" come le maggiori influenze di \"Smiling Friends\" e ha descritto lo stile artistico della serie come una miscela dei loro stili individuali, sebbene Cusack abbia precisato che i suoi stessi disegni tendono a subire il \"glossaggio finale di Zach\".\nHadel e Cusack hanno presentato la serie ad Adult Swim, che ha dato il via libera alla produzione dell'episodio pilota nel 2018. Hadel aveva gi\u00e0 tentato di presentare alla rete la sua webserie \"Hellbenders\" con Chris O'Neill, tuttavia il progetto \u00e8 stato accantonato, mentre Cusack ha prodotto il cortometraggio \"Rick and Morty: Bushworld Adventures e\" la sua serie \"\". L'episodio pilota di \"Smiling Friends\", che la coppia considera il primo episodio ufficiale della serie, \u00e8 andato in onda su Adult Swim il 1\u00b0 aprile 2020 ricevendo il plauso della critica. Successivamente \u00e8 stato ripreso per sette episodi aggiuntivi nel maggio 2021. Hadel e Cusack sono stati coinvolti in tutti gli aspetti della produzione, dalla scrittura e gli storyboard alla progettazione fino all'animazione finale e al sound design, considerandolo insolito per una serie televisiva. Secondo Hadel, il budget per l'intera prima stagione era l'equivalente di un singolo episodio de \"I Griffin\"."}
{"id": "9256663", "revid": "404449", "url": "https://it.wikipedia.org/wiki?curid=9256663", "title": "Vincenzo De Michele", "text": "Biografia.\nNato a Parete il 21 maggio 1920, ha svolto la professione di dirigente scolastico nella provincia di Caserta, pi\u00f9 volte membro dell'Ufficio scolastico provinciale. Fu tra i soci fondatori dell'Associazione nazionale dirigenti scolastici, ricoprendone anche la carica di presidente.\nNel 1943 prese parte alla fondazione della Democrazia Cristiana a Napoli insieme a Raffaele Numeroso e ne divenne responsabile della sezione giovanile. Qui conobbe e frequent\u00f2 Giuseppe Dossetti. Nel 1952 venne eletto nel primo consiglio provinciale di et\u00e0 repubblicana della Provincia di Caserta, e riconfermato nelle legislature successive. Fu pi\u00f9 volte assessore e capogruppo DC, e nel 1968 venne eletto presidente della provincia.\nFu anche commissario provinciale di Federterra e primo presidente provinciale dell'ACLI.\nRitiratosi dalla politica negli anni settanta, si dedic\u00f2 in seguito all'attivit\u00e0 di scrittore di narrativa e saggista, pubblicando studi in materia di pedagogia e storia locale."}
{"id": "9256664", "revid": "767487", "url": "https://it.wikipedia.org/wiki?curid=9256664", "title": "La nostra storia (film)", "text": "La nostra storia (\"El olvido que seremos\") \u00e8 un film del 2020 diretto da Fernando Trueba.\nTrama.\nLa storia dello scrittore colombiano H\u00e9ctor Abad G\u00f3mez ambientata nella Colombia degli anni '60 e '70 nella citt\u00e0 di Medell\u00ecn.\nDistribuzione.\nIl film \u00e8 stato distribuito nelle sale cinematografiche italiane a partire dal 17 giugno 2021."}
{"id": "9256668", "revid": "404449", "url": "https://it.wikipedia.org/wiki?curid=9256668", "title": "Dante Cappello", "text": "Esponente della Democrazia Cristiana, esercit\u00f2 la professione di medico. Fu deputato alla Camera per la IV legislatura dal 1963 al 1968. Nel 1969 venne eletto presidente della Provincia di Caserta."}
{"id": "9256688", "revid": "404449", "url": "https://it.wikipedia.org/wiki?curid=9256688", "title": "Giuseppe Gasparin", "text": "Esponente della Democrazia Cristiana, \u00e8 stato pi\u00f9 volte consigliere comunale e assessore a Caserta. Dal luglio 1990 al marzo 1993 fu sindaco di Caserta, ultimo sindaco democristiano della citt\u00e0. \u00c8 stato direttore dell'ASL di Caserta."}
{"id": "9256689", "revid": "125057981", "url": "https://it.wikipedia.org/wiki?curid=9256689", "title": "Jason Spisak", "text": "Biografia.\nNato a Wilkes-Barre, Pennsylvania, Spisak ha fatto parte della Lycoris e in seguito \u00e8 divenuto il fondatore della Blackchalk Productions e della casa di sviluppo per programmi videoludici Symphony OS. Nel corso della sua carriera ha inoltre lavorato come attore e doppiatore in numerosi film e serie televisive."}
{"id": "9256697", "revid": "1687355", "url": "https://it.wikipedia.org/wiki?curid=9256697", "title": "Adelaide International 2022 - Doppio femminile", "text": "Alexa Guarachi e Desirae Krawczyk erano le detentrici del titolo, ma hanno deciso di non partecipare a questa edizione del torneo.\nIn finale Ashleigh Barty e Storm Sanders hanno sconfitto Darija Jurak Schreiber e Andreja Klepa\u010d con il punteggio di 6-1, 6-4."}
{"id": "9256703", "revid": "465169", "url": "https://it.wikipedia.org/wiki?curid=9256703", "title": "ABC World News Tonight", "text": "ABC World News Tonight \u00e8 un telegiornale statunitense trasmesso su ABC dal 1953."}
{"id": "9256713", "revid": "871248", "url": "https://it.wikipedia.org/wiki?curid=9256713", "title": "Rebelde (serie televisiva 2022)", "text": "Rebelde (reso graficamente come REB\u018eLDE) \u00e8 una serie televisiva messicana disponibile sulla piattaforma streaming Netflix dal 5 gennaio 2022. La serie \u00e8 il sequel di \"Rebelde\", trasmessa dal 2004 al 2006, adattamento della telenovela argentina \"Rebelde Way.\"\nTrama.\nMentre l'EWS si prepara ad accogliere i nuovi studenti, nascono nuovi amori e amicizie ed una societ\u00e0 segreta minaccia di distruggere i sogni musicali degli studenti.\nProduzione.\nSviluppo.\nL'1 marzo 2021 \u00e8 stato annunciato che sarebbe stata realizzata una nuova versione della telenovela giovanile del 2004. Netflix ha annunciato il progetto con un comunicato stampa. Il regista Santiago Lim\u00f3n ha dichiarato in un'intervista per la rivista GQ Mexico che la diversit\u00e0 sessuale nella trama era un obiettivo fin dall'inizio del progetto.\nRiprese.\nLe riprese della serie sono iniziate nel marzo 2021 in Messico. Dopo quasi otto mesi di registrazioni, \u00e8 stato annunciato che la serie era gi\u00e0 stata rinnovata per una seconda stagione, che \u00e8 stata registrata con la prima stagione.\nDistribuzione.\nIl 22 settembre 2021, Netflix ha rivelato la prima foto ufficiale dei nuovi alunni e le loro uniformi. Il 25 settembre 2021, Netflix ha lanciato il primo teaser della serie durante l'evento \"TUDUM\" mostrando il cast che si esibisce con una delle canzoni della serie. Il 7 dicembre \u00e8 stato lanciato il trailer della serie.\nLa serie \u00e8 stata rilasciata il 5 gennaio 2022 su Netflix."}
{"id": "9256738", "revid": "124971295", "url": "https://it.wikipedia.org/wiki?curid=9256738", "title": "Episodi di Miss Farah (quarta stagione)", "text": "La quarta stagione della serie televisiva Miss Farah composta da 22 episodi, va \u00e8 andata in onda negli Egitto dal 30 ottobre al 28 novembre 2021 sul network Shahid VIP.\nIn Egitto, la stagione \u00e8 stata interamente l'intera stagione \u00e8 disponibile sul servizio di streaming pubblicata sul servizio on demand Shahid VIP il 30 ottobre 2021. \nIn Arabia Saudita, la stagione va in onda dal 31 ottobre al 29 novembre 2021 su MBC 4."}
{"id": "9256753", "revid": "84184", "url": "https://it.wikipedia.org/wiki?curid=9256753", "title": "Forum internazionale dei trasporti", "text": "Il Forum internazionale dei trasporti, sigla FIT (\"International Transport Forum\", ITF), \u00e8 un'organizzazione intergovernativa che fa parte del sistema Organizzazione per la cooperazione e lo sviluppo economico (OCSE). \u00c8 l'unico organismo globale con un mandato per tutte le modalit\u00e0 di trasporto (pedonale, ciclistico, stradale, ferroviario, marittimo, aereo), con le funzioni di centro studi per le questioni relative alla politica dei trasporti e organizza il vertice annuale dei ministri dei trasporti.\nStoria.\nIl 13-17 ottobre 1953 si riun\u00ec a Bruxelles la Conferenza europea dei ministri dei trasporti (CEMT) di 16 paesi europei che sottoscrissero un protocollo \u00abper coordinare e razionalizzare i trasporti interni europei di interesse internazionale\u00bb, e la cui sede venne stabilita a Parigi presso l'Organizzazione per la cooperazione economica europea (OECE).\nLa Conferenza europea dei ministri dei trasporti tenuta a Dublino il 17-18 maggio 2006 decise la fondazione del Forum internazionale dei trasporti, trasformando la Conferenza in un'organizzazione mondiale, accogliendo anche i paesi associati (Australia, Canada, Giappone, Corea del Sud, Messico, Nuova Zelanda, Stati Uniti), in considerazione \u00abdel ruolo dei trasporti come chiave di crescita economica e del loro impatto sulle dimensioni ambientali e sociali della sostenibilit\u00e0\u00bb.\nIl 13 marzo 2013 il Consiglio di gestione dei trasporti (TMB) ha approvato le nuove Regole di gestione in sostituzione di quelle adottate nel 2008. Al Vertice del 2014 il Consiglio dei ministri dei trasporti ha adottato la Dichiazione di rinnovo del mandato al Forum internazionale dei trasporti.\nFinalit\u00e0.\nIl Forum internazionale dei trasporti ha l'obiettivo di gestire l'agenda globale della politica dei trasporti e di contribuire allo sviluppo sostenibile, alla prosperit\u00e0, all'inclusione sociale e alla protezione della vita umana e del benessere; di facilitare lo scambio di informazioni a livello internazionale e migliorare la capacit\u00e0 di prendere decisioni nei paesi membri.\nNel suo ruolo di centro studi, il Forum fornisce ai responsabili politici e alla comunit\u00e0 globale dei trasporti approfondimenti su questioni di politica dei trasporti basati sulle prove.\nIl suo lavoro \u00e8 sostenuto dalla ricerca economica, dalla raccolta di statistiche e dall'analisi politica svolta dal suo Centro di ricerca interno, spesso in collaborazione con ricercatori del mondo accademico, delle imprese e dei governi.\nIl programma di lavoro del Centro di ricerca si concentra, tra gli altri, su sostenibilit\u00e0 ambientale, sicurezza stradale, efficienza, logistica, congestione del traffico e infrastrutture.\nStati membri.\nGli Stati membri del Forum sono 63 e rappresentano il 60% della popolazione del pianeta e l'85% del PIL mondiale. Ultima in ordine di tempo ad aderire \u00e8 stata la Colombia.\nOrganizzazione.\nIl Forum internazionale dei trasporti \u00e8 integrato amministrativamente nell'Organizzazione per la cooperazione e lo sviluppo economico ma \u00e8 politicamente autonomo e dispone di una propria struttura di governo. Non tutti i paesi membri del Forum sono anche membri dell'OCSE.\nIl maggiore organo decisionale del Forum \u00e8 il Consiglio dei ministri dei trasporti, che riunisce i ministri dei paesi membri responsabili dei trasporti nella sessione ministeriale che si tiene durante il vertice annuale nel maggio di ogni anno. La presidenza del Forum ruota annualmente tra i paesi membri, alternandosi tra un paese europeo e uno non europeo. La presidenza ha un ruolo guida nell'organizzazione del Vertice annuale che si svolge durante il suo mandato. Il presidente \u00e8 assistito da due vicepresidenti.\nIl Consiglio di gestione dei trasporti (TMB) orienta i lavori del Forum. \u00c8 composto da rappresentanti dei paesi membri e si riunisce almeno due volte all'anno.\nPer la preparazione del Vertice annuale, la presidenza \u00e8 aiutata da una piccola unit\u00e0 operativa composta da membri del TMB. Nel preparare il vertice, l'unit\u00e0 operativa pu\u00f2 avvalersi del Centro di ricerca, di gruppi per i progetti speciali appositamente costituiti e di reti strategiche, nonch\u00e9 di consultazioni con le parti interessate.\nIl Comitato di recerca sui trasporti (TRC) \u00e8 composto da rappresentanti dei ministeri dei trasporti e delle agenzie di ricerca dei paesi membri, supervisiona le attivit\u00e0 di ricerca del Forum e predispone il programma biennale di lavoro.\nIl Segretariato del Forum internazionale dei trasporti ha sede presso l'OCSE a Parigi, \u00e8 diretto dal Segretario generale e comprende i seguenti servizi: Ricerca e analisi politica, Relazioni istituzionali e vertice, Analisi politica quantitativa e previsioni, Comunicazioni.\nIl Gruppo di trasporto su strada (RTG) gestisce la quota multilaterale per le licenze di trasporto merci europee, supervisiona la distribuzione delle licenze da parte dei paesi membri e vigila sul rispetto delle regole di funzionamento delle quote.\nIl Consiglio di partenariato d'impresa (CPB) \u00e8 la piattaforma del Forum per il dialogo con le imprese. Creato nel 2013 per ampliare le discussioni sulle politiche globali attraverso la prospettiva del settore privato, riunisce aziende con una chiara visuale internazionale nelle loro attivit\u00e0 e che svolgono un ruolo attivo nel campo dei trasporti e dei settori correlati.\nProgetti.\nDecarbonizzazione.\nL'iniziativa decarbonizzazione dei trasporti promuove la mobilit\u00e0 a emissioni zero per favorire il cambiamento climatico e fornisce gli strumenti per selezionare le misure di mitigazione della CO\u2082.\nIl cambiamento climatico coinvolge la vita in tutto il mondo. L'aumento delle temperature causa precipitazioni violente, l'innalzamento del livello degli oceani minaccia le zone costiere, i fenomeni meteorologici sempre pi\u00f9 estremi portano a gravi sconvolgimenti.\nIl cambiamento climatico non pu\u00f2 essere fermato senza decarbonizzare i trasporti. I trasporti emettono circa il 23% della CO\u2082 che alimenta il riscaldamento globale; senza un'azione immediata, la sua quota potrebbe raggiungere il 40% entro il 2030. Le emissioni dei trasporti sono cresciute pi\u00f9 rapidamente di qualsiasi altro settore negli ultimi 50 anni. Poich\u00e9 la domanda di trasporti continuer\u00e0 a crescere massicciamente nei prossimi decenni, le emissioni di CO\u2082 delle attivit\u00e0 di trasporto potrebbero aumentare del 60% entro il 2050. Il settore dei trasporti, dipendendo per il 92% dal petrolio, \u00e8 particolarmente difficile da decarbonizzare.\nDigitalizzazione.\nLa presidenza del G20 ha chiesto al Forum internazionale dei trasporti di fornire una relazione per l'incontro ministeriale del luglio 2020, su come sfruttare la tecnologia digitale e i dati per le citt\u00e0 intelligenti incentrate sull'uomo, in particolare per la mobilit\u00e0 intelligente.\nIl digitale sta guidando l'innovazione dei trasporti nel 21\u00ba secolo. I responsabili politici desiderano perseguire le opportunit\u00e0 migliori per i trasporti provenienti da smartphone, guida automatizzata o tecnologia blockchain. Il lavoro del Forum sulla dimensione digitale dei trasporti aiuta i governi a individuare le opportunit\u00e0 e identificare gli aspetti negativi.\nProtezione e sicurezza.\nLa massima priorit\u00e0 del Forum \u00e8 di aiutare i governi a mantenere gli utenti sicuri e protetti.\nIl Forum internazionale dei trasporti ha pubblicato dodici rapporti sulla sicurezza stradale nel triennio 2018-20, in media uno ogni trimestre. Gli argomenti spaziano da problemi classici come il ruolo della velocit\u00e0 o dell'alcol nel causare incidenti, ad argomenti emergenti come i veicoli a guida autonoma sicuri, il ruolo della digitalizzazione per la sicurezza stradale o la sicurezza dei monopattini elettrici.\nIl rapporto annuale sulla sicurezza stradale viene preparato dall'IRTAD (\"International Traffic Safety Data and Analysis Group\"), il gruppo di lavoro permanente del Forum sulla sicurezza stradale, che presenta un rapporto globale e rapporti specifici per ogni paese aderente all'IRTAD (per l'Italia il rapporto 2020).\nConnettivit\u00e0.\nUna buona infrastruttura di trasporto e servizi di mobilit\u00e0 efficienti portano le persone a destinazione e le merci ai mercati; la connettivit\u00e0 offerta dai trasporti amplia gli orizzonti e apre opportunit\u00e0; costruisce comunit\u00e0 pi\u00f9 forti e ne espande la portata. Il progetto di connettivit\u00e0 del Forum analizza come rafforzare i collegamenti in tutto il mondo, tra paesi, da citt\u00e0 a citt\u00e0, attraversa le citt\u00e0, per la mobilit\u00e0 rurale.\nAccesso e inclusione.\nRaramente l'accessibilit\u00e0 \u00e8 un criterio nella valutazione dei progetti di trasporto, che di solito si concentrano su connettivit\u00e0, tempo di viaggio o sicurezza.\nIl trasporto non \u00e8 fine a se stesso, \u00e8 un mezzo per fornire a ogni cittadino accesso ai posti di lavoro, scuole, ospedali e altri servizi essenziali. Garantire l'accesso per tutti \u00e8 una delle chiavi per costruire societ\u00e0 eque e inclusive che non lasciano indietro nessuno.\nParit\u00e0 di genere.\nLe donne costituiscono la met\u00e0 della popolazione mondiale, eppure sono spesso limitate nell'uso dei trasporti da politiche e servizi che non sono neutrali rispetto al genere e sono prevenuti nei loro confronti. Le modalit\u00e0 di viaggio delle donne sono pi\u00f9 complesse di quelle degli uomini, con pi\u00f9 viaggi, per lo pi\u00f9 brevi, che utilizzano servizi diversi, in diversi momenti della giornata, coinvolgendo spesso i bambini. Pertanto, le soluzioni di trasporto adatte agli uomini \u2013 che tendono a fare pochi viaggi a orari prestabiliti e spesso da soli \u2013 non funzionano necessariamente per le donne che utilizzano i trasporti. Anche la sicurezza dei trasporti \u00e8 una specifica questione di genere.\nNella forza lavoro dei trasporti, le donne sono decisamente sottorappresentate. Solo il 22% degli addetti ai trasporti nell'Unione Europea sono donne; nella regione Asia-Pacifico, le donne sono meno del 20%. Le donne sono particolarmente rare nei ruoli dirigenziali nei settori dei trasporti, della logistica e delle infrastrutture.\nLa sfida del Covid-19.\nQuando il COVID-19 ha colpito e fermato i sistemi di trasporto, il Forum internazionale dei trasporti ha reagito concentrandosi nelle sue competenze: raccogliere informazioni pertinenti e fornire analisi basate sulle prove per supportare le decisioni politiche. Il sito web del Forum ha iniziato occuparsi di Covid-19 a partire dal 16 marzo 2020.\n\u00abReagire, riavviare e ripensare: le citt\u00e0 devono affrontare questa triplice sfida per continuare a fungere da catalizzatori per attivit\u00e0 sociali ed economiche creative nonostante i nuovi impegni sanitari\u00bb.\nVertici del FIT.\nOgni anno, a maggio, si tiene a Lipsia il vertice del Forum internazionale dei trasporti che riunisce i ministri dei trasporti dei paesi membri e dei paesi invitati, per discutere un tema specifico relativo ai trasporti, con i rappresentanti dell'industria, della societ\u00e0 civile e della comunit\u00e0 della ricerca. Al termine dei lavori i ministri dei paesi membri del Forum rilasciano una dichiarazione ufficiale sulle politiche relative al tema del vertice."}
{"id": "9256755", "revid": "125229695", "url": "https://it.wikipedia.org/wiki?curid=9256755", "title": "Gra\u0111anski nogometni klub Dinamo Zagreb 2019-2020", "text": "Questa voce raccoglie le informazioni riguardanti il Gra\u0111anski nogometni klub Dinamo Zagreb nelle competizioni ufficiali della stagione 2019-2020.\nRosa.\n\"Aggiornata al 25 gennaio 2020\""}
{"id": "9256757", "revid": "124971614", "url": "https://it.wikipedia.org/wiki?curid=9256757", "title": "Felix Gro\u00df", "text": ""}
{"id": "9256759", "revid": "599013", "url": "https://it.wikipedia.org/wiki?curid=9256759", "title": "Th\u00e9o Delacroix", "text": ""}
{"id": "9256761", "revid": "124971660", "url": "https://it.wikipedia.org/wiki?curid=9256761", "title": "Ben Turner (ciclista)", "text": ""}
{"id": "9256762", "revid": "124971681", "url": "https://it.wikipedia.org/wiki?curid=9256762", "title": "Lewis Askey", "text": ""}
{"id": "9256763", "revid": "124971719", "url": "https://it.wikipedia.org/wiki?curid=9256763", "title": "Marilyn Keith", "text": ""}
{"id": "9256765", "revid": "124971743", "url": "https://it.wikipedia.org/wiki?curid=9256765", "title": "James Forman", "text": ""}
{"id": "9256766", "revid": "599013", "url": "https://it.wikipedia.org/wiki?curid=9256766", "title": "Stan Van Tricht", "text": ""}
{"id": "9256777", "revid": "62004", "url": "https://it.wikipedia.org/wiki?curid=9256777", "title": "Tim van Dijke", "text": "Biografia.\n\u00c8 il fratello gemello di Mick van Dijke, anch'egli ciclista."}
{"id": "9256778", "revid": "2208340", "url": "https://it.wikipedia.org/wiki?curid=9256778", "title": "Ponte di Gojo", "text": "Il \u00e8 un ponte di Kyoto, in Giappone, che attraversa il fiume Kamo. Fu costruito nel 1959.\nStoria.\nIl ponte \u00e8 conosciuto come il sito dell'incontro del giovane Minamoto no Yoshitsune, allora chiamato \"Ushiwakamaru\" nel vicino tempio di Kurama, con Musashibo Benkei, avvenuto in una notte di luna piena del 1173. Una scultura vicino al ponte raffigura l'incontro.\nTuttavia, Toyotomi Hideyoshi fece spostare il ponte originario nella sua posizione corrente, ora noto come il ponte di Matsubara, nel 1589, quando fece costruire la sala del Buddha presso il tempio H\u014dk\u014d-ji."}
{"id": "9256780", "revid": "62004", "url": "https://it.wikipedia.org/wiki?curid=9256780", "title": "Mick van Dijke", "text": "Biografia.\n\u00c8 il fratello gemello di Tim van Dijke, anch'egli ciclista."}
{"id": "9256785", "revid": "124971925", "url": "https://it.wikipedia.org/wiki?curid=9256785", "title": "Lev Gonov", "text": ""}
{"id": "9256787", "revid": "294794", "url": "https://it.wikipedia.org/wiki?curid=9256787", "title": "Episodi di Grantchester (sesta stagione)", "text": "La sesta stagione della serie televisiva Grantchester \u00e8 composta da otto episodi."}
{"id": "9256791", "revid": "124971991", "url": "https://it.wikipedia.org/wiki?curid=9256791", "title": "Denis Nekrasov", "text": ""}
{"id": "9256793", "revid": "124972016", "url": "https://it.wikipedia.org/wiki?curid=9256793", "title": "Kim Heiduk", "text": ""}
{"id": "9256796", "revid": "1318658", "url": "https://it.wikipedia.org/wiki?curid=9256796", "title": "Ferrania Film Museum", "text": "Il Ferrania Film Museum \u00e8 un museo di cultura industriale e territoriale che ha sede nel Palazzo Scarampi di Cairo Montenotte, in provincia di Savona. \u00c8 stato inaugurato nel 2018 ed \u00e8 dedicato all\u2019azienda FILM/Ferrania/3M, un tempo produttrice di materiale fotosensibile, situata nell\u2019omonima cittadina.\nIl museo mostra e racconta le dinamiche socioculturali e territoriali della vita industriale di una fabbrica come la Ferrania, che ebbe rilevanza mondiale nella storia della cinematografia, fotografia e ricerca chimica durante il XX secolo. \u00a0\nLa Cooperativa Sociale Lanza del Vasto, che ne possiede attualmente la gestione, si occupa di organizzare eventi culturali, mostre e proiezioni dedicate allo stabilimento, narrando la storia di quella che per decenni \u00e8 stata una delle pi\u00f9 importanti aziende a livello nazionale, unica produttrice italiana di materiale fotosensibile per l'industria fotografica e radiografica, che trasform\u00f2 il nome del piccolo borgo della Val Bormida in un marchio di eccellenza tecnologica mondiale.\nCollezione.\nAll\u2019interno del museo sono esposti reperti come strumenti di misura, pellicole, quaderni di consegna e oggettistica proveniente dallo stabilimento, cos\u00ec come testimonianze audio-visive dei lavoratori sulle vicende che segnarono la storia della Ferrania, dagli anni della guerra fino ad arrivare a quelli pi\u00f9 recenti.\nSono presenti inoltre postazioni multimediali, macchinari e strumenti per la creazione e l\u2019elaborazione delle pellicole, gigantografie, riviste pubblicitarie consultabili e pannelli illustrativi che commentano i vari reparti.\nLa collezione del museo proviene prevalentemente dall'archivio fotografico dello stabilimento, dall'Archivio Giuseppe Reggio e dall\u2019archivio della Fondazione 3M che ha fornito reperti fotografici e cinematografici, alcuni brevetti, l\u2019archivio pubblicitario degli anni \u201950-\u201960 e la raccolta della rivista \u201cFerrania\u201d proveniente dall\u2019Archivio Storico della Fondazione. \nPercorso Espositivo.\nIl percorso museale si sviluppa attraverso colori, codici visivi, animazioni video e approfondimenti. \u00c9 collocato al secondo piano di Palazzo Scarampi a Cairo Montenotte e si divide in sei sale tematiche diverse:\nInoltre, all\u2019esterno del Palazzo \u00e8 stato allestito uno spazio espositivo con alcuni dei pi\u00f9 importanti reperti storici della fabbrica.\nGestione.\nIl museo nasce per volont\u00e0 delle amministrazioni comunali di Cairo Montenotte, con il contributo di Fondazione De Mari, di Ferrania Technologies e Fondazione 3M. \nPer un periodo di circa due anni, dal settembre 2018 all'ottobre 2020, il museo \u00e8 stato oggetto di una gestione sperimentale da parte dell'Associazione Ferrania Film Museum, a cui \u00e8 subentrata a fine 2020 la Cooperativa Sociale Valli di Lanzo di Genova. \nSede e attivit\u00e0.\nIl Ferrania Film Museum ha sede al secondo ed ultimo piano di Palazzo Scarampi, in Piazza Savonarola, nel centro storico di Cairo Montenotte dove ha luogo anche la Biblioteca Civica F.C.Rossi."}
{"id": "9256801", "revid": "827882", "url": "https://it.wikipedia.org/wiki?curid=9256801", "title": "Double Down", "text": ""}
{"id": "9256806", "revid": "2166030", "url": "https://it.wikipedia.org/wiki?curid=9256806", "title": "Bir\u00fbn", "text": "Bir\u00fbn \u00e8 una parola persiana che significa \"fuori\", \"esterno\".\nSobborgo della citt\u00e0 dell'Asia centrale.\nSecondo Do\u011fan Kuban e Wilhelm Barthold, nel mondo turco-iraniano, le citt\u00e0 erano solitamente composte da tre sezioni: la citt\u00e0 vera e propria (\"Shahristan\"), la cittadella (\"Kuhandiz\"), e il \"Rabat\" o \"Bir\u00fbn\", che si trovava accanto allo \"Shahristan\" ed era spesso sede di attivit\u00e0 commerciali.\nIl \"cortile esterno\" del sultano ottomano.\nBir\u00fbn era il termine usato nell'impero ottomano per riferirsi al cortile esterno del Palazzo Topkapi, in contrapposizione a quelli interni (\"Ender\u00fbn\"), che erano accessibili solo al sultano e ai suoi servi e membri della famiglia. Per estensione, era anche utilizzato per indicare il \"Servizio Esterno\" del palazzo, che includeva l'\u00e9lite amministrativa, militare e religiosa dell'impero, in contrapposizione al \"Servizio Interno\" raggruppato intorno alla persona del sultano."}
{"id": "9256809", "revid": "474175", "url": "https://it.wikipedia.org/wiki?curid=9256809", "title": "Stazione di Seghedino", "text": "La stazione di Seghedino (\"Szeged p\u00e1lyaudvar\" in ungherese) \u00e8 la principale stazione ferroviaria della citt\u00e0 ungherese di Seghedino.\nStoria.\nUna prima stazione provvisoria fu costruita nel 1854, anno in cui Seghedino verr\u00e0 raggiunta dalla ferrovia. Sar\u00e0 solamente quattro anni pi\u00f9 tardi, con l'apertura della linea per Temesv\u00e1r, che verr\u00e0 costruito un edificio vero e proprio. Quest'ultima struttura sar\u00e0 sostituita da quella attuale, progettata dall'architetto Ferenc Pfaff su incarico delle ferrovie di stato ungheresi, nel 1902. \nL'edificio ha subito importanti restauri nel 1964 e nel 2006."}
{"id": "9256813", "revid": "124972424", "url": "https://it.wikipedia.org/wiki?curid=9256813", "title": "Alexandre Balmer", "text": ""}
{"id": "9256814", "revid": "1305772", "url": "https://it.wikipedia.org/wiki?curid=9256814", "title": "Repubblica Socialista Sovietica Autonoma dell'Ossezia Settentrionale", "text": "La Repubblica Socialista Sovietica Autonoma dell'Ossezia del Nord (in osseto \u0426\u04d5\u0433\u0430\u0442 \u0418\u0440\u044b\u0441\u0442\u043e\u043d\u044b \u0410\u0432\u0442\u043e\u043d\u043e\u043c\u043e\u043d \u0421\u043e\u0432\u0435\u0442\u043e\u043d \u0421\u043e\u0446\u0438\u0430\u043b\u0438\u0441\u0442\u043e\u043d \u0420\u0435\u0441\u043f\u0443\u0431\u043b\u0438\u043a\u04d5; ) era una repubblica autonoma della RSFS Russa all'interno dell'Unione Sovietica.\nStoria.\nLa RSSA esistette dal 5 dicembre 1936 fino al 9 novembre 1993 quando divenne Repubblica dell'Ossezia Settentrionale (dal 1994 la Repubblica dell'Ossezia Settentrionale-Alania), soggetto federale della Russia.\nNel 1990 la RSSA dell'Ossezia Settentrionale si dichiar\u00f2 indipendente come parte del crescente conflitto etnico con l'Inguscezia. Originariamente parte del territorio inguscio fu trasferito all'Ossezia Settentrionale nel 1944, portando con s\u00e9 migliaia di ingusci, e con lo scioglimento dell'Unione Sovietica iniziarono i conflitti.\nDurante l'estate e l'inizio dell'autunno del 1992, ci fu un costante aumento della militanza dei nazionalisti ingusci. Allo stesso tempo, subentr\u00f2 stato un costante aumento degli episodi di violenze organizzate, rapimenti e stupri contro gli abitanti ingusci dell'Ossezia settentrionale da parte dei loro vicini osseti, della polizia, delle forze di sicurezza e della milizia. Ci\u00f2 alla fine avrebbe portato al conflitto osseto-inguscio."}
{"id": "9256822", "revid": "827882", "url": "https://it.wikipedia.org/wiki?curid=9256822", "title": "Double Down (film)", "text": ""}
{"id": "9256836", "revid": "28057", "url": "https://it.wikipedia.org/wiki?curid=9256836", "title": "Oratorio del divino amore", "text": ""}
{"id": "9256839", "revid": "15756", "url": "https://it.wikipedia.org/wiki?curid=9256839", "title": "Generoso Pompa", "text": " Artista contemporaneo dedito ad una pittura poetica di impronta paesaggista.\nBiografia.\nNasce ad Alessandria d'Egitto l'11 marzo 1952, dopo l'infanzia passata in Egitto si trasferisce con la famiglia a Roma nel 1962, dove si diploma in pittura murales nel 1996 al \"San Giacomo Institute\". Inizia la sua carriera di pittore negli anni Settanta, prendendo dimestichezza con le tecniche artistiche e copiando le opere dei grandi maestri del passato. Dagli anni Novanta passa dalla pittura surreale alla una pittura paesaggista che evoca la natura, di impronta poetica, utilizza una tecnica a rilievo che lo rende riconoscibile, utilizza una spatola da pittura e un pennello per realizzare dipinti con effetti tridimensionali a olio. Dal 2014 al 2016 alcuni suoi lavori sono stati inseriti nella scenografia del programma Geo di Rai 3. Membro della storica \"associazione Cento Pittori via Margutta\" dal 1996, partecipa a diversi premi d'arte contemporanea, ed espone in numerose mostre personali come a Milano in \"Fondazione Luciana Matalon\" nel 2014, a Bologna nel 2015, Spoleto e Orvieto nel 2016, nel 2019 a Roma e in \"Galerie Lacke &amp; Farben Brunnenstra\u00dfe\" a Berlino, nel 2021 in Palazzo Chigi Zondadari di Siena. Tra i critici che hanno curato e pubblicato la sua bibliografia emergono le figure di Philippe Daverio, Vittorio Sgarbi e Giovanni Faccenda."}
{"id": "9256843", "revid": "2208340", "url": "https://it.wikipedia.org/wiki?curid=9256843", "title": "Gikeiki", "text": "Il \u00e8 un \u200e\u200eracconto di guerra\u200e\u200e giapponese, scritto intorno al XV secolo, che si concentra sulle leggende di \u200e\u200eMinamoto no Yoshitsune\u200e\u200e e dei suoi seguaci. L'autore, o meglio gli autori, non sono noti, ma l'ipotesi pi\u00f9 probabile \u00e8 che l'opera sia nata da un'elaborazione, condotta a pi\u00f9 riprese, di storie e leggende incentrate sulla figura storica di Yoshitsune, che era gi\u00e0 apparso come personaggio di rilievo in \"Heike monogatari\". \nDescrizione.\nPensato per essere stato scritto durante il \u200e\u200eperiodo Nanboku-ch\u014d,\u200e\u200e ha fornito ispirazione a numerosi spettacoli \u200e\u200eN\u014d,\u200e\u200e \u200e\u200ekabuki\u200e\u200e e \u200e\u200ebunraku.\u200e\u200e Gran parte dell'immagine che le persone oggi hanno di Yoshitsune e di coloro che sono associati a lui - Sait\u014d Musashib\u014d Benkei\u200e\u200e e \u200e\u200eShizuka Gozen, \u200e\u200eper esempio - \u00e8 considerata influenzata dal \u200e\u200e\"Gikeiki\".\u200e\u200e\nLa parola \"Gikeiki\" significa letteralmente \"Il record di Yoshitsune\", ma gli \u200e\u200e\"on-yomi\u200e\u200e\" del \u200e\u200ekanji\u200e\u200e per il suo nome sono usati per leggerlo ad alta voce: \"yoshi\" (\u200e\u200e\u7fa9\u200e\u200e) \u00e8 letto come \"\u200e\u200egi\u200e\u200e\", e \"tsune\" (\u200e\u200e\u7d4c\u200e\u200e) \u00e8 letto \"\u200e\u200ekei\u200e\u200e\". La parte finale \"ki\" significa record.\n\u200eTutti i testi precedenti di \"Gikeiki\" sono essenzialmente gli stessi, non ci sono grandi variazioni. Questi rientrano in tre categorie:\nTrama.\nAttraverso gli episodi della sua vita - l'incontro con il monaco guerriero Benkei, che diventer\u00e0 il suo fedele compagno; la storia d'amore con Shizuka; la vittoria sul clan rivale dei Taira e, soprattutto, il conflitto con il fratello maggiore Yoritomo, che condurr\u00e0 Yoshitsune alla fuga e al suicidio - si precisa l'immagine ideale dell'eroe coraggioso e sincero, destinato a grandi imprese, ma sfortunato, e tanto pi\u00f9 degno di essere amato quanto pi\u00f9 inevitabile \u00e8 il suo tragico fallimento finale."}
{"id": "9256851", "revid": "2184398", "url": "https://it.wikipedia.org/wiki?curid=9256851", "title": "Delitti in Paradiso - Feste con delitto", "text": "Delitti in Paradiso - Feste con delitto (\"Death in Paradise: Christmas Special\") \u00e8 un film per la televisione del 2021 di Ben Kellett, tratto dalla serie televisiva \"Delitti in Paradiso\". Ideato come speciale natalizio per celebrare il decimo anniversario della serie madre, il film si colloca temporalmente tra la decima e l'undicesima stagione della stessa.\n\u00c8 stato trasmesso in prima visione assoluta il 26 dicembre 2021 da BBC One, mentre in Italia \u00e8 stato trasmesso da Rai 2 il 3 gennaio 2022.\nTrama.\nL'ispettore capo Neville Parker deve indagare nel pieno delle festivit\u00e0 di Natale sulla morte di Philip Carlton, uno degli uomoni pi\u00f9 facoltosi di Saint Marie, amministratore delegato di una grande compagnia marittima, durante una festa nella sua villa si era allontanato e poi \u00e8 stato ritrovato morto sulla spiaggia. Dato che Florence ha lasciato l'isola per passare il Natale con la sua famiglia, Parker, Marlon e Patterson chiedono aiuto a Dwayne, che ormai \u00e8 andato in pensione ma che decide di tornare temporaneamente in servizio almeno fino alla conclusione del caso.\nAccanto al corpo di Philip \u00e8 stato ritrovato il cellulare della vittima nel quale aveva lasciato un ultimo messaggio, registrando le sue ultime parole, a quanto pare era sua volont\u00e0 morire, sembra che il suo sia stato un suicidio, anche perch\u00e9 tutti erano alla festa quando si era sentito lo sparo. Le persone pi\u00f9 vicine alla vittima erano la sua ex moglie Natasha dalla quale ha avuto una figlia, Marigold, la sua seconda moglie Bliss, e il suo fidato dipendente Bruce.\nColin Babcock, un tassista di Londra, raggiunge Saint Marie dopo aver ricevuto una lettera dove veniva avvertito della morte di Philip, nella lettera non c'\u00e8ra il mittente, \u00e8 solo dal timbro postale che \u00e8 risalito a Saint Marie, stranamente Colin e Philip non si sono mai conosciuti, e Colin infatti vuole capire per quale motivo colui che gli ha mandato quella lettera si sia premurato di metterlo al corrente della morte di una persona con la quale Colin non ha mai avuto contatti.\nParker d\u00e0 ospitalit\u00e0 a Colin nel suo bungalow, intanto Dwayne e Marlon scoprono dal parcheggiatore che era stato assunto alla festa, che c'era un'auto che si allontan\u00f2 dalla villa quella sera, in maniera sospettosa, e scoprono che la proprietaria \u00e8 Zelda Moncrief, investigatrice privata che lavora spesso nella malavita. Patterson e Parker scoprono che Bliss tradiva il marito con Rufus Adier, un attore disoccupato.\nMarlon e Dwayne trovano Zelda e lei rivela alla polizia che era andata alla villa di Philip perch\u00e9 le doveva dei soldi dato che aveva svolto un'indagine per lui avendo rintracciato Colin: \u00e8 il figlio che Philip e Natasha avevano avuto ai tempi dell'adolescenza ma che diedero in adozione. Colin viene aggredito nel cuore della notte da un uomo mentre \u00e8 nel bungalow, il quale poi scappa via. Natasha, Marigold e Bliss ammettono che gi\u00e0 da un po' di tempo Philip voleva mettersi in contatto con Colin ma loro tentarono di impedirgleilo dato che ritenevano poco opportuno far entrare Colin in famiglia dopo tanti anni. La polizia arresta Rufus per aggressione, era stato lui ad entrare nel bungalow, voleva solo spaventare Colin pensando di fare un favore a Bliss.\nNatasha comunque non riconosce Colin come suo figlio, e infatti facendo un test tra il DNA di Colin e quello del defunto Philip, non c'\u00e8 compatibilit\u00e0. Patterson decide di chiudere il caso dato che ormai \u00e8 evidente che Philip si \u00e8 realmente tolto la vita, anche Parker ha capito che infatti quello di Philip \u00e8 stato un suicidio, ma rivedendo il video sul cellulare della vittima nota una cosa a cui prima non aveva prestato attenzione: non si sente il rumore delle onde del mare. Parker chiede poi a Zelda di essere onesta con lui, avendo capito che non era andata alla festa per riscuotere i soldi di Philip, ma per consegnargli la pistola con cui lui si \u00e8 tolto la vita, e infatti Zelda ammette di avergliela data mentre lui si era allontanato dalla festa, mentre era solo nel gazebo vicino alla villa.\nParker e Patterson ispezionano l'ufficio di Philip e trovano una foto di lui ai tempi in cui frequentava il liceo, grazie a essa Parker capisce finalmente perch\u00e9 Philip si \u00e8 tolto la vita. La polizia fa convocare Bliss, Natasha, Bruce, Zelda e Marigold nel gazebo in modo che Parker e Patterson spieghino ai presenti tutta la dinamica degli eventi che ha portato al suicidio di Philip: nel video messaggio non si sentiva il rumore delle onde sulla spiaggia, quindi Parker ha dedotto che non era l\u00ec che Philip si era sparato, ma nel gazebo, e infatti nella panchina ci sono tracce del suo sangue. Parker e Patterson hanno scoperto che l'uomo che tutti credevano essere Philip era in realt\u00e0 un impostore, il suo vero nome era Andrew, solo vedendo la foto del vero Philip quando andava alle scuole superiori, avevano capito che non erano la stessa persona. Andrew era il cugino di Natasha, si amavano ma il loro amore non era approvato dalla famiglia, Natasha e Andrew conobbero Philip in India, era un ragazzo solo e senza famiglia, viaggiarono insieme a Saint Marie, Natasha lo aveva sedotto, Philip l'aveva messa incinta e nacque Colin, infine Natasha lo diede in adozione e uccise Philip, in modo che Andrew si appropriasse della sua identit\u00e0 solo cos\u00ec i due avrebbero potuto vivere il loro amore senza ostacoli. Ma con gli anni Andrew si sentiva sempre pi\u00f9 in colpa per quello che Natasha aveva fatto a Philip, tentare di rintracciare Colin era per lui un modo per espiare le sue colpe, era stato Andrew a mandare la lettera a Londra. La polizia sta facendo effettuare degli scavi nel gazebo deducendo che Natasha abbia sotterrato l\u00ec il cadavere di Philip, infatti quando aveva trovato il corpo di Andrew proprio nel gazebo poco dopo che si era sparato, lo trascin\u00f2 sulla spiaggia proprio per evitare che trovassero il cadavere del vero Philip. Marigold \u00e8 allibita, oltre ad aver scoperto che sua madre \u00e8 un'assassina, \u00e8 appena venuta a conoscenza di essere nata da un incesto.\nNatasha viene arrestata, mentre Bruce e Parker fanno una sorpresa a Colin: essendo lui l'unico figlio del vero Philip Carlton, tutta la sua immensa eredit\u00e0 ora appartiene a lui. Florence, dopo aver trascorso le vacanze con la famiglia torna a Saint Marie, mentre Parker parte per Londra con Dwayne il quale va in Inghilterra per accudire il padre, ora che il caso \u00e8 risolto Parker pu\u00f2 godersi un po' di meritato riposo."}
{"id": "9256852", "revid": "76963", "url": "https://it.wikipedia.org/wiki?curid=9256852", "title": "Carl Wuttke", "text": "Biografia.\nDal 1871 al 1873 studi\u00f2 all'Universit\u00e0 delle Arti di Berlino, poi con Angelo Quaglio a Monaco di Baviera. Nel 1874 si rec\u00f2 in Italia a piedi e vi rimase fino al 1876. Tornato in Germania, studi\u00f2 con Eugen D\u00fccker alla Kunstakademie D\u00fcsseldorf fino al 1880. \nIn seguito torn\u00f2 in Italia, visitando anche la Sardegna e la Sicilia. Molte delle sue opere pi\u00f9 note sono state abbozzate in quei luoghi. Fece anche brevi viaggi in Andalusia (1880) e Norvegia (1894). Dopo il 1885 risiedeva a Monaco.\nAlcuni dei suoi viaggi erano in luoghi considerati esotici all'epoca; tra cui Algeria, Egitto e Sudan. Nel 1893 visit\u00f2 gli Stati Uniti e, dal 1897 al 1899, fece un viaggio intorno al mondo, che comprese tappe in Cina e Giappone (1898). I suoi schizzi da l\u00ec furono usati per creare dipinti per l'Imperatore Guglielmo II, che furono appesi nella \"Silbersaal\" (Sala d'argento) del Berliner Stadtschloss.\nI suoi paesaggi spesso includono piccole scene di genere. Man mano che progrediva nella sua tecnica, i suoi colori tesero a diventare pi\u00f9 luminosi e la sua composizione assunse un effetto fugace, tanto che il suo lavoro \u00e8 spesso classificato come \"pre-impressionista\", ma non si \u00e8 mai associato a nessun movimento secessionista."}
{"id": "9256859", "revid": "1863966", "url": "https://it.wikipedia.org/wiki?curid=9256859", "title": "Battaglia di Otranto", "text": ""}
{"id": "9256861", "revid": "767487", "url": "https://it.wikipedia.org/wiki?curid=9256861", "title": "Annie del Klondike", "text": "Annie del Klondike (\"Klondike Annie\") \u00e8 un film drammatico in bianco e nero del 1936 con Mae West e Victor McLaglen diretto da Raoul Walsh. Il film \u00e8 stato co-sceneggiato dalla West dalla sua commedia \"Frisco Kate\", che aveva scritto nel 1921 e da una storia scritta dal duo Marion Morgan e George Brendan Dowell.\nTrama.\nRose Carlton, detta \"La bambola di Frisco\", uccide per legittima difesa Chan Lo, losco proprietario del locale dove lei si esibisce come cantante. Ricercata per omicidio, Rose fugge alla volta di Nome, in Alaska, a bordo di un piroscafo dove incontra la missionaria Annie Alden. La suora \u00e8 in viaggio per salvare una missione finanziariamente in difficolt\u00e0 a Nome, ma muore durante la traversata. Rose assume l'identit\u00e0 di suor Annie per evitare l'arresto, vestendola da prostituta in una scena poi cancellata dalla censura.\nRose decide di mantenere la promessa di Suor Annie di salvare la missione e raccoglie i soldi combinando sermoni e canzoni sconvolgenti con l'intelligenza della strada. Ha una storia d'amore sia con un giovane e attraente sceriffo, sia con il capitano della nave, lo spavaldo Bull Brackett. Rose alla fine decide di costituirsi per dimostrare la sua innocenza, in quanto l'omicidio di Chan Lo scatur\u00ec da legittima difesa.\nProduzione.\nLa produzione inizi\u00f2 il 16 settembre 1935 e si concluse nel dicembre dello stesso anno. \"Annie del Klondike\" venne proiettato il 21 febbraio 1936 e la produzione cost\u00f2 1.000.000 di dollari.\nCensura.\nCome al solito con i film della West, le scene vennero eliminate per rendere il film presentabile nella maggior parte dei mercati. Vennero cancellati otto minuti di film. Il filmato eliminato \u00e8 andato presumibilmente perso. In questo filmato c'era la scena in cui La bambola Frisco pugnala Chan Lo. L'altra scena perduta \u00e8 quando la bambola Frisco cambi\u00f2 identit\u00e0 assumendo il nome di suor Annie e vest\u00ec la stessa come una prostituta.\nLo Stato della Georgia giunse al punto di vietare definitivamente la proiezione di questo film.\u00a0\nIl film caus\u00f2 una spaccatura tra la West e William Randolph Hearst, che decise di non stampare mai il nome della West su nessuno dei suoi giornali. Il motivo addotto era il materiale audace del film e il personaggio sessuale della West in un ambiente religioso. Questo pu\u00f2 sembrare ipocrita a causa della sua relazione extraconiugale con l'attrice Marion Davies. La West avrebbe detto: \"Potrei aver invitato la censura a Hollywood, ma ho anche salvato l'industria e la Paramount\".\nColonna sonora.\nLe canzoni vennero composte da Gene Austin, che apparve anche nel film.\nAccoglienza.\nScrivendo per \"The Spectator\" nel 1936, Graham Greene diede una buona recensione al film, dichiarando che \"Ho pensato che l'intero film fosse divertente, pi\u00f9 divertente di qualsiasi altro di Miss West dal superbo pezzo d'epoca, \"She Done Him Wrong\" \". Riconoscendo il suo punto di vista come un'opinione di minoranza, Greene not\u00f2 che la sua interpretazione della caratterizzazione occidentale del salvazionismo era un divertimento innocuo e non una satira sulla religione. Greene elogi\u00f2 anche McLaglen per la sua interpretazione."}
{"id": "9256867", "revid": "736476", "url": "https://it.wikipedia.org/wiki?curid=9256867", "title": "Bodedern", "text": "Bodedern \u00e8 un villaggio con \"status\" di comunit\u00e0 (\"community\") del Galles nord-occidentale, situato nell'isola e contea di Anglesey. L'intera \"community\" conta una popolazione di circa 1100-1200 abitanti.\nGeografia fisica.\nBodedern si trova nella parte nord-occidentale dell'isola di Anglesey, a sud-est del Llyn Alaw e a nord del villaggio di Rhosneigr e poco a est di Holyhead. La parte meridionale della \"community\" si estende lungo la A55.\nL'intera \"community\" occupa una superficie di 19,32 km\u00b2. Nel territorio della community, segnatamente nella sua parte settentrionale/nord-orientale, si trova il Llyn Llywenan, il pi\u00f9 grande lago naturale dell'isola di Anglesey.\nOrigini del nome.\nIl toponimo \"Bodedern\" significa letteralmente \"casa di Edern\" in onore di un bardo che visse qui nel VII secolo.\nStoria.\nNel corso del XIX secolo, gran parte della popolazione di Bodedern era dedita alla filatura.\nNel 1820, venne inaugurata una scuola pubblica in loco.\nMonumenti e luoghi d'interesse.\nArchitetture religiose.\nChiesa di Sant'Edeyrn.\nPrincipale edificio religioso di Bodedern \u00e8 la chiesa dedicata a Sant'Edeyrn (o Edern), eretta probabilmente nel XIV secolo e ampliata nel 1871 su progetto dell'architetto Kennedy and O'Donoghue.\nArchitetture civili.\nPresaddfed Hall.\nA 1,5 a est/nord-est del villaggio di Bodedern si trova poi Presaddfed Hall, una residenza realizzata nel 1686 e ampliata nel 1821.\nSiti archeologici.\nCamera sepolcrale di Presaddfed.\nAltro luogo d'interesse nei dintorni di Bodedern \u00e8 la camera sepolcrale di Presaddfed (\"Presaddfed Burial Chamber\"), un monumento preistorico eretto tra il 4000 e il 2000 a.C. \nIn origine le camere sepolcrali erano due (una \u00e8 crollata) e, secondo una leggenda, nel XVIII secolo sarebbero stat usate come riparo da una famiglia povera.\nSociet\u00e0.\nEvoluzione demografica.\nNel 2020, la comunit\u00e0 di Bodedern era stimata in 1181 abitanti, in maggioranza (593) di sesso femminile.\nLa popolazione al di sotto dei 18 anni era stimata in 261 unit\u00e0 (di cui 175 erano i bambini al di sotto dei 10 anni), mentre la popolazione dai 65 anni in su era stimata in 228 unit\u00e0 (di cui 58 erano le persone dagli 80 anni in su).\nLa \"community\" ha conosciuto un incremento demografico rispetto al 2011 e al 2001, quando la popolazione censita era pari a 1051 e 1074 unit\u00e0.\nSport.\nLa squadra di calcio locale \u00e8 il CPD Bodedern Athletic Football Club, club fondato nel 1946."}
{"id": "9256888", "revid": "125617082", "url": "https://it.wikipedia.org/wiki?curid=9256888", "title": "Monte Croce di Muggio", "text": "Il monte Croce di Muggio \u00e8 una cima di delle Alpi Orobie, vicino al lago di Como, presso Bellano.\nItinerari.\nBasi di partenza sono Mornico () a sud ovest e l'Alpe di Giumello () a nord est. Un popolare sentiero parte da Mornico e conduce per i fianchi del Matoch () al monte Chiara (). Di qui raggiunge prima per un sentiero pianeggiante il rifugio Capanna Vittoria () e poi la croce di vetta del Croce di Muggio."}
{"id": "9256889", "revid": "1305772", "url": "https://it.wikipedia.org/wiki?curid=9256889", "title": "Repubblica Socialista Sovietica Autonoma di Cecenia-Inguscezia", "text": "La Repubblica Socialista Sovietica Autonoma di Cecenia-Inguscezia, o RSSA Ceceno-Inguscia era una repubblica autonoma all'interno della RSFS Russa. La sua capitale era Grozny.\nAl censimento del 1979, il suo territorio era di 19.300\u00a0km\u00b2 e popolazione di 1,155,805 (611.405 ceceni, 134.744 ingusci, i restanti russi e altri gruppi etnici.\nStoria.\nImpero russo.\nNel 1810, l'Inguscezia storica si un\u00ec volontariamente alla Russia imperiale e nel 1859 anche la Cecenia storica fu annessa alla Russia, durante la lunga guerra caucasica del 1817-1864.\nPeriodo sovietico.\nDopo la rivoluzione russa del 1917, il 20 gennaio 1921, la Cecenia e l'Inguscezia si unirono alla Repubblica Socialista Sovietica Autonoma delle Montagne. La spartizione della RSSA delle Montagne inizi\u00f2 poco dopo la sua formazione e il suo distretto ceceno fu separato il 30 novembre 1922 come Oblast' autonoma cecena. Il 7 luglio 1924, i resti della RSSA delle Montagne furono divisi in Oblast' autonoma dell'Ossezia Settentrionale e Oblast' autonoma inguscia. Il 15 gennaio 1934, le oblast' autonome cecene e ingusci furono unite nell'oblast' autonoma ceceno-inguscia, la quale il 5 dicembre 1936 fu elevata a quella di RSSA (RSSA ceceno-inguscia).\nSeconda guerra mondiale.\nDurante la seconda guerra mondiale, nel 1942-1943, la repubblica fu in parte occupata dalla Germania nazista mentre 40.000\u00a0ceceni combattevano nell'Armata Rossa. Il 7 marzo 1944, per ordine di Iosif Stalin, la repubblica fu sciolta e la sua popolazione deportata con la forza sotto l'accusa di collaborazionismo con le potenze dell'Asse e di separatismo. Il territorio della RSSA era diviso tra il Territorio di Stavropol' (dove si form\u00f2 l'Okrug di Grozny ), la RSSA del Daghestan, la RSSA dell'Ossezia Settentrionale e la RSS Georgiana dove il territorio addizionale era noto come Distretto di Akhalkhevi fino al 1957.\nPeriodo del dopoguerra.\nIl 9 gennaio 1957 la repubblica fu restaurata da Nikita Chru\u0161\u010d\u00ebv.\nIl crollo della Cecenia-Inguscezia.\nIl 27 novembre 1990, il Soviet Supremo della Repubblica Socialista Sovietica Autonoma ceceno-inguscia adott\u00f2 una dichiarazione sulla sovranit\u00e0 statale della Repubblica ceceno-inguscia, e il 24 maggio 1991, secondo le modifiche all'art. 71 della Costituzione della RSFS Russa, la repubblica autonoma inizi\u00f2 a chiamarsi RSS ceceno-inguscia. Questa decisione prima del crollo dell'URSS (dicembre 1991) non era coerente con l'art. 85 della Costituzione dell'URSS, che manteneva il nome di RSSA ceceno-inguscia.\nL'8 giugno 1991, su iniziativa di Dzhokhar Dudayev, una parte dei delegati del Primo Congresso Nazionale Ceceno si riun\u00ec a Grozny, e si autoproclam\u00f2 Congresso Nazionale del Popolo Ceceno (abbreviato in OKChN). In seguito, fu proclamata la Repubblica Cecena (Nox\u00e7iy\u00e7\u00f6), e i capi del Soviet Supremo della repubblica furono dichiarati \"usurpatori\".\nGli eventi del 19-21 agosto 1991 a Mosca divennero il catalizzatore di un'esplosione socio-politica in Cecenia-Inguscezia. L'organizzatore e leader del movimento di massa era il Comitato Esecutivo dell'OKChN guidato da Dzhokhar Dudaev. Dopo il fallimento del GKChP, il Comitato Esecutivo dell'OKChN e le organizzazioni dell'ala nazional-radicale si fecero avanti con una richiesta per le dimissioni del Soviet supremo della RSSA ceceno-inguscia e lo svolgimento di nuove elezioni. L'1-2 settembre, la 3a sessione dell'OKChN dichiar\u00f2 \"deposto\" il Soviet Supremo della Repubblica Autonoma e trasfer\u00ec tutto il potere nella parte cecena della repubblica al Comitato Esecutivo dell'OKChN.\nIl 6 settembre 1991 Dudayev annunci\u00f2 lo scioglimento delle strutture di potere repubblicane. I sostenitori armati dell'OKChN occuparono l'edificio del centro televisivo e la Casa della Radio, presero d'assalto la Casa dell'Educazione politica, dove si teneva la riunione del Consiglio Supremo. In questo giorno, il Soviet Supremo si riun\u00ec in piena forza, i capi dei consigli locali, il clero e i capi delle imprese furono invitati per consultazioni. Dudayev e altri leader dell'OKChN decisero di prendere d'assalto l'edificio. Pi\u00f9 di 40 deputati del parlamento ceceno-inguscio furono picchiati e il presidente del consiglio comunale di Grozny, Vitaly Kutsenko, fu buttato fuori dalla finestra dai separatisti per poi finire in ospedale. Doku Zavgayev si dimise dalla carica di presidente del Consiglio supremo della Cecenia-Inguscezia sotto la pressione dei manifestanti.\nIl 15 settembre arriv\u00f2 a Grozny il presidente del Soviet supremo della RSFSR Ruslan Khasbulatov. Sotto la sua guida in assenza del quorum si tenne l'ultima sessione del Soviet Supremo della repubblica, durante la quale i deputati decisero di sciogliere il parlamento. A seguito dei negoziati tra Khasbulatov e i leader del Comitato Esecutivo dell'OKChN come autorit\u00e0 temporanea per il periodo prima delle elezioni (previste per il 17 novembre), il Consiglio supremo provvisorio della RSSA ceceno-inguscia era formato da 32 deputati, ridotti a 13 deputati, poi fino a 9. Khusein Akhmadov, alleato di Dudaev, fu eletto presidente del Consiglio supremo provvisorio della Cecenia-Inguscezia. L'assistente di Khasbulatov Yuri Cherny divenne il vicepresidente del Consiglio. \nAll'inizio di ottobre 1991, nell'Alto Consiglio provvisorio sorse un conflitto tra i sostenitori dell'OKChN (4 membri, guidati da Khusein Akhmadov) e i suoi oppositori (5 membri, guidati da Yuri Cherny). Akhmadov, a nome dell'intero Consiglio, emise una serie di leggi e decreti che crearono la base giuridica per le attivit\u00e0 del Comitato Esecutivo dell'OKChN come autorit\u00e0 suprema, e il 1\u00b0 ottobre venne annunciata la divisione della Repubblica cecena-inguscia in una Repubblica Cecena indipendente (Nox\u00e7iy\u00e7\u00f6) e la Repubblica Autonoma Inguscia all'interno della RSFSR.\nIl 5 ottobre, 7 su 9 membri del Consiglio supremo provvisorio presero una decisione sulle dimissioni di Akhmedov e sull'abolizione degli atti illegali. Lo stesso giorno, la Guardia Nazionale del Comitato Esecutivo dell'OKChN sequestr\u00f2 l'edificio della Camera dei sindacati, in cui sedeva il Consiglio, e sequestr\u00f2 anche l'edificio del KGB della RSSA ceceno-inguscia. Il 6 ottobre il Comitato Esecutivo dell'OKChN annunci\u00f2 lo scioglimento del Consiglio Supremo Provvisorio \"per attivit\u00e0 sovversive e provocatorie\". Il Consiglio non rispett\u00f2 questa decisione e il giorno successivo decise di riprendere l'attivit\u00e0 a pieno regime (32 deputati). L'avvocato Badruddin Bakhmadov fu eletto nuovo presidente. \nL'8 ottobre, il Presidium del Soviet Supremo della RSFSR dichiar\u00f2 il Soviet Supremo provvisorio l'unico organo legittimo del potere statale sul territorio della Cecenia-Inguscezia fino all'elezione di una nuova composizione del Soviet Supremo della repubblica.\nIl 27 ottobre 1991, sotto il controllo dei sostenitori dell'OKChN nella parte cecena della repubblica, si tennero le elezioni presidenziali e parlamentari per la Repubblica cecena (Nox\u00e7iy\u00e7\u00f6). Dzhokhar Dudayev fu eletto presidente dell'autoproclamata repubblica. I risultati delle elezioni non furono riconosciuti dal Consiglio dei ministri della Ceceno-Inguscezia, dai capi delle imprese e dei dipartimenti, dai capi di alcune regioni della repubblica autonoma. Il 2 novembre 1991, dal Congresso dei Deputati del Popolo della RSFSR, queste elezioni furono dichiarate illegali. Le strutture del potere legittimo rimasero per diversi mesi dopo il colpo di stato di Dudayev di settembre. Pertanto, il Ministero dell'Interno e il KGB della Ceceno-Inguscezia furono aboliti solo alla fine del 1991. \nIl 7 novembre il presidente della RSFS Russa Boris Eltsin emise un decreto che dichiarava lo stato di emergenza nel territorio della Ceceno-Inguscezia. Tuttavia, le misure pratiche per implementarlo fallirono. Due aerei con forze speciali che atterrarono all'aeroporto di Khankala furono bloccati dai separatisti ceceni. I leader dei partiti e dei movimenti anti-Dudayev si schierarono dalla parte dei separatisti ceceni. Il Consiglio supremo provvisorio della Cecenia-Inguscezia e la sua milizia si disintegrarono nei primi giorni della crisi.\nL'8 novembre le guardie cecene bloccarono gli edifici del ministero degli Affari interni e del KGB, nonch\u00e9 i campi militari. Nel blocco furono utilizzati civili e camion cisterna.\nL'11 novembre, il Soviet Supremo della RSFSR rifiut\u00f2 di approvare il decreto del presidente Eltsin sull'introduzione dello stato di emergenza in Ceceno-Inguscezia.\nIl 30 novembre - 1\u00b0 dicembre 1991 in tre regioni ingusce della Ceceno-Inguscezia - Malgobek, Nazran e Sunzhensky - si tenne un referendum sulla creazione della Repubblica inguscia all'interno della RSFSR. Al referendum partecip\u00f2 il 75% della popolazione inguscia, con il 90% favorevole.\nCome risultato della \"rivoluzione cecena\", la Ceceno-Inguscezia fu di fatto divisa nella Repubblica cecena di Ichkeria e Inguscezia, che rimase al di fuori della divisione territoriale-amministrativa.\nIl 16 maggio 1992, secondo l'emendamento alla Costituzione della RSFSR, la RSS cecena-inguscia de facto disintegrata ricevette il nome di Repubblica cecena-inguscia.\nIl 4 giugno 1992, il Soviet Supremo della Federazione Russa adott\u00f2 la Legge sull'Educazione della Repubblica Inguscia. La creazione della repubblica venne sottoposta all'approvazione dell'autorit\u00e0 suprema della Russia: il Congresso dei deputati del popolo. Il 10 dicembre 1992, il Congresso dei Deputati del Popolo della Russia approv\u00f2 la formazione della Repubblica Inguscia con la sua risoluzione e apport\u00f2 un corrispondente emendamento alla Costituzione della RSFSR del 1978, che divideva ufficialmente la Repubblica Cecenia-Inguscia in Repubblica inguscia e Repubblica cecena. Tale emendamento fu pubblicato il 29 dicembre 1992 nella \"Rossiyskaya Gazeta\" ed entr\u00f2 in vigore il 9 gennaio 1993 dopo 10 giorni dalla data di pubblicazione ufficiale."}
{"id": "9256890", "revid": "474175", "url": "https://it.wikipedia.org/wiki?curid=9256890", "title": "Ferrovia Cegl\u00e9d\u2013Seghedino", "text": "La ferrovia Cegl\u00e9d\u2013Seghedino (\"Cegl\u00e9d\u2013Szeged-vas\u00fatvonal\" in ungherese), ufficialmente classificata come 140, \u00e8 una linea ferroviaria ungherese che unisce la cittadina di Cegl\u00e9d con Seghedino, principale centro del sud del paese al confine con la Serbia.\nStoria.\nIl progetto per la costruzione di una ferrovia tra Cegl\u00e9d e Temesv\u00e1r fu presentato nel 1847. Il primo troncone della linea, che raggiungeva F\u00e9legyh\u00e1za, fu aperto al traffico il 3 settembre 1853. Il secondo segmento, che arrivava a Seghedino, fu inaugurato il 4 marzo dell'anno successivo.\nNel 1980 fu elettrificato il tratto Cegl\u00e9d-Kiskunf\u00e9legyh\u00e1za mentre due anni dopo venne elettrificata la restante parte della linea."}
{"id": "9256896", "revid": "1993636", "url": "https://it.wikipedia.org/wiki?curid=9256896", "title": "RSSA Ceceno-Inguscia", "text": ""}
{"id": "9256897", "revid": "1543377", "url": "https://it.wikipedia.org/wiki?curid=9256897", "title": "Florence Fuller", "text": "Biografia.\nFormazione.\nNata nel 1867 e originaria di Port Elizabeth, Fuller emigr\u00f2 da bambina a Melbourne con la sua famiglia. L\u00ec si form\u00f2 con lo zio Robert Hawker Dowling, l'insegnante Jane Sutherland, e alla National Gallery of Victoria Art School. \nCarriera.\nFuller divenne un'artista professionista sul finire degli anni 1880. Nel 1892, lasci\u00f2 l'Australia alla volta del Sudafrica, realizz\u00f2 dei dipinti su commissione per Cecil Rhodes, per poi trapiantarsi in Europa, rimanendovi per un decennio. Durante quel periodo, nel 1899, and\u00f2 in Sudafrica per realizzare altre opere per conto di Rhodes. Tra il 1895 e il 1904, i suoi dipinti furono esposti al Salon di Parigi e alla Royal Academy di Londra.\nNel 1904, Fuller and\u00f2 a vivere a Perth, nella sua terra natia. In quegli anni, Fuller frequentava la Societ\u00e0 Teosofica locale, e dipinse alcune delle sue opere pi\u00f9 note, tra cui \"A golden hour\", che la National Gallery of Australia, detentrice del quadro dal 2013, considera un capolavoro pittorico. A partire dal 1908, Fuller viaggi\u00f2 molto vivendo prima in India, poi in Inghilterra e infine a Sydney. Nel 1914, le tele di Fuller vennero esposte in quattro gallerie pubbliche, tre in Australia e una in Sudafrica, un risultato da record per era una pittrice australiana dell'epoca. Lei fu insegnante inaugurale di disegno dal vero presso la School of Fine and Applied Arts, fondata nel 1920 dalla New South Wales Society of Women Painters.\nUltimi anni e morte.\nNel 1927, Fuller venne isolata nel manicomio di Gladesville, rimanendovi per quasi un ventennio fino al 1946, anno della sua morte.\nNonostante il successo ottenuto da lei durante la prima parte della sua vita, e sebbene molte delle sue opere fossero custodite in molti importanti musei australiani quali l'Art Gallery of South Australia, l'Art Gallery of Western Australia, la National Gallery of Australia, la National Gallery of Victoria, l'Art Gallery of New South Wales e la National Portrait Gallery, Fuller venne dimenticata, e talvolta ignorata da alcuni libri d'arte pubblicati dopo la sua morte."}
{"id": "9256900", "revid": "1993636", "url": "https://it.wikipedia.org/wiki?curid=9256900", "title": "Repubblica Socialista Sovietica Autonoma Ceceno-Ingusca", "text": ""}
{"id": "9256902", "revid": "124983733", "url": "https://it.wikipedia.org/wiki?curid=9256902", "title": "D-Metal Stars", "text": "I D-Metal Stars sono un gruppo musicale heavy metal americano, formatosi nel 2016 a Los Angeles.\nStoria.\nIl loro album di debutto \"Metal Disney\" \u00e8 stato pubblicato nell'ottobre 2016 su Walt Disney Records nel mercato giapponese. Ha raggiunto il numero 3 nella classifica Amazon Japan Hard Rock / Metal Best Sellers. L'album \u00e8 stato poi pubblicato per il mercato statunitense il 31 marzo 2017 da Universal Music Group, arrivando nelle classifiche di \"Billboard\", iTunes e Amazon.\nNel giugno 2017, \"Metal Disney\" ha raggiunto lo status di best seller nella classifica Amazon Hard Rock &amp; Metal Digital Music Best Sellers.\nL'album \u00e8 stato interamente composto da Michael Vescera, gi\u00e0 noto come cantante degli Obsession, mixato e masterizzato da Greg Reely, che in precedenza ha lavorato con Sarah McLachlan, Fear Factory, Coldplay e Devin Townsend. Michael Nunno \u00e8 presente in \"Mickey Mouse March\" con un assolo di tastiera, con cori aggiuntivi dei fratelli di Michael Vescera, Nat e Gar, cos\u00ec come della moglie di John Bruno, Gail Bruno.\nProgetti correlati.\nDisney Super Guitar.\nNel 2018, Michael Vescera ha arrangiato, prodotto e suonato le tastiere con la Disney Super Guitar, insieme a John Bruno alle chitarre ritmiche, BJ Zampa alla batteria e Chris Vescera al basso. Questa versione strumentale presenta un chitarrista solista ospite in ogni canzone: Zakk Wylde, Paul Gilbert, George Lynch, Richie Kotzen, Orianthi, Bumblefoot, Mike Orlando, Phil X, Jeff Watson e Tak Matsumoto.\nAniMaze.\nAniMaze X \u00e8 l'ultimo progetto dei membri di D-Metal Stars. AniMaze X si concentra su una pi\u00f9 ampia variet\u00e0 di temi musicali come supereroi, cartoni animati famosi, cover classiche, musical di Broadway, colonne sonore di film e \"classici\" di D-Metal Stars. Alla fine del 2020, gli AniMaze X hanno pubblicato il loro album di debutto natalizio AniMazing Xmas, che include interpretazioni metal delle canzoni natalizie preferite, oltre a due canzoni natalizie metal originali. All'inizio del 2021, AniMaze X ha rilasciato una versione metal reinventata del classico dei Beatles \"Strawberry Fields Forever\".\nPosizioni raggiunte in classifica dalla band.\nApril 2017"}
{"id": "9256903", "revid": "965985", "url": "https://it.wikipedia.org/wiki?curid=9256903", "title": "Our Bande Apart", "text": "Our Bande Apart \u00e8 il settimo album in studio del gruppo musicale statunitense Third Eye Blind, pubblicato nel 2021.\nTracce.\nB-side"}
{"id": "9256905", "revid": "965985", "url": "https://it.wikipedia.org/wiki?curid=9256905", "title": "Screamer (album)", "text": "Screamer \u00e8 il sesto album in studio del gruppo musicale statunitense Third Eye Blind, pubblicato nel 2019."}
{"id": "9256906", "revid": "1571097", "url": "https://it.wikipedia.org/wiki?curid=9256906", "title": "Personaggi di Cobra Kai", "text": "Questa voce contiene un elenco dei personaggi presenti nella serie televisiva \"Cobra Kai.\""}
{"id": "9256909", "revid": "827882", "url": "https://it.wikipedia.org/wiki?curid=9256909", "title": "Florence Ada Fuller", "text": ""}
{"id": "9256911", "revid": "709565", "url": "https://it.wikipedia.org/wiki?curid=9256911", "title": "A Beginner's Mind", "text": "A Beginner's Mind \u00e8 un album in studio collaborativo dei musicisti statunitensi Sufjan Stevens e Angelo De Augustine, pubblicato nel 2021."}
{"id": "9256915", "revid": "1993636", "url": "https://it.wikipedia.org/wiki?curid=9256915", "title": "Oblast' autonoma dell'Ossezia Settentrionale", "text": "L'oblast' Autonoma dell'Ossezia settentrionale esistette dal 1924 al 1936. Secondo il censimento sovietico del 1926 aveva una popolazione di 152.435 abitanti. Fu elevata a Repubblica Socialista Sovietica Autonoma dell'Ossezia Settentrionale nel 1936."}
{"id": "9256917", "revid": "1684799", "url": "https://it.wikipedia.org/wiki?curid=9256917", "title": "Flux (Poppy)", "text": "Flux \u00e8 il quarto album in studio della cantante statunitense Poppy, pubblicato nel 2021."}
{"id": "9256919", "revid": "2730", "url": "https://it.wikipedia.org/wiki?curid=9256919", "title": "Berlin Thunder 2021", "text": "Questa voce raccoglie le informazioni riguardanti i Berlin Thunder nelle competizioni ufficiali della stagione 2021."}
{"id": "9256920", "revid": "124808", "url": "https://it.wikipedia.org/wiki?curid=9256920", "title": "The Lost Daughter", "text": ""}
{"id": "9256923", "revid": "2202871", "url": "https://it.wikipedia.org/wiki?curid=9256923", "title": "Portico dei Marmi", "text": "Il Portico dei Marmi \u00e8 una sezione del Palazzo dei Musei di Reggio Emilia e raccoglie la collezione epigrafica d'et\u00e0 romana, medievale e rinascimentale.\nStoria.\nNata nel 1869 per riunire i materiali romani in pietra provenienti dal sottosuolo di Brescello e quelli romani e medievali dal capoluogo, precedentemente raccolti sotto il portico del Municipio (1775), fu ufficialmente aperta al pubblico nel 1875, sistemando a giardino il contiguo chiostro. L\u2019ala meridionale del chiostro accoglieva, in diretto collegamento con la Collezione di Paletnologia, la seconda sezione del Museo di Storia Patria di don Gaetano Chierici. \nUn notevole ampliamento dello spazio espositivo e significativi incrementi di materiali medievali e rinascimentali si debbono a Naborre Campanini, grazie al quale la collezione conquist\u00f2 l\u2019intera ala di portico verso la chiesa di San Francesco, meritando una seconda inaugurazione, il 18 giugno 1902, e la nuova denominazione di Gliptoteca. Nel 1914 l\u2019affluire di nuovi materiali (in particolare terrecotte decorate) indusse Campanini a collocare nel chiostro quelli meno deteriorabili dalle intemperie. I maggiori incrementi si ebbero fra 1925 e 1932 con l\u2019acquisizione dei marmi rinvenuti nell\u2019area della necropoli orientale della citt\u00e0 romana di Reggio e fra 1933 e 1936 dopo la scoperta di un sepolcreto romano a Goleto di Boretto, sfruttando lo spazio esterno del chiostro. Quest\u2019ultimo fu in seguito riordinato in forma di giardino archeologico per iniziativa di Giancarlo Ambrosetti, cui si deve un ulteriore incremento del patrimonio, la ridefinizione del percorso espositivo e il ritorno alla denominazione di Portico dei Marmi voluta da Gaetano Chierici (1982 \u2013 1991). \nCollezione.\nLa collezione si distribuisce in dieci campate. Ai lati del busto di Gaetano Chierici sono i cippi ad ara della famiglia Julia di Brescello: alla stele della giovane Julia Graphis si riferiscono i giocattoli in piombo nella Collezione di Paletnologia. \nCampate I-XIX (et\u00e0 romana).\nLe campate I-XIX nella galleria settentrionale ospitano iscrizioni e monumenti funerari. Sono innanzitutto documentate le necropoli attorno a Brixellum, dal cui territorio proviene un capitello pertinente ad un monumento funerario a cuspide. La documentazione pi\u00f9 cospicua si riferisce ai sepolcreti di Regium Lepidi, in particolare alla necropoli orientale lungo la via Aemilia verso Mutina: \nLa serie dei marmi romani continua nelle campate XXXVIII-XLII: \nCampate XXI-XXXVIII (Medievo e Rinascimento).\nLe campate XXI-XXXVIII della galleria meridionale espongono materiali di provenienza locale dal Medioevo al XIX secolo: decorazioni architettoniche, epigrafi, sculture. \nDa questo ordinamento traspare la volont\u00e0 di Gaetano Chierici di fornire strumenti utili alla ricostruzione della storia municipale, intesa nella molteplicit\u00e0 delle sue componenti, istituzionali, artistiche e sociali. \nNel Chiostro dei Marmi romani sono ricostruiti due monumenti funerari a tamburo pertinenti a centurioni romani, da Villa San Maurizio e da Rubiera. Sono inoltre esposti frammenti di architettura funeraria dal deposito di San Maurizio e basoli della via Aemilia provenienti dal centro di Reggio."}
{"id": "9256924", "revid": "827882", "url": "https://it.wikipedia.org/wiki?curid=9256924", "title": "Society of Independent Artists", "text": "La Society of Independent Artists era un'associazione composta da artisti statunitensi.\nStoria.\nLa Society of Independent Artists venne fondata a New York nel 1916 da Walter Arensberg, John Covert, Marcel Duchamp, Katherine Dreier, William Glackens, Albert Gleizes, John Marin, Walter Pach, Man Ray, Mary Rogers, John Sloan e Joseph Stella. Il suo primo presidente era William Glackens.\nLa prima mostra del gruppo di artisti venne allestita al Grand Central Palace di New York dal 10 aprile al 6 maggio del 1917. Stando al catalogo dell'esposizione le oltre 2.000 opere d'arte erano disposte in ordine alfabetico in base al cognome di ciascun artista, ed erano realizzate da autori prevalentemente nuovaiorchesi, sebbene non mancassero anche quelli di altre citt\u00e0 della East Coast.\nMarcel Duchamp si dimise dalla posizione di direttore della Society of Independent Artists quando essa si rifiut\u00f2 di mostrare la sua \"Fontana\" (1917), un orinatoio rovesciato che reca la scritta \"R. Mutt\", durante quella che doveva essere la sua prima esposizione.\nIl secondo presidente della Society of Independent Artists fu John Sloan, che occup\u00f2 tale posizione fino al 1951, anno della sua morte. Dal 1918 al 1934, A. S. Baylinson fu segretario del gruppo di artisti.\nCaratteristiche.\nLa Society of Independent Artists si rifaceva alle idee della Soci\u00e9t\u00e9 des Artistes Ind\u00e9pendants francese, e teneva mostre annuali dedicate ad artisti d'avanguardia che erano aperte a tutti. Il gruppo di artisti non faceva concorsi a premi. Per entrare a far parte della Society of Independent Artists bisognava pagare una quota d'iscrizione."}
{"id": "9256925", "revid": "965985", "url": "https://it.wikipedia.org/wiki?curid=9256925", "title": "These Things Happens Too", "text": "These Things Happen Too \u00e8 il sesto album in studio del rapper statunitense G-Eazy, pubblicato nel 2021."}
{"id": "9256928", "revid": "1442080", "url": "https://it.wikipedia.org/wiki?curid=9256928", "title": "Piqued Jacks", "text": "I Piqued Jacks sono un gruppo musicale indie rock italiano. \nI componenti sono E-King (voce, pianoforte, sintetizzatore), Majic-o (chitarra), littleladle (basso) e HolyHargot (batteria).\nStoria.\nSi formano nel 2006 a Buggiano (provincia di Pistoia).\nNel 2010 e 2011 i Piqued Jacks pubblicano i primi due EP, poi nel 2012 lavorano con il produttore Brian Lanese di Los Angeles al terzo, \"Just a Machine\", in uscita a gennaio 2013.\nA marzo 2014 lavorano con Matt Noveskey (Blue October) per i singoli \"Upturned Perspectives/No Bazooka\". \nIl primo LP \"Climb Like Ivy Does\" esce nel 2015, e nel 2016 ne esce la versione acustica, intitolata \"Aerial Roots\".\nNel 2016 ThEd0g (batteria) viene sostituito da Damiano Beritelli, a sua volta poi sostituito nel 2017 da HolyHargot.\nNel giugno 2018 esce il singolo \"Wildly Shine\", pre-prodotto da Michael Beinhorn (RCHP, Soundgarden). \nQuattro mesi dopo arriva \"The Living Past\", il secondo LP prodotto da Dan Weller (Enter Shikari, Bury Tomorrow).\nAd aprile 2019 Penguinsane (chitarra) viene sostituito da Majic-o; nel 2019 i Piqued Jacks vincono inoltre il premio per la categoria Rock al festival Sanremo Rock .\nA maggio 2020 fanno parte del contenitore musicale di MTV \"New Generation\" \nA settembre 2020 esce il singolo \"Safety Distance\" (INRI), primo lavoro con Brett Shaw (Foals, Florence + The Machine).\nA marzo 2021 esce l'album \"Synchronizer\" (INRI), prodotto da Julian Emery (Nothing But Thieves, McFly), Brett Shaw e Dan Weller."}
{"id": "9256934", "revid": "965985", "url": "https://it.wikipedia.org/wiki?curid=9256934", "title": "Songwrights Apothecary Lab", "text": "Songwrights Apothecary Lab \u00e8 l'ottavo album in studio della cantante statunitense Esperanza Spalding, pubblicato nel 2021."}
{"id": "9256940", "revid": "827882", "url": "https://it.wikipedia.org/wiki?curid=9256940", "title": "Henri-Pierre Roche", "text": ""}
{"id": "9256946", "revid": "1684799", "url": "https://it.wikipedia.org/wiki?curid=9256946", "title": "12 Little Spells", "text": "12 Little Spells \u00e8 il settimo album in studio della cantante statunitense Esperanza Spalding, pubblicato nel 2018."}
{"id": "9256948", "revid": "1924342", "url": "https://it.wikipedia.org/wiki?curid=9256948", "title": "Akezhan Kazhegeldin", "text": ""}
{"id": "9256952", "revid": "1684799", "url": "https://it.wikipedia.org/wiki?curid=9256952", "title": "Exposure (Esperanza Spalding)", "text": "Exposure \u00e8 il sesto album in studio della cantante statunitense Esperanza Spalding, pubblicato nel 2017 in edizione limitata."}
{"id": "9256958", "revid": "657173", "url": "https://it.wikipedia.org/wiki?curid=9256958", "title": "...per\u00f2, Zanardi da Castel Maggiore!", "text": "...per\u00f2, Zanardi da Castel Maggiore! \u00e8 la prima opera letteraria di Alex Zanardi, pubblicata nel 2003 da Dalai Editore nella collana \"Le Boe\". Il libro \u00e8 stato scritto con la collaborazione del giornalista Gianluca Gasparini.\nTrama.\nIl libro \u00e8 il racconto autobiografico del pilota, partendo dall'infanzia a Castel Maggiore fino ad arrivare al tragico incidente del Lausitzring, dove ha rischiato di morire ed ha perso entrambe le gambe. Si raccontano i primi allegri di vita, la nascita della passione per le corse attraverso la scoperta del mondo dei kart, la lunga ascesa attraverso le diverse categorie per approdare fino in Formula 1, gli anni passati col Team Lotus e la scelta di trasferirsi in America nella Formula CART, dove ha trovato fama e successo. Poi il ritorno in Formula 1, privo dei risultati attesi e il tragico incidente, con il racconto del successivo recupero fisico e della voglia di tornare a vivere."}
{"id": "9256959", "revid": "657173", "url": "https://it.wikipedia.org/wiki?curid=9256959", "title": "...Per\u00f2, Zanardi da Castel Maggiore!", "text": ""}
{"id": "9256960", "revid": "155613", "url": "https://it.wikipedia.org/wiki?curid=9256960", "title": "Monumento a Garibaldi (Livorno)", "text": "Il monumento a Garibaldi \u00e8 una statua in marmo di Livorno, situata al centro dell'omonima piazza.\nStoria.\nIl 3 giugno 1882, all'indomani della morte di Giuseppe Garibaldi, il consiglio comunale di Livorno deliber\u00f2 l'avvio di una sottoscrizione per l'erezione di un monumento in piazza Rengoni, che avrebbe preso il nome di piazza Garibaldi.\nSuccessivamente prese corpo l'idea di innalzare il monumento in uno slargo all'inizio del lungomare, ma la cittadinanza si oppose chiedendo la collocazione in piazza Rengoni, nel contesto di un quartiere pi\u00f9 centrale e popolare.\nL'opera, realizzata dallo scultore Augusto Rivalta, fu inaugurata il 25 agosto 1889, mentre il basamento fu progettato da Angiolo Badaloni.\nDescrizione.\nLa fisionomia e l'abbigliamento di Garibaldi, ritratto in piedi, sono analoghi a quelli riprodotti in altre opere del Rivalta, che nel corso della sua carriera artistica realizzer\u00e0 altre tre statue dedicate all'\u00aberoe dei due mondi\u00bb.\nL'opera livornese, rispetto ai monumenti che seguiranno, ha comunque un'impostazione pi\u00f9 solenne: la figura, coperta da un ampio mantello, si eleva su uno sperone roccioso, su cui posa il piede destro.\nIl basamento in granito, realizzato in stile neoclassico, riporta la scritta: \"A Giuseppe Garibaldi i Livornesi 1889\"."}
{"id": "9256976", "revid": "965985", "url": "https://it.wikipedia.org/wiki?curid=9256976", "title": "Lindsey Buckingham (album)", "text": "Lindsey Buckingham \u00e8 il settimo album in studio da solista del chitarrista e cantante statunitense Lindsey Buckingham, pubblicato nel 2021.\nTracce.\nTutte le tracce sono state scritte da Lindsey Buckingham, eccetto dove indicato.&lt;br&gt;"}
{"id": "9256977", "revid": "827882", "url": "https://it.wikipedia.org/wiki?curid=9256977", "title": "Ampthill (disambigua)", "text": ""}
{"id": "9256978", "revid": "827882", "url": "https://it.wikipedia.org/wiki?curid=9256978", "title": "Ampthill (Stati Uniti d'America)", "text": ""}
{"id": "9256980", "revid": "827882", "url": "https://it.wikipedia.org/wiki?curid=9256980", "title": "Ampthill (Virginia)", "text": ""}
{"id": "9256986", "revid": "124974901", "url": "https://it.wikipedia.org/wiki?curid=9256986", "title": "Hell or Hallelujah", "text": "Hell or Hallelujah \u00e8 il singolo della band hard rock Kiss, estratto dall'album \"Monster\" del 2012."}
{"id": "9256989", "revid": "827882", "url": "https://it.wikipedia.org/wiki?curid=9256989", "title": "Arby", "text": ""}
{"id": "9256994", "revid": "775372", "url": "https://it.wikipedia.org/wiki?curid=9256994", "title": "Forze armate armene", "text": "Le forze armate armene (in armeno: \u0540\u0561\u0575\u0561\u057d\u057f\u0561\u0576\u056b \u0566\u056b\u0576\u057e\u0561\u056e \u0578\u0582\u056a\u0565\u0580) sono le forze armate dell'Armenia."}
{"id": "9256995", "revid": "1543377", "url": "https://it.wikipedia.org/wiki?curid=9256995", "title": "Joseph Pennell", "text": "Biografia.\nArtista prolifico, ha trascorso gran parte della sua vita lavorativa in Europa ed \u00e8 noto per il suo interesse, come punti di riferimento, dei paesaggi e delle scene industriali di tutto il mondo, risultando uno dei pionieri della litografia moderna statunitense, ispirata ai modelli europei.\nDi famiglia quacchera, allievo di James R. Lambdin e Thomas Eakins, fu in seguito influenzato da James McNeil Whistler, studi\u00f2 nelle scuole di Filadelfia e di Germantown.\nSuccessivamente, dopo aver superato alcuni problemi nelle scuole che frequentava, a causa del suo carattere piuttosto forte, si trasfer\u00ec a Londra, dove inizi\u00f2 anche la sua carriera di insegnante.\nSposato con l'autrice Elizabeth Robins, Pennell era uno scrittore a pieno titolo. Pubblic\u00f2 il libro l'antisemita \"The Jew at Home: Impressions of a Summer and Autumn Spent with Him\" (1892) e, in seguito, le meno controverse \"Lithographs of War\" (1914),\n\"Pictures of the Wonders of Work\" (1915), \"The Adventures of an Illustrator\" (1925).\nIn una carriera produttiva come artista, Joseph Pennell realizz\u00f2 oltre 1800 stampe, molte illustrazioni per riviste e libri di autori di spicco. \nSoggiorn\u00f2 anche in Italia, a Firenze, dove esegu\u00ec la sua prima incisione europea, quella del \"Ponte Vecchio\".\nDurante gli anni della prima guerra mondiale Pennell illustr\u00f2 con incisioni lo sforzo bellico della Gran Bretagna, della Francia, degli Stati Uniti, invitato dagli stessi governi a farlo."}
{"id": "9256997", "revid": "775372", "url": "https://it.wikipedia.org/wiki?curid=9256997", "title": "Forze armate del Kirghizistan", "text": "Le forze armate del Kirghizistan (in kirghiso: \u041a\u044b\u0440\u0433\u044b\u0437 \u0420\u0435\u0441\u043f\u0443\u0431\u043b\u0438\u043a\u0430\u0441\u044b\u043d\u044b\u043d \u041a\u0443\u0440\u0430\u043b\u0434\u0443\u0443 \u041a\u04af\u0447\u0442\u04e9\u0440\u04af) sono le forze armate del Kirghizistan."}
{"id": "9256998", "revid": "1924342", "url": "https://it.wikipedia.org/wiki?curid=9256998", "title": "Dastarkh\u0101n", "text": "Un dastarkhw\u0101n (alfabeto arabo-persiano : \u062f\u0633\u062a\u0631\u062e\u0648\u0627\u0646, in kirghizo: \u0434\u0430\u0441\u0442\u043e\u0440\u043a\u043e\u043d, , , in bengali: \u09a6\u09b8\u09cd\u09a4\u09b0\u0996\u09be\u09a8, , in nepalese: \u0926\u0938\u094d\u0924\u0930\u0916\u093e\u0928) o dastarkh\u0101n, \u00e8 il nome usato in Asia centrale, Asia meridionale e Caraibi per riferirsi allo spazio tradizionale in cui si mangia il cibo. Il termine pu\u00f2 riferirsi alla tovaglia che \u00e8 stesa sul terreno, sul pavimento o sul tavolo che viene utilizzata come superficie sanitaria per il cibo, ma \u00e8 anche usato in modo pi\u00f9 ampio per riferirsi all'intero ambiente del pasto. Il libro di cucina moghul \"Dastarkhwan-e-Awadh\", che descrive in dettaglio la cucina awadhi di Lucknow, ne ha sottolineato l'importanza.\n\"Dastarkhwan\" \u00e8 una parola turca che significa \"tovaglia\". Essa \u00e8 usata in molte altre lingue della regione dell'Asia centro-meridionale come beluci, bengali, urdu, sindhi, hindi, kirghiso, kazako, uzbeko, turkmeno, dari, pashto e nepalese."}
{"id": "9256999", "revid": "827882", "url": "https://it.wikipedia.org/wiki?curid=9256999", "title": "Gladesville", "text": ""}
{"id": "9257001", "revid": "661526", "url": "https://it.wikipedia.org/wiki?curid=9257001", "title": "Edie Brickell and New Bohemians", "text": ""}
{"id": "9257003", "revid": "827882", "url": "https://it.wikipedia.org/wiki?curid=9257003", "title": "What Would You Do? (programma televisivo)", "text": ""}
{"id": "9257004", "revid": "827882", "url": "https://it.wikipedia.org/wiki?curid=9257004", "title": "What Would You Do? (film)", "text": ""}
{"id": "9257007", "revid": "1993636", "url": "https://it.wikipedia.org/wiki?curid=9257007", "title": "Oblast' autonoma ceceno-inguscia", "text": "L'oblast' autonoma ceceno-inguscia () era un'oblast' autonoma della RSFS Russa, dell'Unione Sovietica, creata il 15 gennaio 1934 dall'unione delle oblast' autonome cecena e inguscia.\nIl 5 dicembre 1936 fu elevata allo status di Repubblica Socialista Sovietica Autonoma di Cecenia-Inguscezia."}
{"id": "9257009", "revid": "583609", "url": "https://it.wikipedia.org/wiki?curid=9257009", "title": "Laura Morera", "text": "Biografia.\nLaura Morera \u00e8 nata a Madrid, dove ha iniziato a prendere lezioni di danza prima di essere ammessa alla Royal Ballet School all'et\u00e0 di undici anni. Nel 1995 si \u00e8 unita al Royal Ballet come ballerina di fila, per poi essere promossa al rango di solista nel 1999, prima solista nel 2002 e infine prima ballerina nel 2007.\nIl suo repertorio con il Royal Ballet comprende tutti i maggiori ruoli feminili del repertorio della compagnia, tra cui Diana in \"Sylvia\", Effie ne \"La Sylphide\", Tatiana in \"Onegin\", l'eponima protagonista in \"Giselle\" e \"Anastasia\", Gamzatti ne \"La Bayad\u00e8re\", la fata confetto ne \"Lo schiaccianoci\", Kitri in \"Don Chisciotte\", Manon ne \"L'histoire de Manon\", Marie Larisch in \"Mayerling\" e Titania in \"The Dream\", oltre ad aver danzato le coreografie di importanti coreografi quali Frederick Ashton, George Balanchine, William Forsythe, Kenneth MacMillan, Wayne McGregor e Jerome Robbins.\nParticolarmente apprezzata \u00e8 stata la sua performance nel ruolo di Lise ne \"La Fille mal gard\u00e9e\" nel 2015, per cui ha vinto il Critics\u2019 Circle National Dance Award. Nel dicembre del 2021, dopo una rappresentazione di \"Giselle\" accanto a Federico Bonelli, il direttore artistico Kevin O'Hare ha consegnato a Morera la medaglia d'argento del Royal Ballet per festeggiare i suoi venticinque anni nella compagnia.\n\u00c8 sposata con Justin Meissner, ex ballerino del Royal Ballet."}
{"id": "9257013", "revid": "1363832", "url": "https://it.wikipedia.org/wiki?curid=9257013", "title": "Dastarkhan", "text": ""}
{"id": "9257020", "revid": "131011", "url": "https://it.wikipedia.org/wiki?curid=9257020", "title": "Fontainebleau School of Music", "text": ""}
{"id": "9257027", "revid": "1993636", "url": "https://it.wikipedia.org/wiki?curid=9257027", "title": "Oblast' autonoma cecena", "text": "L'oblast' autonoma cecena (), o oblast' autonoma della Cecenia (), era un'oblast' autonoma della RSFS Russa, creata il 30 novembre 1922 quando fu separata dalla Repubblica Socialista Sovietica Autonoma delle Montagne. Dal 16 ottobre 1924 fece parte al Krai del Caucaso settentrionale.\nIl 15 gennaio 1934, le oblast' autonome cecena e inguscia furono fuse per formare l'Oblast' autonoma ceceno-inguscia."}
{"id": "9257028", "revid": "827882", "url": "https://it.wikipedia.org/wiki?curid=9257028", "title": "What Would You Do?", "text": ""}
{"id": "9257030", "revid": "1993636", "url": "https://it.wikipedia.org/wiki?curid=9257030", "title": "Oblast' autonoma inguscia", "text": "L'oblast' autonoma inguscia () era un'oblast' autonoma della RSFS Russa, dell'Unione Sovietica, creata il 7 luglio 1924. Dal 16 ottobre 1924 fece parte al Kraj del Caucaso settentrionale. Il 15 gennaio 1934 fu fusa con l'Oblast' autonoma cecena per formare l'Oblast' autonoma ceceno-inguscia."}
{"id": "9257031", "revid": "827882", "url": "https://it.wikipedia.org/wiki?curid=9257031", "title": "What Would You Do (singolo)", "text": ""}
{"id": "9257032", "revid": "827882", "url": "https://it.wikipedia.org/wiki?curid=9257032", "title": "What Would You Do? (singolo)", "text": ""}
{"id": "9257035", "revid": "768068", "url": "https://it.wikipedia.org/wiki?curid=9257035", "title": "\u00c9cole normale de musique de Paris", "text": ""}
{"id": "9257036", "revid": "827882", "url": "https://it.wikipedia.org/wiki?curid=9257036", "title": "What Would You Do (film)", "text": ""}
{"id": "9257037", "revid": "827882", "url": "https://it.wikipedia.org/wiki?curid=9257037", "title": "What Would You Do (programma televisivo)", "text": ""}
{"id": "9257046", "revid": "88740", "url": "https://it.wikipedia.org/wiki?curid=9257046", "title": "Arensberg", "text": ""}
{"id": "9257064", "revid": "661526", "url": "https://it.wikipedia.org/wiki?curid=9257064", "title": "Goldrake playboy", "text": ""}
{"id": "9257068", "revid": "92723", "url": "https://it.wikipedia.org/wiki?curid=9257068", "title": "Battaglia del passo Rishki", "text": ""}
{"id": "9257074", "revid": "8660", "url": "https://it.wikipedia.org/wiki?curid=9257074", "title": "Leipzig Kings 2021", "text": "Questa voce raccoglie le informazioni riguardanti i Leipzig Kings nelle competizioni ufficiali della stagione 2021."}
{"id": "9257078", "revid": "92723", "url": "https://it.wikipedia.org/wiki?curid=9257078", "title": "Battaglia di Bulgarophygon", "text": ""}
{"id": "9257082", "revid": "15756", "url": "https://it.wikipedia.org/wiki?curid=9257082", "title": "Istituto internazionale per la cinematografia educativa", "text": "LIstituto internazionale per la cinematografia educativa, sigla I.C.E. (in qualche caso anche I.I.C.E.), fu un organismo internazionale legato alla Societ\u00e0 delle Nazioni, con sede in Italia, che rimase in attivit\u00e0 dal dicembre 1928 al dicembre 1937. Fortemente voluto ed appoggiato dal regime fascista quale elemento di credibilit\u00e0 della propria azione internazionale, aveva lo scopo di promuovere iniziative per la diffusione dei film aventi contenuto didattico e scientifico. Nei circa 9 anni di funzionamento riusc\u00ec ad ottenere, nonostante il clima di crescente tensione internazionale degli anni trenta, alcuni importanti risultati. Cess\u00f2 quando l'Italia decise di uscire dalla Societ\u00e0 delle Nazioni ed alcuni tentativi di proseguirne l'attivit\u00e0 operati in Francia non ebbero seguito a causa del sopravvenire della Seconda guerra mondiale.\nContesto storico.\nSin dal suo apparire il cinema fu considerato un elemento di informazione e documentazione, ancora prima che spettacolare, ed un possibile fattore di diffusione delle culture e delle conoscenze tecniche e scientifiche. Anche se successivamente negli anni 10 e 20 le pellicole a soggetto divennero preponderanti, rest\u00f2 sempre presente in molti Paesi un'attivit\u00e0 produttiva legata alla realt\u00e0 ed a finalit\u00e0 didattiche ed educative.\nGermania e Francia all'avanguardia nel film didattico.\nOltre alla particolare situazione del cinema sovietico, legata all'esperienza rivoluzionaria ed alle esigenze propagandistiche dei primi anni venti, i Paesi nei quali la filmografia didattica si svilupp\u00f2 maggiormente furono la Francia, dove nel 1912 si era svolto a Bordeaux il Congresso istitutivo della \"Soci\u00e9t\u00e9 de l'Art \u00e0 l'\u00c9cole\" e la Germania, dove gi\u00e0 nel 1909, pochissimi anni dopo la nascita del cinema si era riunito a Berlino un Congresso di insegnanti interessati all'uso del mezzo cinematografico.\nDopo la guerra, in Francia sin dal 1921 nel bilancio della Pubblica Istruzione venne previsto uno stanziamento per il cinema scolastico. Nel 1923 la \"Path\u00e9 Consortium\" disponeva di un apposito \"Service de l'enseignement\" che aveva a disposizione 230 pellicole di insegnamento su argomenti medici e scientifici, tecnici ed agricoli; nel 1924 all'interno di una mostra su \"Art et Publicit\u00e9\" svoltasi al Mus\u00e9e Galliera due sale furono dedicate al cinema didattico e nel 1925 anche il Museo Pedagogico di Parigi pubblicizzava la disponibilit\u00e0 di film documentari, per i quali non riusciva a soddisfare tutte le richieste di prestito. All'inizio del 1926 si calcolava che nel Paese fossero disponibili 6.000 schermi per la proiezione di film educativi.\nIn Germania si era formata all'inizio degli anni venti la \"Bundes Deutsche Lehrfilmhersteller\", associazione di produttori di film didattici; nel 1923 l'Istituto centrale per l'educazione e l'istruzione, con sede a Berlino, realizzava corsi con cui gli insegnanti venivano formati all'utilizzo delle apparecchiature di proiezione, mentre il \"Gesellshaft f\u00fcr Volksbildung\" (Societ\u00e0 di informazione popolare) possedeva gi\u00e0 oltre 700 pellicole documentarie e didattiche provenienti da molti Paesi, che metteva a disposizione di scuole e comunit\u00e0; nel 1924 la casa di produzione U.F.A. aveva stampato un catalogo di tutti i film utilizzabili per l'insegnamento, divisi per argomento e per livello scolastico.\nNel dopoguerra importanti esperienze nel campo del cinema d'educazione si svilupparono anche in altri Paesi: in Austria, ad opera della societ\u00e0 \"Wiener Urania\", con sedi a Vienna ed in diverse altre citt\u00e0, fondata nel 1897 e dal 1921 attiva in campo cinematografico; in Svizzera, con la fondazione nel 1922 della \"Camera europea del film d'insegnamento\", con sede a Basilea, cui partecipavano soprattutto docenti svizzeri, tedeschi ed olandesi, che avr\u00e0 poi un ruolo importante nella nascita dell'Istituto romano; in Ungheria, dove nel 1925 venne emanata una norma per l'introduzione del cinema nelle scuole, in Spagna ed in America Latina, dove periodicamente di riuniva un \"Congresso Hispano-americano di cinematografia educativa\". Nell'aprile 1925 si tenne a Breslavia il Congresso fondativo di un'associazione polacca per lo sviluppo del film educativo e didattico, con 150 delegati. Negli Stati Uniti ed in Gran Bretagna vi erano state diverse ricerche svolte negli anni venti sull'impiego del cinema nelle metodologie di insegnamento. Nel 1925 in Olanda funzionava il \"V.O.O.F. - Vereenging voor Onderwysen Ontwikkelingsfilme\", associazione privata per il cinema educativo, dotata di una cineteca nazionale di settore.\nCinema scolastico e di attualit\u00e0 in Italia.\nIn Italia i primi accenni ad un uso del cinema quale strumento di insegnamento risalgono a quello stesso 1905 in cui venne fondata a Roma la \"Alberini &amp; Santoni\", poi \"Cines\", ed Arturo Ambrosio diede vita a Torino, assieme a Roberto Omegna, ai primi filmati \"dal vero\", cos\u00ec come fece a Milano il fotografo Luca Comerio, mentre sulla \"Rivista di artiglieria del Genio\" venne proposto l'impiego di brevi filmati per l'istruzione degli allievi nelle scuole militari. Negli anni che precedettero la guerra le iniziative si moltiplicarono: nel 1907 Luigi Castellani realizz\u00f2 a Firenze grandi assemblee scolastiche con proiezioni di film, nel 1911 si costitu\u00ec a Brescia la societ\u00e0 \"Brixia docet\", , seguita nel 1912, a Roma, dalla \"Minerva per le proiezioni scolastiche\", che organizz\u00f2 al Teatro Argentina decine di incontri con centinaia di alunni, per arrivare agli esperimenti del ticinese Giuseppe Baragiola nei quali si studiarono gli effetti provocati sui giovani alunni di diversi Paesi dalla proiezione dei film.\nTralasciando la filmografia propagandistica del periodo bellico, nel dopoguerra era il 1922 quando venne avanzata al Governo da parte di un organismo consultivo denominato \"Consiglio delle industrie cinematografiche\" presieduto da quello stesso Giuseppe Barattolo che era il principale \"player\" dell'U.C.I., la richiesta di finanziare \u00abspeciali films atte ad illustrare le bellezze artistiche e naturali o ispirate alla divulgazione di argomenti culturali o di profilassi sociale\u00bb, ma la cosa non ebbe seguito, cos\u00ec come accadde l'anno successivo al tentativo del Comune di Milano di promuovere un \"Ente nazionale per la cinematografia istruttiva\". Miglior fortuna ebbe invece il \"S.I.C.-Sindacato di Istruzione cinematografica\", fondato nel 1924 da Luciano De Feo ed Eugenio Fontana, destinato a trasformarsi, dopo soltanto un anno, con l'emanazione del R.D.L. n.1985 del 11 ottobre 1925, nella societ\u00e0 anonima \"Luce\" ed in seguito, con finanziamento derivante da una pluralit\u00e0 di Enti preesistenti, nell'\"Istituto Luce\", nel cui ambito fu anche creata una sezione scientifica affidata al \"pioniere\" Roberto Omegna. Da questo momento in poi la gestione degli aspetti didattici legati al cinema si fuse direttamente con quelli propagandistici e di monopolio informativo perseguiti dal regime, che dal 1926 rese obbligatoria la proiezione nelle sale di un filmato del Luce, suscitando non poche proteste tra gli esercenti.\nLa Conferenza internazionale del cinematografo di Parigi, 1926.\nLo sviluppo della cinematografia a livello mondiale e la molteplicit\u00e0 delle iniziative nel settore del film educativo non potevano pi\u00f9 essere ignorate dalla Societ\u00e0 delle Nazioni e, in particolare, dalla Commissione internazionale di Cooperazione Intellettuale, l'organo della organizzazione ginevrina incaricato di occuparsi della cultura, della scuola e dell'arte; il \"braccio operativo\" di tale Commissione era l'Istituto internazionale di Cooperazione Intellettuale (I.I.C.I.), che aveva sede a Parigi, con uffici ospitati al Palais-Royal, diretto dal letterato francese Julien Luchaire.\nNel luglio 1924, per la prima volta, al cinema venne dedicata una discussione in una sede internazionale, allorch\u00e9 Luchaire predispose - e la Commissione approv\u00f2 - una relazione nella quale si riconosceva che esso era diventato uno strumento essenziale nei campi della diffusione culturale, dello sviluppo delle relazioni tra i popoli, della trasmissione delle conoscenze artistiche e scientifiche e quindi, in sintesi, un fattore di pace; si decideva quindi che la S.d.N. avrebbe indetto una Conferenza mondiale sull'argomento.\nI lavori preparatori del Congresso, che inizialmente avrebbe dovuto coinvolgere soltanto i registi, non furono, anche a causa della rivalit\u00e0 tra Francia e Germania, n\u00e9 brevi n\u00e9 facili, e la data di svolgimento sub\u00ec diversi slittamenti (dapprima autunno 1925, poi maggio 1926) sino ad essere definitivamente fissata dal 27 settembre al 3 ottobre 1926 a Parigi. In queste fasi fu da pi\u00f9 parti avanzata la proposta di creare un organismo permanente che sotto forma di \"centrale di servizio\" potesse mettere in contatto le attivit\u00e0 relative alla cinematografia di natura educativa svolte nei vari Paesi.\nLa Conferenza parigina fu un rilevante successo, con la partecipazione di 432 delegati provenienti da 32 Paesi o appartenenti a 12 Organizzazioni internazionali, e le 8 commissioni in cui la conferenza si articol\u00f2 produssero un profluvio di voti finali su tutti gli argomenti, dalla istituzione delle cinemateche, alla disciplina del diritto di autore in campo cinematografico, dall'attivit\u00e0 di produzione a quella della stampa di settore, dalla condizione fiscale e della censura, sino ai rapporti con altre forme artistiche. Ad una di queste commissioni, la ottava presieduta dal tedesco Wilhelm Graf, fu demandato il tema del cinema educativo ed essa termin\u00f2 con un voto nel quale si chiedeva che venisse \u00abistituito d'urgenza presso l'I.I.C.I. della S.d.N. un ufficio internazionale composto di specialisti e tecnici competenti con l'incarico, tra l'altro, di definire un catalogo di tutti i film con contenuto educativo\u00bb. Al termine dei lavori congressuali si stabil\u00ec che una seconda Conferenza si sarebbe dovuta tenere nel 1928 a Berlino e si form\u00f2 una Commissione cinematografica, presieduta dal belga R\u00e9n\u00e9 Sand, che rendesse operativi tutti i voti del Congresso, nella quale entr\u00f2 Luciano De Feo, nonostante la scarsa partecipazione italiana all'evento, che fu causa di diverse recriminazioni.\nIl Congresso europeo di Basilea, 1927.\nLa Conferenza di Parigi non esaur\u00ec le iniziative internazionali relative alla cinematografia. Sei mesi dopo, infatti, la \"Camera europea per il film scolastico\", di Basilea il cui segretario generale era l'insegnante Gottlieb Imhoff. organizz\u00f2 nella citt\u00e0 svizzera un Congresso di dimensione solo europea sull'argomento, inizialmente previsto per il settembre 1926 e successivamente svoltosi dal 7 al 12 aprile 1927 in concomitanza con una Fiera commerciale. A chi obiett\u00f2 che erano gi\u00e0 in corso le iniziative derivanti dalla Conferenza parigina, i promotori risposero che \u00abuna discussione a livello europeo tra i diversi organismi interessati al cinema didattico \u00e8 ancora un'esigenza assoluta ed urgente\u00bb soprattutto allo scopo di istituire un ufficio permanente e pubblicare un notiziario comune.\nAl Congresso di Basilea presero parte 150 partecipanti in rappresentanza di 21 Paesi con votazioni finali espresse per nazione e non per singoli. Diversamente da quanto era accaduto a Parigi, questa volta fu presente una nutrita delegazione italiana che riscosse un grande successo, presentato come \u00abun trionfo per l'opera svolta a sostegno della cinematografia educativa: la delegazione italiana ha di fatto diretto il Congresso, con un primato italiano per l'esemplare azione legislativa facente capo al Duce\u00bb. A parte l'enfasi propagandistica, il Congresso svizzero segn\u00f2 effettivamente per gli esponenti italiani un'inversione di tendenza rispetto alla Conferenza parigina poich\u00e9, nonostante la folta partecipazione tedesca, fu approvata l'istituzione di un Comitato permanente incaricato di raccordarsi con la Societ\u00e0 delle Nazioni, di cui Luciano De Feo venne nominato presidente.\nL'esito del congresso di Basilea consent\u00ec all'Italia di presentarsi come Paese \"leader\" da prendere ad esempio per l'impegno nel settore del cinema educativo, nel cui ambito spiccava in particolare il ruolo del \"Luce\": ci\u00f2 indusse ai delegati italiani a riferire al governo circa la possibilit\u00e0 di procedere con una proposta che mettesse definitivamente a frutto il vantaggio acquisito.\nLa nascita dell'Istituto.\nIniziativa italiana.\nLe decisioni del Congresso di Parigi avevano rassicurato i Francesi sul fatto che l'ufficio internazionale di cui parlava uno dei voti finali, dovendo essere collegato all'I.I.C.I., non avrebbe potuto aver sede che a Parigi, ma restavano ancora tutti da chiarire tempi ed oneri di questo progetto. Furono quindi avviati lavori di preparazione per elaborare un piano definitivo da far approvare al Congresso di Berlino previsto per il 1928. Ma proprio allora emersero le indecisioni della stessa Commissione di cooperazione intellettuale che in una riunione tenutasi a Parigi il 13-14 febbraio 1927, ed in una successiva del 9 luglio, pur riconoscendo l'importanza di procedere, si riserv\u00f2 di approfondire la questione e continuare gli studi: in sostanza un rinvio, la cui causa era da ricercarsi sia nell'assenza di finanziamenti, sia in un conflitto non ancora risolto tra le esigenze francesi e quelle tedesche.\nFu in questa situazione di stallo che l'Italia, forte dei riconoscimenti emersi a Basilea, present\u00f2 alla Societ\u00e0 delle Nazioni una formale proposta che risolveva ogni problema finanziario. L'offerta prevedeva infatti che il costo dell'Ufficio internazionale fosse interamente preso in carico dall'Italia, la quale avrebbe anche provveduto a mettere a disposizione gratuitamente la sede. La disponibilit\u00e0 italiana, gi\u00e0 preannunciata dal Ministro Rocco a Parigi nel luglio 1927, venne formalizzata dapprima nella Assemblea generale della S.d.N. del 6 settembre 1927 dal delegato italiano, Antonio Cippico, ed in seguito confermata il 28 settembre nella sessione del Consiglio della S.d.N. dal membro italiano Vittorio Scialoja, ottenendo un voto unanime. Al successo della proposta italiana diede un contributo decisivo il diplomatico Giacomo Paulucci di Calboli Barone, gi\u00e0 Vice Presidente (1924-27) dell'Istituto Luce, che fu Vicesegretario generale della Societ\u00e0 delle Nazioni dal 1927 al 1932, nonch\u00e9 amico di lunga data di De Feo, il quale scrisse di aver dovuto sostenere \u00abun'aspra battaglia\u00bb contro le resistenze soprattutto francesi.\nIl 7 gennaio 1928 il Segretario Generale della S.d.N. ricevette la lettera di Mussolini, con la quale si precisava l'offerta italiana: contribuzione pari a 600.000 lire annue, disponibilit\u00e0 gratuita di una sede prestigiosa, riconoscimento della piena autonomia giuridica dell'Istituto, Consiglio di amministrazione nominato secondo criteri di internazionalit\u00e0 e garanzia che l'organismo avrebbe seguito norme ed indirizzi propri della S.d.N., sotto il cui controllo sarebbe stato sottoposto.\nLa Societ\u00e0 delle Nazioni approva la proposta italiana.\nDi fronte alla conferma dei concreti impegni italiani, nessuno pot\u00e9 o volle pi\u00f9 ostacolare il percorso dell'iniziativa, e vi furono unicamente alcune richieste di tutelare interessi nazionali gi\u00e0 esistenti, rispondendo alle quali Scialoja fu in grado di fornire ogni assicurazione.\nNonostante l'offerta avanzata dall'Italia avesse ormai imboccato una strada in discesa, ci vollero ancora diversi mesi perch\u00e9 essa potesse attraversare le procedure interne alla S.d.N., per i pareri delle varie Commissioni. Ma ormai si trattava solo di questioni formali, ed il progetto, nonostante alcuni malumori, non sub\u00ec alcun arresto, sino a che nella sessione del 30 agosto 1928, il Consiglio della S.d.N. deliber\u00f2, unanimemente, la creazione dell'Istituto. A seguito di ci\u00f2, fu emanato il Regio Decreto Legge n.2025 del 6 settembre 1928 con il quale si disponeva, a fini interni, quanto promesso dall'Italia; il decreto fu ratificato, senza discussione, il 29 novembre dalla Camera ed il 12 dicembre dal Senato.\nReazioni alla decisione della S.d.N..\nL'esito della vicenda suscit\u00f2 nei vari Paesi reazioni contrastanti. Da parte dei commentatori italiani vi fu un'unanime ed entusiastica esaltazione per il risultato conseguito in quanto \u00abmentre la classe cinematografica stava dibattendosi alla ricerca di una formula risolutiva, il governo, come sempre, d\u00e0 prova di fattiva volont\u00e0\u00bb; la decisione della S.d.N., presa nonostante i pregiudizi internazionali verso il regime italiano, era quindi considerato \u00abdi importanza formidabile per il prestigio di Roma\u00bb.\nDi ben diversa natura i commenti in Francia, dove la decisione ginevrina fu vista come una \"resa\", se non un \"tradimento\" di un percorso che sembrava stabilito: \u00aboccorre lodare il gesto italiano, ma esso richiede una seria riflessione e qualche riserva. In fondo il denaro non attribuisce una priorit\u00e0 ed abbiamo sperato che la S.d.N. tenesse conto della risoluzione del Congresso di Parigi. In ogni caso, l'Italia ha usato mezzi energici ed \u00e8 su questo che bisogna attirare l'attenzione del governo e degli industriali francesi\u00bb. Un rammarico ancora pi\u00f9 esplicito venne espresso quando l'Istituto divenne realt\u00e0: \u00abI Francesi avevano sognato di conservare nella capitale la direzione del cinema, che qui \u00e8 nato e si \u00e8 sviluppato [...] Il discorso di Mussolini [all'inaugurazione dell'Istituto - ndr] dimostra l'importanza che i dirigenti italiani attribuiscono al cinema; in Francia si chiacchiera molto, ma si agisce poco\u00bb.\nTra le due opposte reazioni di trionfalismo italiano e di amarezza francese si situarono quelle di altre Paesi, che in genere furono di apprezzamento verso l'iniziativa italiana, espresso ora in maniera pi\u00f9 prudente verso un \u00abcoraggioso e difficile progetto di cui dobbiamo attendere i risultati\u00bb, ora con molta pi\u00f9 simpatia, com'era il caso della stampa di lingua tedesca, pi\u00f9 incline a contrastare quella che veniva considerata una volont\u00e0 egemonica francese nel settore cinematografico.\nLe prime attivit\u00e0.\nL'inaugurazione delle sedi romane.\nL'Istituto, di cui Luciano De Feo fu nominato direttore \u00abper i meriti acquisiti nel suo Paese nel campo della cinematografia educativa\u00bb, lasciando cos\u00ec l'incarico presso il \"Luce\", mosse i suoi primi passi operativi nell'edificio che era stato messo a disposizione del Ministero della Pubblica istruzione, la Villa Falconieri a Frascati, prestigiosa sia il suo valore artistico che per una storia di legami internazionali. Questa sede iniziale fu solennemente inaugurata il 5 novembre 1929 con una cerimonia alla quale, a testimoniare l'importanza attribuita all'evento, intervennero sia il re che Mussolini, il quale, nel suo discorso classific\u00f2 il cinema quale \"terza scoperta\" che, dopo quella dei caratteri mobili per la stampa e quella della camera oscura, era in grado di rivoluzionare universalmente il modo di comunicare.\nTuttavia, pochi mesi dopo, all'Istituto fu concessa una \"d\u00e9pendance\" della Villa Torlonia, separata dalla residenza privata della famiglia Mussolini, e, ben presto, quella di Roma ne divent\u00f2 l'unica sede operativa mentre la Villa Falconieri fu abbandonata. Questo comport\u00f2 una seconda inaugurazione della nuova sede che si svolse il 29 marzo 1930; anche in questo caso, vi fu l'intervento del re e partecip\u00f2 il vice segretario generale della S.d.N, Auguste Dufour-F\u00e9ronce il quale dichiar\u00f2 che \u00abl'Istituto oggi \u00e8 ormai diventato, a livello internazionale, il punto di riferimento per tutti coloro che riconoscono a qual fine utile ed istruttivo possa servire il film\u00bb.\nOrganizzazione dell'ufficio e raccolta dati.\nSin dalle prime iniziative si ebbe cura di dimostrare che l'Istituto aveva effettivamente quel carattere di internazionalit\u00e0 che ci si era impegnati a garantire, sia nella composizione del Consiglio di amministrazione (v. riquadro), sia nella scelta dei dipendenti, con pi\u00f9 della met\u00e0 dei 25 assunti di provenienza non italiana. Non appena organizzato l'ufficio, ci si pose innanzitutto il compito di raccogliere dati sulla realt\u00e0 internazionale del film educativo, compresa una ricerca sulle norme relative alla censura in vigore nei vari Paesi (in un anno la documentazione raccolta arriv\u00f2 a comprendere 63 Stati); furono inoltre avviati contatti per inventariare tutti coloro che, a vario titolo, si occupavano a livello mondiale della materia, che port\u00f2 ad identificare quasi 9.000 soggetti. Per una struttura abbastanza piccola, il lavoro fu imponente, con 39.000 lettere inviate ed 11.500 documenti e pubblicazioni ricevuti da 51 Stati, la costituzione di una biblioteca e di una emeroteca con 460 testate edite nel mondo - poi diventate 740 ed in seguito quasi 1.000 - e l'allestimento in un salone della Villa di una sala attrezzata alla proiezione di pellicole sonore, grazie a donazioni ricevute dalla \"General Electric\" e dalla \"Zeiss-Ikon\". Inoltre nei primi mesi si avvi\u00f2 un'inchiesta sul cinema didattico inviando 200.000 questionari in scuole di 10 Paesi, ottenendo circa 20.000 risposte.\nIniziative ed accordi diplomatici.\nLe modalit\u00e0 con cui l'Istituto era nato avevano creato molta diffidenza nei suoi confronti ed il primo obiettivo che il direttore De Feo si pose fu quello di rassicurare gli interlocutori nei vari Paesi. Per questo egli intraprese una serie di viaggi diplomatici che lo portarono nell'aprile 1929 in Germania e Svizzera e nel gennaio del 1930 negli Stati Uniti; inoltre si rec\u00f2 pi\u00f9 volte in Francia per incontrare coloro con i quali i rapporti erano pi\u00f9 delicati e, in particolare, proprio i dirigenti di quell'Istituto Internazionale di Cooperazione Intellettuale che aveva aspirato a diventare ci\u00f2 che era adesso l'organismo romano. Il risultato di questa \"offensiva diplomatica\" furono una serie di accordi di collaborazione e di scambio di informazioni con enti ed organismi basati sul principio enunciato da De Feo, di \u00abnon voler invadere il terreno altrui e di non volersi occupare che di argomenti da approfondire e che l'Istituto \u00e8 idoneo a risolvere nell'interesse di tutti\u00bb.\nUn altro sistema con cui l'Istituto riusc\u00ec a diffondere serenit\u00e0 verso il suo operato fu la costituzione di Comitati nazionali per il cinema educativo che a fine del 1932, erano gi\u00e0 presenti in Francia, Germania, Paesi Bassi, Cecoslovacchia, Svezia, Cina, Cile, Romania, Argentina, India e Filippine, mentre altri erano in corso di costituzione in Spagna, Giappone e Brasile. I rapporti con la Francia restarono ancora tesi per qualche tempo, dato che presso l'Istituto di Parigi continuava a funzionare una Commissione dedicata al cinema d'insegnamento, sino a che nel 1931 venne ospitato a Roma per una conferenza il regista e dirigente della \"Chambre Syndacale\" Jean Beno\u00eet-L\u00e9vy, seguita nel 1933 da una visita di George-Michel Coissac, uno dei principali esperti transalpini di cinema educativo, che diede giudizi entusiastici dell'attivit\u00e0 dell'Istituto definito, tra l'altro, \u00abmeravigliosamente diretto e perfettamente organizzato\u00bb.\nFinanziamento e bilanci.\nCome previsto nella proposta italiana approvata dalla Societ\u00e0 delle Nazioni, i costi dell'Istituto furono, per tutti gli anni della sua esistenza, quasi completamente a carico dell'Italia, come evidenziato dal bilancio 1932 (v.Tabella 1), nel quale compare per la prima volta un aumento sino a lire 1.091.000 rispetto all\u2019iniziale sovvenzione di 600.000, che poi rester\u00e0 negli anni seguenti. Inizialmente il contributo italiano, applicando lo stesso metodo con cui si era finanziato l'avvio del\"Luce\", venne ripartito tra diversi Enti pubblici e privati preesistenti, ma questa soluzione fu causa di non poche difficolt\u00e0, per cui a partire dall'esercizio 1931 il costo dell'Istituto fu posto a carico del bilancio del Ministero degli Esteri.\nFurono molto pochi i Paesi che si affiancarono all'Italia nel contribuire ai costi dell'Istituto, e per somme modeste. Nel corso della sua esistenza, infatti, esso ricevette sin dall'inizio il finanziamento di 15.000 lire dalla Romania; in seguito, dal 1930 Ungheria e Polonia si impegnarono per contributi annuali rispettivamente di 25.000 e di 30.000 lire, mentre nello stesso anno dalla Svizzera pervenne una somma \"una tantum\" di 1.000 franchi. Infine nel 1934 la Francia, in previsione del Congresso di Roma, assegn\u00f2 un contributo, anch'esso \"una tantum\", di 50.000 Franchi. In conclusione quindi, nonostante alcuni appelli della stessa S.d.N., furono soltanto 5 i Paesi che, pi\u00f9 o meno assiduamente, parteciparono agli oneri di finanziamento dell'I.C.E., e l'importo complessivo di tali contributi non raggiunse neppure l'1 per cento del bilancio dell'Istituto.\nLa convenzione doganale.\nLavoro preparatorio.\nDopo i passi d'avvio iniziale, la prima iniziativa di rilievo con cui l'Istituto dovette misurarsi riguard\u00f2 un accordo internazionale per esentare dai diritti doganali le pellicole aventi carattere educativo e didattico, al fine di eliminare una delle barriere che pi\u00f9 si frapponevano alla loro circolazione; l'organismo romano veniva cos\u00ec messo alla prova nel dare corso ad una richiesta diffusa, che era anche stata oggetto di uno dei voti finali del Congresso di Parigi del 1926.\nLa complessit\u00e0 della materia comport\u00f2 un impegno preparatorio di quasi un anno, che sfoci\u00f2 dapprima in uno studio sulla legislazione vigente nei vari Paesi, realizzato nell'ottobre 1929, seguita da una riunione a Ginevra nel dicembre dello stesso anno, da cui scatur\u00ec la stesura di uno schema di accordo, completato nel gennaio del 1930. Il testo della convenzione venne presentato il 20 maggio 1930 in occasione della 59\u00aa sessione del Consiglio della S.d.N. dal membro italiano - che in quel momento era Dino Grandi - il quale precis\u00f2 che dagli studi compiuti si era ritenuto opportuno proporre una esenzione totale, piuttosto che una riduzione tariffaria; inoltre veniva individuato nell'I.C.E. il soggetto abilitato a definire una classificare come \"educativa\" e, come tale, meritevole del vantaggio fiscale.\nLa conferenza diplomatica, Ginevra 1933.\nLa prima stesura della proposta fu oggetto di numerose osservazioni, tanto che si rese necessario predisporre un secondo schema di accordo e trascorsero oltre 2 anni perch\u00e9 la Societ\u00e0 delle Nazioni potesse nuovamente occuparsi nell'ottobre 1932 della questione; in quella occasione fu finalmente dato via libera alla convocazione di una Conferenza diplomatica, che si svolse a Ginevra dal 5 all'11 ottobre 1933: in quella sede fu approvato in via definitiva il testo della \"Convenzione intesa a facilitare la circolazione delle pellicole educative\", nella quale veniva confermato il ruolo dell'I.C.E. quale soggetto \"certificatore\", su cui si reggeva tutto il meccanismo di esenzione.\nNel corso dei 4 anni di intenso lavorio diplomatico che furono necessari per arrivare all'approvazione della convenzione si erano, ancora una volta, delineati gli schieramenti che accompagnavano l'Istituto sin dalla sua nascita: sostegno alla convenzione da parte della Germania e degli Stati Uniti, difficolt\u00e0 e resistenze da parte della Francia e, in questo caso, della Gran Bretagna. Come per tutti i trattati internazionali, anche per l'accordo sul cinema educativo era previsto un periodo entro il quale i vari Stati lo avrebbero dovuto ratificare, cosicch\u00e9 i risultati della Conferenza di Ginevra, per quanto importanti, non ebbero attuazione immediata.\nEntrata in vigore.\nFu nel gennaio 1935, ad oltre 5 anni dall'avvio dell'iniziativa, che la convenzione internazionale per eliminare le barriere doganali per i film di carattere educativo entr\u00f2 finalmente in vigore: a quel punto risultava ratificata da 31 Stati, ma ormai anche le tensioni internazionali si erano fortemente acuite; comunque l'I.C.E. inizi\u00f2 a valutare le prime 143 pellicole sottoposte al suo esame, che dovevano soddisfare alcuni requisiti previsti dall'accordo quali l'avere come argomento la Societ\u00e0 delle Nazioni, oppure essere destinati alla didattica, alla formazione professionale, avere contenuti scientifici, di igiene, salute o previdenza sociale, ma non riusc\u00ec mai a pubblicare un catalogo dei film educativi a cui stava lavorando da tempo proprio in vista della Convenzione.\nUnificazione del formato ridotto.\nIl cinema educativo era basato in grandissima parte su pellicole di formato ridotto, pi\u00f9 facili da utilizzare anche da meno esperti rispetto a quelle di 35 mm del cinema spettacolare. Ma all'inizio degli anni trenta erano diversi i formati con cui le varie aziende producevano i film didattici ed attorno a questa differenza ruotavano forti interessi che contrapponevano principalmente la francese \"Path\u00e9\", che utilizzava il 17.5 mm.(ma disponeva anche del sistema \"Path\u00e9 Baby\" da 9,5 mm) e l'americana \"Kodak\", che produceva il 16 mm e l'8mm. Poich\u00e9 queste differenze erano un forte impedimento alla libera circolazione del cinema di educazione l'Istituto si propose sin dai suoi inizi di operare per una standardizzazione dei formati delle pellicole.\nLa forza degli interessi commerciali in gioco rese difficile trovare un'intesa e per alcuni anni lo scontro prosegu\u00ec sino a quando la \"Kodak\" segn\u00f2 un importante punto a suo favore allorch\u00e9 nel 1933 la tedesca \"Agfa\" decise di propendere per il 16 mm. Nei vari appuntamenti internazionali, dal Congresso di Parigi, a quello di Basilea, cos\u00ec come in altri che s'erano svolti a Vienna (1931) ed a L'Aia (1932), e neppure con il Congresso internazionale di Roma del 1934, si riusc\u00ec a dirimere la questione ed i francesi continuarono a sostenere la superiorit\u00e0 tecnica del formato 17,5 vantandone una maggiore nettezza di immagine ed una migliore riuscita del suono.\nTuttavia, anche se il congresso romano non aveva deciso alcunch\u00e9, sull'onda del suo successo venne nominato un comitato tecnico ristretto la cui presidenza fu affidata a De Feo: si arrivo cos\u00ec il 28 maggio 1934 ad un accordo siglato in un incontro a Baden-Baden con il quale \"Path\u00e9\" accett\u00f2 il 16 mm in cambio di compensazioni economiche da parte della \"Agfa\" e della \"Kodak\", poi confermato da un successivo incontro di Stresa del giugno 1934 che condusse a definire il formato 16 mm come \"formato I.C.E.\". Critiche all'Istituto, mediatore dell'accordo, arrivarono ancora dalla Francia, con l'accusa di fornire informazioni scorrette. La questione, poich\u00e9 riguardava argomenti di natura industriale, non approd\u00f2 mai a Ginevra, ma fu risolta definitivamente solo nel 1936, quando a Budapest in un incontro internazionale ISA si stabil\u00ec che il sistema USA a 16 mm. era quello standard del formato ridotto, esprimendo un riconoscimento all'I.C.E. per l'impegno profuso nella soluzione.\nLe prime Mostre del cinema di Venezia.\nL'Istituto Internazionale per il cinema educativo ebbe un ruolo decisivo nei primi passi della Mostra del cinema di Venezia e ne fu, limitatamente alle due prime edizioni (1932 e 1934) ancora biennali, uno dei principali soggetti organizzatori: indispensabili a tale fine furono i contatti internazionali che erano stati costruiti nei primi anni di attivit\u00e0, come riconosciuto anche da Antonio Maraini, segretario generale della Biennale.\nL'I.C.E. e la nascita della Mostra.\nPi\u00f9 di vent'anni dopo Luciano De Feo rievoc\u00f2 l'impegno dell'Istituto nella manifestazione veneziana, \u00abnata garibaldinamente con coraggio, volont\u00e0 ed audacia, [...] senza bilancio, senza sovvenzioni, senza contributi, solo per servire una nobile causa\u00bb, affermando di averla ideata dopo suoi viaggi in U.S.A. ed in U.R.S.S.. Nelle intenzioni dei promotori si univano la volont\u00e0 di dar vita ad un evento in cui il cinema fosse, nonostante molti pregiudizi, da considerarsi finalmente un'arte, con le esigenze di rilancio turistico della citt\u00e0 lagunare, che stavano particolarmente a cuore alla C.I.G.A. di Giuseppe Volpi, il quale riconobbe il ruolo fondamentale svolto dall'Istituto per concepire e rendere possibile la manifestazione.\nAnche in questo caso il contributo dell'I.C.E. mir\u00f2 a garantire uno spirito di apertura internazionale, con scarsa presenza di pellicole di produzione italiana (peraltro non ancora uscita appieno dalla crisi che l'aveva quasi azzerata negli anni venti), e con la difesa della libera espressione, per cui i film furono presentati senza applicare la rigida censura vigente al tempo in Italia, vennero proiettati in edizione originale senza doppiaggio, e - almeno per la Mostra del 1932\u00a0\u2013senza prevedere alcun premio, soluzione che fu poi rivista nel 1934, quando l'Istituto fu coinvolto nella scelta dei riconoscimenti attribuiti. Questa relativa libert\u00e0 caus\u00f2 a De Feo non pochi grattacapi quando nel 1934 fu bruscamente convocato a Roma da Mussolini cui erano giunte voci di protesta per le scene di nudo femminile, considerate troppo \"spinte\", del film \"Estasi\". L'I.C.E. cess\u00f2 di avere un ruolo rispetto alla Mostra quando, ad iniziare dall'edizione del 1935, il regime, vistone il successo, si appropri\u00f2 della manifestazione.\nCritiche e consensi.\nNella prima edizione della Mostra di Venezia il cinema educativo fu del tutto assente, mentre nella seconda fu inserita soltanto una rassegna di pellicole a passo ridotto curata da Francesco Pasinetti e tutto questo attir\u00f2 nei confronti dell'I.C.E. e del suo direttore aperte critiche, anche in questo caso espresse con grande vigore soprattutto in Francia. Si protest\u00f2 infatti che la manifestazione fosse indetta sotto l'egida di un Istituto che \u00abse non andiamo errati dovrebbe dedicarsi al film educativo e didattico; ci sembra dunque che il cinema spettacolare non c'entri nulla col suo programma. Secondo noi ci vorrebbe alla Biennale un'importante sezione per il cinema scientifico, forse non giustificherebbe l'invasione del Lido di una folla cos\u00ec elegante, ma sarebbe meglio, pi\u00f9 serio e pi\u00f9 utile per gli studiosi\u00bb.\nQualche critica, seppur meno aspra, venne avanzata anche in Germania, poich\u00e9 il ruolo dell'Istituto a favore della Mostra di Venezia venne considerato \u00abpoco coerente con il suo mandato e dispersivo rispetto ai tanti compiti che l'Istituto deve svolgere\u00bb. Le critiche furono tuttavia attenuate dal fatto che durante la preparazione della Mostra del 1934 si era svolta una riunione congiunta tra il Consiglio di amministrazione dell'I.C.E. ed i dirigenti della Biennale, alla quale parteciparono esponenti di primo piano della cinematografia internazionale.\nIl Congresso internazionale di Roma, 1934.\nDal 19 al 24 aprile 1934 l'I.C.E. organizz\u00f2 a Roma un Congresso internazionale che, nelle intenzioni, doveva essere il momento culminante delle attivit\u00e0 sviluppate dall'Istituto, cio\u00e8 \u00abuna necessaria conseguenza della sua quinquennale fatica\u00bb, anche perch\u00e9 il Congresso di Berlino, previsto per il 1928 come prosecuzione di quello di Parigi, non si era pi\u00f9 tenuto. Nonostante alcune assenze, tra le quali quelle dell'U.R.S.S. (che peraltro nello stesso anno fu presente alla Mostra di Venezia) e del Giappone, che nel 1933 aveva abbandonato la S.d. N., l'evento costituit\u00ec per l'Istituto un successo.\nDiscussioni e propaganda.\nNel corso dell'assise internazionale si mescolarono abilmente lavori congressuali ed occasioni di esaltazione propagandistica delle opere del regime. L'inaugurazione dei lavori fu nuovamente segnata dall'intervento di Mussolini che venne definito anche da commentatori liberi da esigenze celebrative \u00abun discorso di analisi dello schermo che raramente abbiamo sentito cos\u00ec obiettivo e preciso, non una parola fuori posto in un soggetto magistralmente trattato in dieci minuti\u00bb.\nI congressisti si divisero in 3 sezioni (cinema ed insegnamento, cinema ed educazione, aspetti internazionali del cinema), a loro volta articolate in un complesso di 12 commissioni. Per la preparazione di questo considerevole lavoro erano stati predisposti due \"dossier\" (\"Cinema ed insegnamento\" e \"cinema ed educazione\") di centinaia di pagine ciascuno. Tra le decine di comunicazioni che affollarono i lavori del Congresso ebbero un particolare risalto quelle della terza sezione perch\u00e9 fu in quella sede che si affront\u00f2 il delicato tema della diffusione del cinema nei paesi colonizzati concludendo che era \u00abessenziale vigilare affinch\u00e9 le pellicole diffuse nei vari paesi non possano esercitare un'influenza pericolosa e diffondere convinzioni erronee sullo stato della civilt\u00e0\u00bb. Dal punto di vista tecnico i voti congressuali manifestarono una preferenza per il cinema muto, nonostante il sonoro si fosse ormai da alcuni anni generalmente diffuso.\nL'occasione della presenza di cos\u00ec tanti esponenti di enti ed istituzioni stranieri fu pienamente colta dal regime per vantare le sue opere, dedicandovi 2 intere giornate congressuali. La prima di esse fu una visita alla Mostra della Rivoluzione fascista offerta a tutti i congressisti; la seconda fu l'organizzazione di un viaggio alle nuove citt\u00e0 di Littoria e di Sabaudia (che era stata appena inaugurata una settimana prima), frutto dei progetti di bonifica delle Paludi Pontine. Il significato propagandistico di questi due eventi fu anche sancito da un cinegiornale del \"Luce\" che venne appositamente realizzato.\nConclusioni del Congresso.\nSia i commentatori contemporanei che quelli successivi hanno riconosciuto che Il Congresso di Roma rappresent\u00f2 un successo per l'I.C.E.; ma esso fu anche il culmine oltre il quale l'azione dell'Istituto and\u00f2 declinando non solo per il progressivo guastarsi dei rapporti internazionali, ma anche per la volont\u00e0 di fare altro. Infatti, in una sorta di bilancio conclusivo lo stesso De Feo scrisse che con i risultati del Congresso \u00abl'Istituto ritiene di aver svolto il suo compito [...] oggi si impone una svolta nel lavoro e ricercare vie nuove per il cinema. Oggi sta ai governi attuare le vie segnate che, se non saranno raggiunta, almeno l'I.C.E. non avr\u00e0 mancato al proprio dovere\u00bb.\nIl cambio di indirizzo che segu\u00ec al Congresso di Roma fu evidente: sempre meno attenzione al cinema educativo in senso stretto e spazio crescente ai temi del cinema in generale, come gi\u00e0 era accaduto con la Mostra di Venezia e come testimoniato dalla trasformazione della \"Rivista del cinema educatore\" in \"Intercine\". Con l'aumento delle tensioni internazionali dovute alla guerra Etiopica ed in seguito alla Guerra civile spagnola venne meno anche quel senso di terziet\u00e0 che era stato sino ad allora una costante preoccupazione dell'Istituto; tanto che lo stesso Luciano De Feo abbandon\u00f2 per diversi mesi il suo incarico per recarsi a dirigere quanto di pi\u00f9 propagandistico c'era in quel momento, cio\u00e8 il reparto cinematografico dell'\"Istituto Luce\" impegnato ad esaltare le imprese dei militari italiani in Africa Orientale.\nLe pubblicazioni internazionali.\nLa \"Rivista internazionale del cinema educatore\".\nNel luglio del 1929 usc\u00ec il primo numero del mensile dell'Istituto denominato \"Rivista internazionale del cinema educatore\", pubblicata in 5 lingue, italiano, francese, inglese, tedesco e spagnolo, che fu per oltre 6 anni, sino al dicembre 1934, lo strumento principale con cui l'I.C.E. comunic\u00f2 con l'esterno il suo progetto culturale.\nLa Rivista era, in sostanza, la concreta attuazione di quello strumento di collegamento informativo che molti avevano richiesto in occasione dei congressi degli anni precedenti e, nonostante le difficolt\u00e0 ed i costi derivanti dal grande lavorio di traduzione necessario per editare le 5 versioni, usc\u00ec sempre con regolarit\u00e0. Il mensile ebbe sin da subito un considerevole successo, tanto che le sue 130 pagine per fascicolo non bastarono mai ad ospitare tutto il materiale che l'Istituto riceveva: la sua tiratura iniziale fu di 5.000 copie, di cui 4.600 distribuite gratuitamente a personalit\u00e0 Enti, istituzioni e strutture educative.\nNei circa 6 anni in cui visse, si occup\u00f2 di una vasta quantit\u00e0 di temi, ospitando contributi e saggi provenienti da molti Paesi, e garantendo quindi quel senso di apertura internazionale che era stato promesso dal governo italiano: vennero approfonditi sia aspetti tecnici, come l'inizio della cinematografia a colori, che scientifici (gli inizi della microchirurgia con telecamere, oppure l'applicazione della musicoterapia filmata); si approfondirono i rapporti tra le religioni (cristianesimo, buddhismo) ed il cinema e si pubblicarono ricerche sulle pellicole destinate ai minori, alle donne, alle minoranze linguistiche ed agli studenti universitari. Sul rapporto tra cinema e diffusione dell'attivit\u00e0 sportiva fu pubblicato un intervento di de Coubertin, mentre sui futuri sviluppi del fenomeno cinematografico intervenne Louis Lumi\u00e8re. Inoltre vennero date alle stampe numerosi numeri monografici che illustravano le svariate esperienze che nel mondo erano in corso affinch\u00e9 il film fosse uno strumento per ampliare le conoscenze nei settori della agricoltura, dell'igiene, della medicina, della puericoltura, del lavoro e della prevenzione degli infortuni, della censura e della didattica. Fu costante un'attenzione alle cinematografie di molti Paesi tra cui anche l'U.R.S.S., il Giappone, l'India, il Cile.\nTuttavia qualcosa cominci\u00f2 a cambiare nel 1933, quando usc\u00ec un articolo sul cinema come \u00abarte civilizzatrice della nuova Italia\u00bb che esaltava il ruolo del regime nel rilancio della produzione cinematografica italiana, seguito l'anno successivo da un saggio sull'attivit\u00e0 delle produzione tedesca nel quale si affermava che \u00abnell'industria cinematografica della rinnovata Germania non esiste che un'unica volont\u00e0\u00bb. Questi scivolamenti verso accenti di tipo propagandistico, assenti negli anni precedenti, furono il primo segnale di un cambio di rotta che ebbe conseguenze anche sull'attivit\u00e0 editoriale dell'Istituto.\n\"Intercine\".\nAll'inizio del 1935, dopo il Congresso internazionale di Roma, la \"Rivista internazionale\" cess\u00f2 di essere pubblicata e fu sostituita da una nuova testata denominata \"Intercine\", che rese esplicita la tendenza dell'Istituto ad occuparsi del cinema in generale, e non solo di quello educativo, ed infatti nel primo numero del nuovo mensile erano ospitati articoli sui rapporti tra Pirandello ed il cinema ed un commento di Arnheim sul film \"Nostro pane quotidiano\". La modifica venne presentata come \u00abl'avvio di una formula pi\u00f9 vasta, cio\u00e8 relativa a tutti i problemi intellettuali, artistici, tecnici e sociali del cinema\u00bb.\nSecondo De Feo, \u00abla vecchia, tenace suddivisione del cinema in spettacolare ed educativo si \u00e8 rivelata artificiosa ed inutile: si \u00e8 capito che l'unica distinzione possibile \u00e8 tra cinema \"buono\" e cinema \"cattivo\" e che il buon cinema \u00e8, in blocco, tutto \"educativo\"\u00bb. Ma la decisione di trasformare la rivista suscit\u00f2 non poco sconcerto, in quanto \u00abnon possiamo discutere i motivi di questo cambiamento, visto che non \u00e8 stato comunicato alcun programma definito [e che] nel primo numero leggiamo articoli generici, firmati da nomi che poco c'entrano col cinema, tantomeno con quello educativo\u00bb. Questa volta le proteste non arrivarono solo da parte francese, poich\u00e9 vi furono altri che proposero di chiedere conto e chi sostenne che questa decisione unilaterale poteva mettere in crisi i rapporti di collaborazione, sino ad allora ottimi, tra le cinematografie dei vari Paesi. Tuttavia non solo la relazione sull'attivit\u00e0 dell'Istituto nel 1935 venne approvata dalla S.d.N. senza obiezioni, ma la nuova pubblicazione ricevette aperti elogi da parte di altri organismi\u00bb.\nIn ogni caso, le difficolt\u00e0 finanziarie, ma anche il crescente disinteresse verso l'originaria missione dell'Istituto, portarono \"Intercine\" ad avere vita breve ed a durare solo un anno. Prima che l'ultimo numero uscisse nel dicembre 1935, gi\u00e0 ad agosto fu pubblicata solo l'edizione italiana, con alcuni articoli in altre lingue, e negli ultimi 2 numeri nessun articolo si occupava pi\u00f9 di cinema educativo. Inoltre, il mutato clima dei rapporti tra l'Italia e la Societ\u00e0 delle Nazioni conseguente alla Guerra d'Etiopia comport\u00f2 il venir meno di ogni remora, e sul periodico trovarono posto articoli di aperta propaganda del regime. Poi, nel 1936, il gruppo dei redattori di \"Intercine\" (ed anche della \"Enciclopedia del cinema\") seguir\u00e0 De Feo nella nuova avventura del quindicinale \"Cinema\", di cui l'I.C.E. risult\u00f2, sino a che visse, uno dei promotori bench\u00e9 la nuova testata avesse un'ottica esclusivamente italiana.\nL'Enciclopedia del cinema.\nUno dei pi\u00f9 importanti progetti al quale l'Istituto internazionale lavor\u00f2 a lungo, sin dal 1929, fu la redazione di una \"Enciclopedia delle Arti e della Tecnica cinematografica\", che per\u00f2 non vide mai la luce. La sua uscita fu infatti pi\u00f9 volte annunciata come imminente, ma il continuo afflusso di apporti da parte di oltre 300 personalit\u00e0 e tecnici di tutto il mondo, rese necessari continui aggiornamenti, sino a che il materiale disponibile divent\u00f2, rispetto alle attese iniziali, cos\u00ec imponente e di difficile gestione, oltre che di assai costosa pubblicazione, da provocare continui rinvii.\nAlla realizzazione della \"Enciclopedia del cinema\" lavorarono diversi collaboratori dell'Istituto, alcuni dei quali avranno in seguito ruoli di rilievo nella cinematografia italiana. quali Corrado Pavolini, Rudolf Arnheim (che nel 1938 fu costretto ad abbandonare l'Italia a causa delle leggi razziali), Giorgina Madia, Roberto Cavazzuti, lo storico del cinema e futuro direttore del C.S.C. Francesco Pasinetti, il futuro regista Gianni Puccini e il tecnico Ernesto Cauda che si era formato nel gruppo blasettiano della rivista \"cinematografo\". Molti di essi costituirono il primo nucleo redazionale di \"Cinema\". Nella sede dell'Istituto a Villa Torlonia ebbe un ruolo anche Nicola Bombacci.\nConcepita inizialmente come un dizionario derivato da una iniziativa editoriale tedesca. essa and\u00f2 via via mutando natura e nell'ottobre 1933 constava gi\u00e0 di 2.000 pagine ed oltre 1.000 immagini. Si assicurava poi che entro quello stesso anno sarebbe stato possibile pubblicare la prima dedizione dell'opera, per la quale - non essendo bastevoli i fondi propri dell'Istituto - si annunciava un accordo con la casa editrice Ulrico Hoepli.\nMa nel 1934 l'opera non usc\u00ec e nel 1935 essa era diventata di 3.500 pagine, con 3.000 voci e 4.000 immagini, e veniva di nuovo descritta come \u00abpraticamente finita\u00bb. Infatti in quell'anno veniva presentato il \"piano dell'opera\" (vedasi riquadro a lato) e si dava l'annuncio che essa \u00ab\u00e8 nata! trasformata via via da dizionario tecnico a bilancio spirituale di una manifestazione della cultura contemporanea [...] ; In tutto saranno alcuni grossi volumi che rappresenteranno un'opera degna di restare\u00bb. Anche stavolta, per\u00f2, non successe nulla.\nPoi, nel 1937, quando ormai la crisi dei rapporti tra Italia e Societ\u00e0 delle Nazioni stava per arrivare al suo epilogo, si promise per luglio l'uscita del 1\u00ba volume, seguito rapidamente da altri 4: adesso le pagine erano diventate 4.000, con 15.000 immagini, ma anche in quell'anno non venne pubblicato niente. L'ultima volta in cui fu invano annunciata l'apparizione della \"Enciclopedia del cinema\" fu quando, nel 1938, De Feo previde, non pi\u00f9 da direttore in quanto l'Istituto aveva chiuso, ma da ritrovato nazionalista, che \u00abl'opera appassionata di centinaia di artisti, tecnici e scienziati, che sar\u00e0 degna dell'Italia fascista, \u00e8 in stampa con celerit\u00e0 e nel 1938 usciranno i primi 2 volumi di 1.000 pagine ciascuno\u00bb.\nAnche questo proclama non ebbe seguito perch\u00e9 l'opera non venne mai pubblicata, n\u00e9 \u00e8 noto quale sorte abbiano avuto i lavori preparatori, i testi gi\u00e0 pronti, le immagini ed i copiosi materiali raccolti in oltre 6 anni di lavoro, mai ritrovati; a tale proposito qualche storico del cinema ha avanzato diversi interrogativi sul destino di questa preziosa documentazione.\nAlla scoperta della televisione.\nNell'ultimo periodo della sua esistenza l'Istituto rivolse l'attenzione principalmente nei confronti della tecnologia televisiva, presentata come il mezzo \u00abper dare a decine di milioni di schermi la possibilit\u00e0 di far conoscere la vita dei popoli e di estendere la visione diretta oltre ogni limite\u00bb e pertanto come \u00abuna evoluzione del cinema educativo grazie a cui il processo di distribuzione del materiale \u00e8 reso pi\u00f9 economico\u00bb; la nuova tematica su cui impegnare l'Istituto fu ufficializzata nel numero del febbraio 1935 di \"Intercine\" che venne interamente dedicato a tale argomento, introdotto da un articolo di Arnheim dal titolo volutamente a doppio senso.\nDi fatto l'unico anno in cui si pubblic\u00f2 la nuova testata coincise con quello nel quale l'Istituto si occup\u00f2 della televisione rispetto alla quale l'I.C.E. si propose di assumere un ruolo di avanguardia, come aveva fatto negli anni passati rispetto ai temi di cui s'era occupato. Per questo nel marzo 1935 il Consiglio di amministrazione deliber\u00f2 di istituire un \"Comitato misto\" composto da esponenti dell'Istituto unitamente a quelli dell'Unione Internazionale per la Radiodiffusione; lo scopo era quello di costituire un Centro di documentazione sul nuovo media, ancora in fase sperimentale, che potesse diventare un punto di riferimento a livello internazionale.\nQuesto Comitato fu effettivamente istituito ed inizi\u00f2 a muovere i primi passi il 4 - 5 aprile dello stesso anno, riunendosi a Nizza sotto la presidenza di Louis Lumi\u00e8re; in quella sede De Feo ottenne che il Centro di documentazione televisivo fosse istituito presso la sede romana dell'I.C.E., riuscendo quindi nell'intento di aumentarne i compiti - e quindi indirettamente valorizzare il lavoro svolto a Villa Torlonia - offrendo in tal modo un nuovo servizio per la Societ\u00e0 delle Nazioni: era previsto che esso iniziasse concretamente a funzionare dal luglio 1935.\nIl tentativo dell'Istituto di trovare, dopo il successo del Congresso internazionale di Roma, una nuova \"missione\" dur\u00f2 molto poco: negli ultimi mesi del 1935, come si \u00e8 visto, Luciano De Feo lasci\u00f2 la direzione dell'I.C.E. per arruolarsi come volontario nel reparto cinematografico inviato a fianco delle truppe italiane in Etiopia, mentre \"Intercine\" cessava le pubblicazioni e molti collaboratori venivano assorbiti dalla redazione di \"Cinema\"; la caduta di attivit\u00e0 dell'I.C.E. \u00e8 testimoniata anche dalla scarsa documentazione inviata alla Societ\u00e0 delle Nazioni, a fronte di una grande quantit\u00e0 di rapporti e relazioni degli anni precedenti. Poi, nel 1937, la crisi dei rapporti con l'organizzazione ginevrina arriv\u00f2 al suo epilogo e ci\u00f2 travolse anche il tentativo di ampliare lo sguardo verso lo sviluppo del mezzo televisivo.\nCessazione.\nA Roma si chiudono i battenti.\nDopo il successo ottenuto con il Congresso internazionale di Roma del 1934, ed il tentativo di ripresa del 1935 a cui fece seguito il progressivo calo di impegno verificatosi nei due anni successivi, l'Istituto cess\u00f2 la propria attivit\u00e0 alla fine del 1937, in concomitanza con la decisione italiana di abbandonare la Societ\u00e0 delle Nazioni. La notizia fu ufficialmente comunicata con una lettera del 18 dicembre 1937 dal Presidente Balbino Giuliano (che pochi mesi prima aveva sostituito Paulucci de Calboli, diventato nel 1935, e non senza contrasti, Presidente dell'Istituto quando era deceduto Rocco), nella quale comunicava al Segretario Generale della S.d.N. le dimissioni sue e della totalit\u00e0 dei dipendenti italiani, ma anche quelle della maggior parte degli stranieri, e la chiusura degli uffici, senza fornire alcuna indicazione sull'esito della imponente documentazione raccolta in 9 anni di lavoro.\nNell'informazione italiana dell'epoca la responsabilit\u00e0 della chiusura fu ovviamente attribuita alla S.d.N, descritta come \u00abcostantemente avversa ad ogni modifica imposta dall'esperienza: agli sforzi dell'Istituto di diventare la centrale dei vari Istituti nazionali ha risposto con mezzucci [per cui] era necessario che i fili fossero recisi; i collegamenti con Ginevra altro non rappresentavano che un mezzo inteso ad allentare o sopprimere l'azione, diminuire il dinamismo\u00bb. Non mancarono per\u00f2 opinioni meno bellicose che attribuirono la chiusura dell'I.C.E. al compimento di un ciclo: \u00abquando [l'Istituto] era sorto l'importanza del cinema educativo era da molti ignorata; ora, dopo tanti Comitati nazionali costituiti, tante annate di una rivista a tenere nel mondo le fila della materia, la Mostra di Venezia, la convenzione doganale e le conquiste del formato ridotto, occorreva sostituire l'azione internazionale con gli accordi tra Stati\u00bb. Dopo la chiusura dell'I.C.E., il governo italiano si orient\u00f2 per una soluzione autarchica, istituendo in ambito \"Luce\" la \"Cineteca scolastica\", che venne dotata di uno stanziamento di 2 milioni di lire.\nVani tentativi di ripresa.\nCon l'accrescersi delle tensioni internazionali alla fine degli anni trenta, la vicenda dell'I.C.E. ebbe uno scarso risalto, mentre in seno alla Societ\u00e0 delle Nazioni si avvi\u00f2 una discussione abbastanza sterile per stabilire se l'abbandono dell'Italia comportasse o meno l'automatica cessazione dell'Istituto, che non teneva conto dei costi di un eventuale subentro. Gli unici che cercarono di affrontare la questione furono ancora una volta i Francesi che, ricordando in quale modo controverso l'I.C.E. fosse nato, proposero subito che la sede dell'Istituto fosse trasferita a Parigi nell'ambito del locale Comitato nazionale per il cinema educativo. La richiesta fu appoggiata dagli svizzeri, ma era destinata a non aver seguito tanto pi\u00f9 che pochi mesi dopo si dissolse anche quel Comitato a causa dello scioglimento della \"Chambre Syndacale\" che lo aveva sostenuto finanziariamente.\nUn tentativo di recupero della situazione fu compiuto dall'Istituto Internazionale di Cooperazione Intellettuale soprattutto per dare corso alla convenzione doganale, dovendosi individuare a chi attribuire adesso la competenza di definire \"educativa\" una pellicola ai fini dell'esenzione. In un rapporto al Consiglio della S.d.N. del settembre 1938, l'Istituto del Palais Royal si impegn\u00f2 ad assumere tale compito, ma tale indicazione, nella complicata trama delle relazioni internazionali, non poteva attuarsi senza una modifica del testo della convenzione e fu quindi necessario riunire ancora una volta i Paesi che ne erano firmatari. Il 27 maggio 1939 il Consiglio della Societ\u00e0 delle Nazioni annunci\u00f2 che un'intesa era stata raggiunta e sottoscritta gi\u00e0 da 9 Stati, indicendo una seconda riunione da tenersi nel settembre 1939 che ovviamente, con un mondo gi\u00e0 precipitato nella guerra, non ci fu mai.\nGiudizi storici.\nNel corso della sua attivit\u00e0 l'Istituto internazionale per il cinema educativo riusc\u00ec a raggiungere alcuni risultati, quali l'approvazione della convenzione doganale, un ruolo decisivo per definire uno standard del formato ridotto, il successo del Congresso internazionale di Roma, e, tramite le sue pubblicazioni periodiche o monografiche, una presenza informativa di respiro effettivamente internazionale, infrequente nell'Italia del tempo; successi tanto pi\u00f9 importanti tenuto conto che esso si trov\u00f2 ad agire in un contesto reso difficile da fenomeni quali la crisi economica del '29, l'ascesa del nazismo e, in campo cinematografico, la transizione dal muto al sonoro.\nAlmeno sino al Congresso di Roma del 1934, esso seppe sviluppare la propria attivit\u00e0 senza cadere in fastidiose concessioni all'esaltazione del regime, contribuendo in tal modo ad una politica estera con cui il governo fascista intendeva rispondere, dimostrando volont\u00e0 di apertura e di dialogo, alle preoccupazioni per la base nazionalista e totalitaria del regime. Di fronte a tali riserve, quindi, l'Istituto fu concepito anche come \u00abuna delle prime mosse utili per l'acquisizione di consensi e crediti internazionali [ed una] svolta diplomatica e politica nel tentativo di costruire una nuova immagine del fascismo ad uso esterno\u00bb.\nSi \u00e8 anche osservato che il contributo essenziale dato dall'Istituto internazionale alla nascita della Mostra di Venezia, da tutti riconosciuto sia per gli aspetti organizzativi che per quelli culturali, potrebbe far ritrovare nelle origini dell'evento veneziano, in seguito diventato cos\u00ec importante, una \"matrice\", seppur indiretta della Societ\u00e0 delle Nazioni.\nBench\u00e9 ad iniziare soprattutto dagli anni '70, si sia sviluppata la ricerca storica sulla cinematografia italiana del periodo fascista, la quasi decennale attivit\u00e0 di questo organismo \u00e8 stata generalmente dimenticata, oppure appena accennata. Anche coloro che nel dopoguerra si occuparono attivamente del ruolo del cinema nel campo educativo, ignorarono in genere non solo l'attivit\u00e0, ma la stessa esistenza dell'istituto, come ad esempio accadde quando il C.I.D.A.L.C. (Centro internazionale del cinema educativo e culturale, con sede a Roma) pubblic\u00f2 nel 1951 un numero monografico di \"Sequenze\", curato da Mario Verdone, nel quale, in oltre 60 pagine di testi, non fu citata neppure una volta l'esperienza e l'attivit\u00e0 dell'I.C.E. Un \"oblio\", che ha interessato anche il significativo ruolo dell'Istituto nella nascita della Mostra di Venezia, e che \u00e8 stato attribuito a quattro concomitanti fattori: la condanna assoluta del fascismo, che avrebbe travolto anche un organismo visto come una sua emanazione, la scarsa considerazione con cui storicamente \u00e8 stata valutata l'opera della Societ\u00e0 delle Nazioni, entro cui l'Istituto si trov\u00f2 ad operare, il minor interesse che ha caratterizzato il cinema didattico rispetto a quello spettacolare con il suo contorno di miti produttivi e divistici, ed infine la dispersione di grande parte della documentazione raccolta e prodotta, ad iniziare dalla \"Enciclopedia\"."}
{"id": "9257100", "revid": "1921867", "url": "https://it.wikipedia.org/wiki?curid=9257100", "title": "Come Pripyat", "text": "Come Pripyat \u00e8 un singolo del rapper italiano Caparezza, pubblicato il 14 gennaio 2022 come quarto estratto dall'ottavo album in studio \"Exuvia\".\nDescrizione.\nIl brano rappresenta il punto del concept che segna il passaggio dalla realt\u00e0 ferma a quella trasformata, come spiegato dal rapper: "}
{"id": "9257109", "revid": "6923", "url": "https://it.wikipedia.org/wiki?curid=9257109", "title": "Federico Bucci", "text": "Biografia.\nDopo la laurea al Politecnico di Milano, inizia a dedicarsi alla storia e alla critica dell'Architettura, sviluppando diverse attivit\u00e0 di ricerca sulla cultura architettonica italiana del dopoguerra e sui protagonisti di questo periodo. In particolare, ha curato varie mostre e pubblicazioni sull\u2019opera di Luigi Moretti e di Franco Albini, che hanno contribuito significativamente allo studio di queste figure. Ha lavorato presso l\u2019archivio di Albert Kahn Inc. (Detroit) e il Canadian Centre for Architecture (Montr\u00e9al), e nelle redazioni di \u201cDomus\u201d, \u201cQuaderni di architettura\u201d, \u201cRassegna. Problemi di architettura dell'ambiente\u201d, \u201cL\u2019architettura. Cronache e storia\u201d e \u201cCasabella\u201d. \u00c8 Professore Ordinario di Storia dell\u2019Architettura presso il Politecnico di Milano, dove dal 2012 \u00e8 Prorettore del Polo Territoriale di Mantova e responsabile della Cattedra UNESCO in \"Architectural Preservation and Planning in World Heritage Cities\" . Nell\u2019ambito di questo programma ha ideato e curato MantovArchitettura , un evento annuale che dal 2014 promuove conferenze, mostre e workshop tenuti dai protagonisti della cultura architettonica contemporanea nei luoghi storici delle citt\u00e0 di Mantova e Sabbioneta. Presso il Politecnico di Milano, dal 2018 \u00e8 Delegato del Rettore per le Politiche Culturali e, dal 2020, Delegato del Rettore per la Rete delle Universit\u00e0 italiane per la Pace (RUniPace), promossa dalla Conferenza dei Rettori delle Universit\u00e0 Italiane.\nOpere monografiche.\nFederico Bucci, \"L\u2019architetto di Ford: Albert Kahn e il progetto della fabbrica modern\"a. Milano: Citt\u00e0Studi, 1991, ISBN 9788825100471.\nFederico Bucci, \"Albert Kahn: Architect of Ford\". New York: Princeton Architectural Press, 1993, ISBN 9781878271846.\nFederico Bucci, e Marco Mulazzani, \"Luigi Moretti: opere e scritti\". Milano: Electa, 2000, ISBN 9788843573783.\nFederico Bucci, e Marco Mulazzani, \"Luigi Moretti: Works and Writings\". New York: Princeton Architectural Press, 2002, ISBN 978-1568983066.\nFederico Bucci, \"Magic city. Percorsi nell\u2019architettura americana\". Roma: Mancosu, 2005, ISBN 9788887017298.\nFederico Bucci, e Augusto Rossari, \"I musei e gli allestimenti di Franco Albini\". Milano: Electa, 2005, ISBN 9788891811752.\nMarco Dezzi Bardeschi, Federico Bucci, e Roberto Dulio, \"Milano: architettura, citt\u00e0, paesaggio\". Roma: Mancosu, 2006, ISBN 9788887017731.\nFederico Bucci, \"Diario di un recensore: Libri di architettura\". Boves: Araba Fenice, 2008, ISBN 9788895853154.\nFederico Bucci, e Giampiero Bosoni, \"Il design e gli interni di Franco Albini\". Milano: Electa, 2009, ISBN 9788891811769.\nFederico Bucci, \"Franco Albini\". Milano: Electa, 2009, ISBN 9788837069261.\nRenzo Piano, Federico Bucci, Federico Butera, Giovanni Calabresi, Fabio Casiroli, Lorenzo Jurina, Massimo Majowiecki, Gianni Ottolini, Marco Sala, Gianni Scudo, Carlo Piano (a cura di), \"Almanacco dell\u2019architetto. Costruire l\u2019architettura\". Bologna: Proctor Edizioni, 2012, ISBN 9788890246715.\nFederico Bucci, \"Franco Albini, Padiglione INA per Le Fiere Di Milano e Bari 1935\". Bari: Ilios Editore, 2011, ISBN 978-8894148336.\nFederico Bucci, \"Il metodo Kahn/The Kahn method\". Milano: Franco Angeli, 2017, ISBN 978-8891744982.\nFederico Bucci (a cura di), \"The Italian Debate 1940s-1950s: An Anthology\". Milano: Franco Angeli, 2018, ISBN 9788891778871.\nFederico Bucci, Luisa Collina (a cura di), \"4 ELEMENTS/TAKING CARE. Padiglione Italia\". Mantova: Corraini, 2019, ISBN 9788875707880.\nFederico Bucci, \"Una tradizione architettonica. Maestri della Scuola di Milano\". Mantova: Tre Lune, 2020, ISBN 978-88-31904-14-8.\nFederico Bucci, \"Il Futuro della Storia\". LetteraVentidue: Siracusa, 2020, ISBN 978-88-6242-500-1.\nFederico Bucci, \"Form, Structure, Space. Notes on Luigi Moretti's Architectural Theory\". Porto: Amag, 2021, ISBN 978-989-54938-7-6."}
{"id": "9257111", "revid": "675860", "url": "https://it.wikipedia.org/wiki?curid=9257111", "title": "Experimental Advanced Superconducting Tokamak", "text": "L'Experimental Advanced Superconducting Tokamak (abbreviato EAST e in chinese \u5148\u8fdb\u5b9e\u9a8c\u8d85\u5bfc\u6258\u5361\u9a6c\u514b\u5b9e\u9a8c\u88c5\u7f6e), designato internamente come HT-7U (Hefei Tokamak 7 Upgrade), \u00e8 un reattore sperimentale di fusione magnetica di tipo tokamak situato a Hefei, in Cina. L'Hefei Institutes of Physical Science sta conducendo questo esperimento per l'Accademia Cinese delle Scienze che \u00e8 in funzione dal 2006.\n\u00c8 il primo tokamak ad utilizzare magneti superconduttori toroidali e poloidali. Il suo obiettivo, cio\u00e8 di raggiungere impulsi di plasma della durata di 1.000 secondi, \u00e8 stato raggiunto nel dicembre 2021.\nStoria.\nEAST \u00e8 il successore del primo tokamak superconduttore cinese, soprannominato HT-7, costruito dall\"'Istituto di fisica del plasma\" in collaborazione con la Russia all'inizio degli anni '90.\u00a0Il progetto \u00e8 stato proposto\u00a0nel 1996 e approvato nel 1998. La sua costruzione \u00e8 stata completata nel marzo 2006 e il 28 settembre 2006 \u00e8 stato ottenuto il \"primo plasma\".\nSecondo i rapporti ufficiali, il budget del progetto \u00e8 di 300 milioni di CNY (circa 37 milioni di dollari), equivalente ad una frazione compresa tra 1/15 e 1/20 del costo di un reattore con simili caratteristiche costruito in altri paesi.\nObiettivi.\nLa Cina \u00e8 membro del consorzio ITER e EAST \u00e8 un banco di prova per le tecnologie ITER.\nEAST \u00e8 stato progettato per testare:"}
{"id": "9257114", "revid": "1684799", "url": "https://it.wikipedia.org/wiki?curid=9257114", "title": "We Are One (Kiss)", "text": "We Are One \u00e8 un brano del gruppo hard rock Kiss pubblicato per la prima volta all'interno dell'album Psycho Circus del 1998.\nLa canzone.\nQuesto singolo \u00e8 stato scritto dal bassista Gene Simmons."}
{"id": "9257124", "revid": "599013", "url": "https://it.wikipedia.org/wiki?curid=9257124", "title": "Kundai Benyu", "text": "Carriera.\nNazionale.\nDebutta con la nazionale zimbabwese l'8 novembre 2017 scendendo in campo nell'amichevole persa 1-0 contro il .\nNel 2021 viene convocato per la Coppa delle nazioni africane 2021.\nStatistiche.\n\"Statistiche aggiornate al 10 gennaio 2022\"."}
{"id": "9257135", "revid": "2121138", "url": "https://it.wikipedia.org/wiki?curid=9257135", "title": "EAST", "text": ""}
{"id": "9257136", "revid": "474175", "url": "https://it.wikipedia.org/wiki?curid=9257136", "title": "Ferrovia Budapest\u2013Cegl\u00e9d\u2013Szolnok", "text": "La ferrovia Budapest\u2013Cegl\u00e9d\u2013Szolnok (\"Budapest\u2013Cegl\u00e9d\u2013Szolnok-vas\u00fatvonal\" in ungherese), ufficialmente classificata come 100A, \u00e8 una linea ferroviaria ungherese che unisce la capitale Budapest, via Cegl\u00e9d, con la cittadina di Szolnok. Oltre quest'ultima localit\u00e0 la ferrovia prosegue verso Debrecen e Ny\u00edregyh\u00e1za sino alla frontiera ucraina.\nStoria.\nLa ferrovia fu aperta al traffico il 1\u00b0 settembre 1847. La tratta Budapest-Cegl\u00e9d fu raddoppiata tra il 1868 ed il 1869, mentre la restante parte fu raddoppiata nel 1909."}
{"id": "9257137", "revid": "15756", "url": "https://it.wikipedia.org/wiki?curid=9257137", "title": "Alexander Campbell", "text": "Biografia.\nNato e cresciuto a Sydney, Alexander Campbell ha iniziato a danzare all'et\u00e0 di cinque anni. Nel 2003 \u00e8 stato ammesso alla Royal Ballet School e nello stesso anno \u00e8 stato uno dei finalisti per il Prix de Lausanne.\nNel 2005 ha fatto il suo debutto sulle scene come ballerino di fila del Birmingham Royal Ballet, dove \u00e8 stato successivamente promosso al rango di solista nel 2007 e primo solista nel 2009; con la compagnia ha danzato ruoli sia secondari che da protagonista, quali Romeo e Mercuzio in \"Romeo e Giulietta\", Franz in \"Coppelia\", l'eponimo protagonista di \"Petru\u0161ka\" e i tre principi ne \"La bella addormentata\", \"Cenerentola\" e \"Lo schiaccianoci\".\nNel 2011 si \u00e8 unito al Royal Ballet come solista, per poi essere promosso primo solista l'anno successivo. In veste di solista, Campbell ha danzato ruoli di rilievo nel repertorio del Royal Ballet, tra cui Lescaut ne \"L'histoire de Manon\", Basilio in \"Don Chisciotte\", Franz in \"Copp\u00e9lia\", Bratfisch in \"Mayerling\", Florestan ne \"La bella addormentata\", l'idolo di bronzo ne \"La Bayad\u00e8re\", l'eponimo protagonista de \"Lo schiaccianoci\" e Mercuzio in \"Romeo e Giulietta\".\nDopo la promozione a primo ballerino della compagnia nel giugno del 2016, Campbell ha ampliato notevolmente il proprio repertorio. Immediatamento dopo la promozione, ha danzato come partner di Roberta Marquez nel suo addio alle scene con \"La fille mal gardee\", per poi inauguare una proficua partnership artistica con Francesca Hayward, accanto a cui ha danzato come principe Florimund ne \"La bella addormentata\" (2017), il principe Coqueluche ne \"Lo schiaccianoci\" (2018), Albrecht in \"Giselle\" (2018), Des Grieux in \"Manon\" (2018) e Siegfried ne \"Il lago dei cigni\" (2022).\nDal 2021 \u00e8 fidanzato con Claire Calvert, prima solista al Royal Ballet."}
{"id": "9257139", "revid": "1363832", "url": "https://it.wikipedia.org/wiki?curid=9257139", "title": "Thukpa", "text": "La thukpa (in tibetano: \u0f50\u0f74\u0f42\u0f0b\u0f54 ; in nepalese: \u0925\u0941\u0915\u094d\u092a\u093e) \u00e8 un piatto della cucina tibetana. Essa consiste in una zuppa di noodle, carne o verdure che prende il nome dalle tagliatelle tirate a mano immersevi. In passato, il termine poteva inoltre riferirsi alla generica zuppa che veniva servita ai detenuti.\nIn alcuni dialetti, la thukpa pu\u00f2 essere sinonimo di \"cena\". Tradizionalmente, la zuppa ottenuta trae gusto dalle ossa dell'animale, in particolare vitello, montone, agnello o yak. In ogni portata viene servito un osso da rosicchiare, e la parte del midollo viene solitamente offerta all'ospite. Le tagliatelle, solitamente di grano, vengono tirate a mano formando delle corde lunghe e spesse che vengono immerse nella zuppa. Vi sono diverse varianti di thukpa, come \"gonga thukpa\" (a base di pasta all'uovo), \"thukpa ngopa\" (a base di noodle fritti), \"jashya thukpa\" (thukpa di pollo), \"pasha thukpa\" (thukpa di maiale), \"luksha thukpa\" (thukpa di montone), \"yaksha thukpa\" (thukpa di yak), \"teba thukpa\" (thukpa di carni miste) e \"tsey thukpa\" (thukpa di verdure).\nDurante la notte del Losar (il capodanno tibetano) \u00e8 consuetudine attendere la cottura della thukpa formando delle palline con l'impasto dei noodle nelle quali viene messo un pezzo di carta, una pietra o un batuffolo di cotone. Dopodich\u00e9 viene servita una grande palla di impasto con la quale i tibetani strofinano il loro corpo per scacciare i demoni. Una volta consumata la thukpa, ogni commensale apre una pallina di impasto svelando l'oggetto contenuto in essa che ne riveler\u00e0 la natura o il futuro. Gli avanzi dell'impasto vengono infine portati fuori dai membri maschili della famiglia, mentre le donne colpiscono un oggetto facendo rumore per scacciare gli spiriti maligni."}
{"id": "9257141", "revid": "125009412", "url": "https://it.wikipedia.org/wiki?curid=9257141", "title": "Pasquale Scial\u00f2", "text": "Biografia.\nInsegna al Conservatorio di Salerno e all'Universit\u00e0 Suor Orsola Benincasa di Napoli. Come musicologo, oltre a scrivere diverse monografie, ha curato l'edizione integrale in sei volumi delle musiche di scena di Raffaele Viviani (Napoli, Guida, 1987-1994) e il volume \"Mozart a Napoli nelle lettere di Wolfgang e Leopold\" (Napoli, Guida, 1991). Ha scritto musica per il teatro, il cinema, la radio e la televisione. Tra i suoi lavori pi\u00f9 significativi si ricorda, nel 1992, \"Veglia\", oratorio per soli, gruppo vocale e orchestra da camera, su libretto di Giuseppe Conte, con scene e sculture di Mimmo Paladino, per la regia di Mario Martone, nel 2000 la colonna sonora del film \"Lontano in fondo agli occhi\" di Giuseppe Rocca, nel 2021 le musiche originali di \"Ariaferma\" di Leonardo Di Costanzo."}
{"id": "9257142", "revid": "1745361", "url": "https://it.wikipedia.org/wiki?curid=9257142", "title": "Climene (figlia di Oceano)", "text": ""}
{"id": "9257153", "revid": "400694", "url": "https://it.wikipedia.org/wiki?curid=9257153", "title": "Jos\u00e9 Maria E\u00e7a de Queir\u00f3s", "text": ""}
{"id": "9257154", "revid": "583609", "url": "https://it.wikipedia.org/wiki?curid=9257154", "title": "La croisade", "text": ""}
{"id": "9257155", "revid": "327773", "url": "https://it.wikipedia.org/wiki?curid=9257155", "title": "Chiesa di San Vigilio (Tione di Trento)", "text": "La chiesa di San Vigilio \u00e8 una chiesa cattolica situata in localit\u00e0 Vat presso Tione di Trento, in provincia e arcidiocesi di Trento.\nStoria.\nLa tradizione locale lega la fondazione di questa chiesa al martirio di san Vigilio, vescovo di Trento, che sarebbe avvenuto all'inizio del Quattrocento, di cui esistono due versioni: secondo gli \"Atti\", il suo corpo venne trasportato da Spiazzo in val Rendena, dov'era stato ucciso, verso Trento, quando un gruppo armato di bresciani (ossia abitanti di Tione, che era all'epoca sotto giurisdizione bresciana) intervenne con l'intento di farselo consegnare, salvo poi accontentarsi di un recipiente d'argento; secondo la tradizione, invece, il corpo martirizzato del santo venne gettato dai pagani direttamente nel fiume Sarca, che lo trascin\u00f2 verso Tione. Le due versioni comunque convergono: durante la trattativa con la turba armata, o ripescato dal fiume, il corpo del vescovo venne adagiato su una roccia nella localit\u00e0 di Vat (forse dal latino \"vadum\", \"guado\"), presso Tione. Qui, gi\u00e0 nel V secolo, sarebbe quindi sorta una primitiva cappella dedicata al santo. Non vi sono conferme storiche di questa storia, e la parte pi\u00f9 antica dell'edificio \u00e8 una finestra a transenna rinvenuta durante uno scavo nel 1905, e databile tra l'VIII e il IX secolo.\nL'edificio venne affrescato a pi\u00f9 riprese: nel XIII secolo (poche tracce sono state rinvenute durante i restauri del 1974-75), quindi tra la fine del XIV secolo e l'inizio del XV (scene della passione di Cristo e del martirio di san Vigilio, opera forse di bottega lombarda, anch'esse recuperate dallo scialbo nel 1905), e poi nel XVI secolo (anno a cui risale un affresco di san Vigilio sulla parete destra della prima campata, che era probabilmente la facciata originaria). Nell'ultimo quarto del Cinquecento la chiesetta risultava in cattive condizioni; l'abside, inizialmente a semicerchio, venne ricostruita a seguito di una visita pastorale del 1603, ed entro la fine del secolo (circa tra il 1688 e il 1692) venne eretto un nuovo edificio, addossato perpendicolarmente al precedente che ne divenne la sagrestia: la nuova chiesa venne quindi consacrata dal vescovo suffraganeo Giorgio Sigismondo de Sinesperg il 29 maggio 1695.\nDurante l'epidemia di colera del 1836 la chiesa venne adibita a camera mortuaria per il vicino cimitero (del quale rimangono tre lapidi alla base del campanile), e al termine dei contagi le pareti vennero scialbate per disinfettarle, occultando cos\u00ec gli affreschi. Nel 1874 l'unica campana del campanile, che secondo gli atti risaliva all'epoca di san Vigilio, venne rotta e rifusa senza curarsi di trascriverne le iscrizioni; questa venne comunque requisita durante la prima guerra mondiale, e sostituita nel 1922.\nNel 1899 venne rifatta la pavimentazione della chiesa e vennero decorate le volte; nel 1905, quindicesimo centenario della morte di san Vigilio, Desiderio Reich commission\u00f2 lo scavo archeologico nella sagrestia, con il quale vennero rivenute tracce degli affreschi e anche l'antico altare ad ara, rimesso in funzione. Nel 1974-75 l'edificio in generale venne restaurato, con finanziamento della provincia di Trento, chiudendo tra l'altro un accesso presente sul fianco sinistro, rifacendo le vetrate e riconvertendo la cappella originaria da sagrestia a luogo di culto; nel 1977-78 vennero infine restaurati gli affreschi.\nDescrizione.\nEsterno.\nLa chiesa, preceduta da un ridotto sagrato delimitato da un muretto, si trova nella localit\u00e0 di Vat, su uno sperone roccioso affacciato sulla Sarca; \u00e8 orientata a nord-ovest ed \u00e8 caratterizzata da facciata a capanna, con portale barocco affiancato da due finestrelle rettangolari; l'architrave del portale \u00e8 decorata da una cimasa mistilinea con statua del santo titolare, sopra la quale si apre una finestra a lunetta incorniciata da un drappo affrescato. Altre quattro finestre a lunetta danno luce all'interno, un paio in corrispondenza della seconda campata, e l'altro paio nel presbiterio, pi\u00f9 una singola finestra rettangolare sul fianco sinistro, nella prima campata.\nSul fianco destro si innalza il campanile, con cella campanaria aperta da monofore centinate e sormontato da un tetto piramidale a quattro falde; dietro al campanile si innesta la cappella laterale, luogo di culto pi\u00f9 antico, che era regolarmente orientato verso est. Sul fianco sinistro, in corrispondenza della seconda campata, era presente un ingresso laterale rialzato di tre gradini, ora murato. Alla base del campanile si trova una nicchia in muratura, a mo' di edicola votiva, in cui \u00e8 conservato il masso di granito su cui sarebbe stato posto il corpo del santo, accompagnato da una targa esplicativa. Il campanile \u00e8 dotato di un'unica campana, pesante 54 Kg e adornata con le figure del crocifisso e dei santi Vigilio, Massenzia e Romedio.\nInterno.\nL'interno \u00e8 a pianta rettengolare, con asse maggiore longitudinale; l'unica navata \u00e8 suddivisa in due campate, coperta da volte a botte unghiata e pavimentata con piastrelle di cemento quadrate; il presbiterio, anch'esso rettangolare, \u00e8 rialzato di un gradino e preceduto da un arco santo a tutto sesto, su cui \u00e8 issato un crocifisso che reca la scritta \"PRO POPVLO INGRATO RESPICE QVANTA TVLI EGO VITA\". Sul fianco destro emerge la cappella laterale, ripartita in due campate con volta a botte e separate da un'arcata, pi\u00f9 una terza, illuminata da una finestra a sud, che era probabilmente l'abside originaria. La cappella laterale, pavimentata con mattonelle di cotto rettangolari a spina di pesce, \u00e8 ornata da affreschi risalenti al XIV-XV secolo, che mettono a confronto scene della passione di Cristo (l'incoronazione di spine e la flagellazione) con una del martirio di san Vigilio (percosso a morte dai pagani con quelli che sembrano attrezzi rurali).\nIn controfacciata si trova una cantoria in legno; nel presbiterio \u00e8 presente un altare ad ara in cemento, mentre un altro, in pietra e molto antico, \u00e8 posto nella cappella laterale. In fondo al presbiterio si trova un altare ligneo di stile tendente al rococ\u00f2, con due colonne a spirale ricoperte di rami e di fiori pendenti, con angeli e altre figure, che racchiude una pala raffigurante la Maest\u00e0 con i santi Massenzia, Antonio abate, Vigilio, Giovanni Battista infante e Stefano."}
{"id": "9257157", "revid": "91792", "url": "https://it.wikipedia.org/wiki?curid=9257157", "title": "Chiesa di Santo Stefano Protomartire (Isola della Scala)", "text": "La chiesa di Santo Stefano Protomartire \u00e8 la parrocchiale di Isola della Scala, in provincia e diocesi di Verona; fa parte del vicariato di Isola della Scala-Nogara.\nStoria.\nProbabilmente l'originaria pieve di Isola della Scala sorse antecedentemente al X secolo, anche se il primo documento che ne attesta la presenza risale al 1074 e in esso si legge che una certa \"Vulgara detta Vualda\" aveva venduto un terreno al suddiacono isolano; una seconda menzione risale al 1145 ed \u00e8 contenuta in una bolla di papa Eugenio III.\nLa chiesa alla fine del XVI secolo versava in pessime condizioni, cosicch\u00e9 venne demolita per far posto alla nuova parrocchiale, iniziata nel 1578 e, dopo alterne vicende, terminata nel 1619, essendo quindi consacrata il 25 luglio di quell'anno dal vescovo di Verona Alberto Valier.\nNel 1672 papa Clemente X confer\u00ec al rettore della pieve di Isola il titolo di abate e all'inizio del XIX secolo fu posato il nuovo pavimento della navata; nella seconda met\u00e0 degli anni sessanta si provvide a realizzare il nuovo altare postconciliare rivolto verso l'assemblea e l'ambone.\nDescrizione.\nEsterno.\nLa facciata della chiesa, rivolta a levante e suddivisa in due ordini da una cornice marcapiano, \u00e8 scandita da due paraste centrali e due laterali, sorreggenti le due statue raffiguranti la Vergine ed il Cristo Redentore, presenta sotto il portale d'ingresso timpanato e quattro finestre a tutto sesto e, sopra, altre tre finestre analoghe; a coronamento vi \u00e8 un frontone in cui s'apre un oculo.\nInterno.\nL'interno dell'edificio si compone di un'unica navata, sulla quale si affacciano le cappellette laterali, ospitanti gli altari minori, e le cui pareti sono spartite in due registri, entrambi scanditi da lesene; al termine dell'aula si sviluppa il presbiterio, sopraelevato di sei gradini e chiuso dall'abside di forma semicircolare.\nQui sono conservate diverse opere di pregio, tra le quali l'altare minore di San Lorenzo, costruito nel 1868, la pala raffigurante la \"Madonna con i Santi Lorenzo e Agostino\", dipinta da Nicola Giolfino, la statua di \"Sant'Antonio con il Bambino\", scolpita da Pietro Todesco tra il 1653 e il 1656, la \"Via Crucis\", realizzata da Paolo Brenzoni, l'affresco con soggetto il \"Padreterno in gloria col Figlio\", eseguita da Giovanni Cannella il Vecchio, l'altare maggiore, costruito nel 1717, e il battistero, risalente al 1412."}
{"id": "9257163", "revid": "1634976", "url": "https://it.wikipedia.org/wiki?curid=9257163", "title": "Governatorato francese del Ducato di Milano", "text": "Il Ducato di Milano cadde con intermittenza sotto dominazione francese nel primo quarto del XVI secolo, venendo retto da un Governatore di Milano nominato dal Re di Francia.\nLa Repubblica di Genova sub\u00ec una simile sorte nello stesso periodo, e per pochissimo tempo anche il Regno di Napoli.\nStoria.\nIl primo Ducato francese (1499-1512).\nNel 1495 Carlo VIII fu cacciato dalla Penisola da una Lega composta dagli Stati italiani, Sacro Romano Impero, Spagna e Inghilterra, ma solo tre anni dopo, nel 1498, il Duca d'Orl\u00e9ans, divenuto Re di Francia col nome di Luigi XII, fece valere le proprie pretese sul ducato di Milano: un suo antenato, Luigi di Turenna, aveva infatti sposato nel 1389 Valentina Visconti, figlia del duca Gian Galeazzo, il cui contratto matrimoniale stabiliva che, nel caso di estinzione della dinastia viscontea, il titolo di Duca di Milano andasse ai discendenti di Valentina. Luigi XII, protestandosi legittimo erede dei Visconti, invase lo Stato milanese nel 1499, scacciandone Ludovico il Moro. L'ex sovrano sforzesco cerc\u00f2 inutilmente di contrastare le truppe transalpine, chiedendo anche aiuto all'Imperatore, ma riusc\u00ec soltanto a riprendere per breve tempo la capitale e poche altre terre. Sconfitto e fatto prigioniero a Novara nel 1500, fu deportato in Francia, nel Castello di Loches, ove mor\u00ec il 27 maggio 1508. Gli alleati dei transalpini vennero presto liquidati: Venezia con il Contado di Cremona, la Svizzera con il Baliaggio di Bellinzona.\nLa questione della legittimit\u00e0 della dominazione francese sul ducato assunse profili di grave problematicit\u00e0 d\u2019appunto di vista dinastico. La sovranit\u00e0 sullo Stato, membro del Sacro Romano Impero, si basava infatti sull\u2019investitura imperiale concessa un secolo prima nel 1395, ma i re di Francia avevano da tempo affermato il principio \"Rex in regno suo est imperator\", rifiutando qualsivoglia dipendenza dall\u2019universalismo imperiale, concretizzato nella cerimonia di omaggio dei vassalli al cesareo sovrano. L\u2019orgoglio di Re Ludovico fu il principale nodo che ritard\u00f2 di ben quattro anni l\u2019applicazione del trattato di Trento (1501), finch\u00e9 la perdita del regno napoletano, che sembrava ripetere la totale sconfitta francese nella Prima guerra italiana, non convinse il sovrano ad accettare i termini del trattato il 5 aprile 1505 onde frasi riconoscere le sue conquiste nel Nord Italia.\nIl periodo svizzero (1512-1515).\nLuigi XII rimase Duca di Milano fino al 1512, quando l'esercito svizzero scacci\u00f2 quello francese dalla Lombardia e pose sul trono milanese Massimiliano Sforza, figlio di Ludovico il Moro. Fra il 1512 e il 1515 i Cantoni svizzeri controllarono \"de facto\" il ducato.\nIl secondo Ducato francese (1515-1521).\nSotto il regno di Francesco I di Valois la Corona francese riusc\u00ec a ristabilire la propria sovranit\u00e0 sul ducato milanese. Nel 1515, dopo la sanguinosa battaglia di Marignano, che vide la sconfitta dell'esercito elvetico, il sovrano francese depose Massimiliano e si install\u00f2 sul trono ducale. Nonostante la sconfitta gli Svizzeri riuscirono per\u00f2 a conservare i territori lungo la strada che dal Passo del San Gottardo conduce alle porte di Como (odierno Cantone Ticino). Il trattato di Noyon del 1516 conferm\u00f2 il possesso del Ducato di Milano ai francesi. Francesco di Valois govern\u00f2 il ducato fino al 1521, quando Carlo V, Re di Spagna e Imperatore del Sacro Romano Impero, innalz\u00f2 al trono del ducato il giovane fratello di Massimiliano, Francesco II Sforza. La decisiva sconfitta francese nella battaglia di Pavia, il 24 febbraio 1525, lasci\u00f2 alle forze imperiali di Carlo V il predominio in Italia."}
{"id": "9257166", "revid": "762947", "url": "https://it.wikipedia.org/wiki?curid=9257166", "title": "Stefan Soltesz", "text": ""}
{"id": "9257174", "revid": "1873017", "url": "https://it.wikipedia.org/wiki?curid=9257174", "title": "Acquedotto dell'acqua Asiana", "text": "L'acquedotto dell\u2019acqua Asiana (o dei Patrici) era un\u2019ingegnosa opera idraulica costruita sotto l\u2019Impero Romano per alimentare Brindisi. Scorreva da Pozzo di Vito per 12\u00a0km fino alle vasche limarie, dove avveniva la decantazione, e da qui si distribuiva nelle fontane della citt\u00e0. Rimane incerta la datazione dell\u2019opera e sono diversi i pareri degli studiosi. Il Camassa farebbe risalire il Pozzo di Vito all\u2019et\u00e0 dell\u2019imperatore Claudio perch\u00e9 l\u2019opera reticolata si adatterebbe a tale periodo, ma il prof. Marangio rimanda la datazione attorno al II secolo d.C., considerando che la romanit\u00e0 di Brindisi ha avuto un processo lento, invece il prof. Carito aggiunge che l\u2019acquedotto, date le sue denominazioni, venne restaurato in et\u00e0 costantiniana.\nPozzo di Vito.\nIl Pozzo di Vito \u00e8 il grande bacino di raccolta delle acque di falda che alimentava l\u2019acquedotto romano di Brindisi. Fu scoperto nel 1864 durante la valutazione dei campi della Terra d'Otranto allo scopo di costruire pozzi artesiani per le irrigazioni, incarico affidato all\u2019idrologo francese\u00a0Aristide Mauget. Secondo la tradizione popolare, il toponimo del luogo risalirebbe alla caduta accidentale nel pozzo di un certo Vito col suo cavallo e tutto il calesse, mai pi\u00f9 ritrovati. Situato a ridosso del canale Apani, nei pressi dell\u2019ex base USAF a circa 9\u00a0km a ovest del centro abitato, verso San Vito dei Normanni, a 35\u00a0m s.l.m. (invece Brindisi \u00e8 a 15\u00a0m s.l.m.). Consiste in un\u2019ampia vasca scoperta di forma circolare, del diametro di 7,5\u00a0m e profonda poco pi\u00f9 di 6\u00a0m, che attualmente versa in pessime condizioni, piena di acqua stagnante e soffocata da vegetazione spontanea a danno delle pareti. Nella vasca confluivano, attraverso quattro cunicoli sotterranei, le acque dei pozzi scavati nelle vicinanze. La muratura della vasca, avente uno spessore di 80\u00a0cm, si presenta in opera quadrata per 1,10\u00a0m dalla base, quindi una lista di mattoni da 4\u00a0cm la divide dalla parte superiore in opera reticolata. Il livello dell\u2019acqua misurava poco pi\u00f9 di 3\u00a0m dal fondo, come rilevato anche nel 1888. Le condotte erano larghe 60\u00a0cm, coperte da una volta a botte, alte circa 1,5\u00a0m e poggiavano su una base di tufo a 30\u00a0cm dal fondo della vasca, mentre il canale che portava l\u2019acqua alla citt\u00e0 era alto poco pi\u00f9 di 2\u00a0m e poggiava su arenaria. Fino all\u2019Ottocento erano visibili molti torrini di ispezione e manutenzione della conduttura a circa 100\u00a0m l\u2019uno dall\u2019altro, mentre adesso ne rimangono solamente alcuni.\nVasche limarie.\nLe vasche limarie erano delle cisterne di decantazione e sedimentazione situate presso l\u2019attuale Porta Mesagne. Vi erano almeno tre vasche, orientate lungo un asse nord-ovest sud-est e coperte da una volta a botte, con una pendenza verso sud, da cui si suppone che la condotta di immissione entrasse nella vasca pi\u00f9 a nord, non pi\u00f9 esistente. \nPozzo di Traiano.\nA circa 2\u00a0m sotto la piazzetta in cui si incrociano via Annunziata, via S.Dionisio, vico D\u2019Orimini e via pozzo Traiano, si trova un\u2019antica e grande cisterna adibita a raccolta, purificazione e smistamento di acque potabili, denominata localmente \u2018\u2019Pozzo di Traiano\u2019\u2019. Doveva essere alimentato da alcune falde sorgive e, forse, in parte, dall\u2019acquedotto, ma attualmente questa struttura \u00e8 inagibile dalla fine dell\u2019Ottocento, quando fu coperto da una nuova pavimentazione stradale, in seguito all\u2019intervento di pulizia al suo interno. Ha una lunghezza di 12,20\u00a0m, una larghezza di 6,40\u00a0m ed \u00e8 divisa a met\u00e0 da un muro con quattro aperture di diversa ampiezza e altezza. In una delle due vasche finivano le acque di tre condotti della larghezza di 70\u00a0cm e denominati \u201cSorgente Annunziata\u201d, \u201cSorgente Romana\u201d e \u201cSorgente S. Dionisio\u201d, che, seguendo le omonime vie, permettono di ipotizzare l\u2019orientamento del complesso. Sul lato corto della prima vasca c\u2019\u00e8 una scala per le ispezioni e nella seconda vasca dovevano esserci i condotti di uscita dell\u2019acqua, anche se non riportati da Giuseppe Narvegna nel XIX secolo. Il muro divisorio aveva il compito di far defluire l\u2019acqua in maniera controllata nella seconda vasca attraverso l\u2019apertura larga 130\u00a0cm, alta 60 e posizionata a circa 120\u00a0cm dal fondo, mentre le altre aperture erano poste pi\u00f9 in alto e servivano solo in caso di riempimento eccessivo. Riducendo l\u2019acqua che attraversava i due ambienti si attenuava l\u2019impeto del flusso, permettendo cos\u00ec il deposito delle impurit\u00e0 per decantazione. Sui muri di entrambi gli ambienti si trovano pilastri larghi 60\u00a0cm, alti 6\u00a0m e distanti 70-80\u00a0cm, realizzati in opera quadrata a bugnato, dai quali si innalzano le volte. \nNel 1885 alcuni esperti in condotte attribuirono la costruzione ad epoca medievale (XIII o XIV sec.), ma \u00e8 sempre stato ritenuto di et\u00e0 imperiale romana, come confermerebbero le caratteristiche costruttive di cisterne simili ritrovate ad Ostia Antica. Resta, per\u00f2, da motivare l\u2019attribuzione del toponimo all\u2019imperatore Traiano."}
{"id": "9257175", "revid": "439868", "url": "https://it.wikipedia.org/wiki?curid=9257175", "title": "Chiesa della Vittoria (Thugga)", "text": "La chiesa della Vittoria (in francese: \"\u00c9glise de Victoria\") \u00e8 un antico luogo di culto cristiano risalente all'epoca romana posta nell'area del sito archeologico di Thugga, nel governatorato di B\u00e9ja in Tunisia. Rappresenta l'unico monumento di questo genere nella zona e risale al IV secolo.\nStoria.\nLa chiesa venne edificata dalla primitiva comunit\u00e0 cristiana a partire dal IV secolo dove in precedenza si trovava un cimitero pagano e ultimata il secolo successivo, prima dell'invasione dell'Africa da parte dei Vandali nel 439. Abbandonata e ridotta a rudere venne scoperta e riportata alla luce nel XX secolo. Dal 13 marzo 1912 \u00e8 stata dichiarata monumento di interesse nazionale.\nDescrizione.\nLe rovine dell'edificio rappresentano uno dei pochissimi monumenti cristiani nell'intera area archeologica. La parte visibile esterna \u00e8 ridotta alle strutture della pianta e delle pavimentazione e si trova nelle vicinanze del tempio pagano dedicato a Saturno. Nella parte absidale si trova il sarcofago con una incisione che si riferisce a \"Vittoria che si dedic\u00f2 a Dio\", senza altri particolari."}
{"id": "9257194", "revid": "907365", "url": "https://it.wikipedia.org/wiki?curid=9257194", "title": "Internazionali di Tennis Citt\u00e0 di Forl\u00ec II 2022 - Singolare", "text": "Luca Nardi era il detentore del titolo ma \u00e8 stato eliminato al secondo turno.\nIn finale Jack Draper ha sconfitto Jay Clarke con il punteggio di 6-3, 6-0."}
{"id": "9257222", "revid": "439868", "url": "https://it.wikipedia.org/wiki?curid=9257222", "title": "Chiesa della Vittoria", "text": ""}
{"id": "9257228", "revid": "2149408", "url": "https://it.wikipedia.org/wiki?curid=9257228", "title": "Formula 3 2022", "text": ""}
{"id": "9257242", "revid": "2153682", "url": "https://it.wikipedia.org/wiki?curid=9257242", "title": "Downton Abbey II - Una nuova era", "text": "Downton Abbey II - Una nuova era (\"Downton Abbey II: A New Era\") \u00e8 un film del 2022 diretto da Simon Curtis.\nLa pellicola \u00e8 il sequel del film del 2019 \"Downton Abbey\", che a sua volta \u00e8 il seguito dell'omonima serie televisiva.\nTrama.\nMentre Downton Abbey \u00e8 in subbuglio per i preparativi di due matrimoni, la contessa madre di Grantham riceve in eredit\u00e0 da una vecchia fiamma una villa in Costa Azzurra e invita la numerosa famiglia a trascorrervi un periodo di vacanza.\nProduzione.\nSviluppo.\nDopo l'uscita del primo film nel 2019, lo sceneggiatore Julian Fellowes aveva immediatamente annunciato l'intenzione di realizzare anche un sequel. Nel gennaio 2020 fu annunciato che Fellowes avrebbe cominciato a lavorare alla sceneggiatura una volta ultimata la stesura della serie televisiva \"The Gilded Age\" e, nel settembre dello stesso anno, l'attore Jim Carter annunci\u00f2 che la sceneggiatura era stata completata. Nel febbraio successivo l'attore Hugh Bonneville dichiar\u00f2 durante un'intervista per BBC Radio 2 che non appena il cast e la troup avessero ricevuto il vaccino anti COVID-19 le riprese sarebbe iniziate. Il titolo del film \u00e8 stato annunciato il 25 agosto 2021.\nIl cast del film comprende gli interpreti principali del film precedente e della serie televisiva, con l'aggiunta nel cast di Hugh Dancy, Laura Haddock, Nathalie Baye e Dominic West.\nRiprese.\nLe riprese principali si sono svolte nell'Hampshire tra l'aprile e l'agosto 2021.\nPromozione.\nIl primo teaser trailer del film \u00e8 stato distribuito il 15 novembre 2021, mentre il primo trailer ufficiale \u00e8 pubblicato il 15 febbraio 2022.\nDistribuzione.\nInizialmente prevista per il 22 dicembre 2021 e il 18 marzo 2022, il film \u00e8 distribuito nelle sale del Regno Unito dal 29 aprile e dal 20 maggio 2022 in Nord America.\nIn Italia, il film \u00e8 distribuito nelle sale dal 28 aprile 2022. "}
{"id": "9257258", "revid": "380654", "url": "https://it.wikipedia.org/wiki?curid=9257258", "title": "The Iron Mask (film 2019)", "text": ""}
{"id": "9257267", "revid": "84184", "url": "https://it.wikipedia.org/wiki?curid=9257267", "title": "Montali", "text": ""}
{"id": "9257268", "revid": "1543377", "url": "https://it.wikipedia.org/wiki?curid=9257268", "title": "Parco nazionale del Wakhan", "text": "Il parco nazionale del Wakhan \u00e8 un parco nazionale dell'Afghanistan. Istituito nel 2014, comprende l'intero distretto del Wakhan, che si estende lungo l'omonimo corridoio tra le catene montuose del Pamir e dell'Hindu Kush, al confine tra il Tagikistan a nord, il Pakistan a sud e la Cina a est. Ospita 600 specie di piante, il leopardo delle nevi, la lince, il lupo, l'orso bruno, la faina, la volpe rossa, il gatto di Pallas, lo stambecco siberiano, l'argali di Marco Polo e l'urial. Particolarmente remoto e situato in gran parte al di sopra della linea degli alberi, \u00e8 minacciato soprattutto dal bracconaggio e dal pascolo eccessivo, piuttosto che dall'estrazione mineraria e dal disboscamento. Nell'area vivono wakhi e kirghisi."}
{"id": "9257270", "revid": "1784938", "url": "https://it.wikipedia.org/wiki?curid=9257270", "title": "Henri Gregoire", "text": ""}
{"id": "9257277", "revid": "1543377", "url": "https://it.wikipedia.org/wiki?curid=9257277", "title": "Chiosco della processione", "text": "Il Chiosco della Processione (in turco: \"Alay K\u00f6\u015fk\u00fc\") \u00e8 un edificio storico del XVI secolo sulle mura esterne del Parco di G\u00fclhane accanto al Palazzo di Topkap\u0131 di Istanbul, in Turchia. Era usato dai sultani ottomani per ricevere il saluto durante le parate dei giannizzeri, cos\u00ec come un locale di piacere. L'edificio \u00e8 situato di fronte alla Sublime Porta.\nNel 2011, l'edificio \u00e8 stato trasferito al Ahmet Hamdi Tanp\u0131nar Literature Museum Library."}
{"id": "9257279", "revid": "869733", "url": "https://it.wikipedia.org/wiki?curid=9257279", "title": "Episodi di Doc - Nelle tue mani (seconda stagione)", "text": "La seconda stagione della serie televisiva Doc - Nelle tue mani, composta da 16 episodi, viene trasmessa in prima visione su Rai 1 dal 13 gennaio 2022. Il primo episodio \u00e8 stato pubblicato in anteprima su RaiPlay l'11 gennaio 2022.\n\"Una vita nuova\".\nFebbraio 2020. Giulia scopre di essere rimasta incinta dopo la notte passata con Lorenzo, venendo spinta da questo evento a riflettere meglio sui suoi sentimenti per lui: dopo aver definitivamente messo una pietra sopra alla storia con Andrea, si rende conto che anche per lei Lazzarini, forse, \u00e8 sempre stato molto pi\u00f9 di un caro amico e fidato collega, decidendo di dare una possibilit\u00e0 alla loro storia. Anche Lorenzo, da sempre innamorato di lei, accetta di iniziare una nuova vita con Giulia e il bambino. \nIn ospedale arriva anche Cecilia Tedeschi, un\u2019infettivologa ed ex compagna di universit\u00e0 di Fanti e Agnese. \nNel frattempo, un nuovo virus dalla Cina arriva a sconvolgere i piani di tutti. La prima ad esserne colpita \u00e8 Giulia, che viene ricoverata d'urgenza, ma \u00e8 troppo tardi perch\u00e9 il contagio si \u00e8 gi\u00e0 esteso per tutto il reparto.\n\"La guerra \u00e8 finita\".\nMesi dopo, la pandemia \u00e8 finita e il reparto di Andrea viene riaperto, ma nell'aria si sente la mancanza di qualcuno: Lorenzo non c'\u00e8 pi\u00f9 a causa del COVID-19, che l\u2019ha ucciso nel marzo del 2020. Andrea ha lasciato il reparto per fare check up gratuiti all'esterno, saltuariamente aiutato da Riccardo. \nDopo un apparente attacco isterico, Giacomo, un soccorritore del 118, viene ricoverato in ospedale, primo caso sotto la direzione della nuova primaria, che \u00e8 proprio la dottoressa Tedeschi, la quale persegue metodi medici altamente disumanizzanti e, per questo, inaccettabili per la squadra di Doc. \nLa morte di Lorenzo causa preoccupazione ed un\u2019angosciante tristezza in tutti in reparto, mentre un'inchiesta minaccia di svelare che era proprio Lazzarini il paziente zero dell\u2019ospedale, seppur inconsapevole, consentendo cos\u00ec di accusarlo di negligenza per aver portato il virus in ospedale: Andrea e gli altri non possono assolutamente permettere che la sua memoria venga infangata in quel modo per trovare un capro espiatorio, perci\u00f2 inizia una corsa contro il tempo per distruggere eventuali prove che dimostrino la verit\u00e0. Al centro della bufera c\u2019\u00e8 anche Agnese, che, invece, potrebbe essere ritenuta responsabile, in quanto direttrice sanitaria, di non aver attrezzato adeguatamente l\u2019ospedale in previsione dell\u2019emergenza, che ha causato la morte di centinaia di pazienti e decine di operatori sanitari. \nIntanto, Gabriel \u00e8 ancora intenzionato a lasciare l'Italia e si scopre, inoltre, che Giulia, oltre a Lorenzo, ha perso anche il figlio che aspettava ed \u00e8 sempre pi\u00f9 decisa a partire per Genova a inchiesta finita per lasciarsi alle spalle il dolore che le causa rimanere al Policlinico. \nIn reparto arriva anche Damiano Cesconi, nuovo strutturato che sostituir\u00e0 Lorenzo e, proprio per questo, accolto con molta freddezza e diffidenza da tutti, soprattutto Giulia. \nDoc, vista la situazione drammatica, capisce di dover fare qualcosa, perci\u00f2 chiede di essere riabilitato come medico titolare e di riavere il primariato per tentare di salvare le sorti del reparto e di Agnese e la memoria di Lorenzo, ma, intanto, ha un incubo in cui sogna di soffocarlo fino ad ucciderlo, nonostante non si capisca se \u00e8 solo un sogno o se ci sia qualcosa di vero."}
{"id": "9257282", "revid": "869733", "url": "https://it.wikipedia.org/wiki?curid=9257282", "title": "Episodi di Doc - Nelle tue mani", "text": ""}
{"id": "9257286", "revid": "365417", "url": "https://it.wikipedia.org/wiki?curid=9257286", "title": "Nino Camardo", "text": "Biografia.\nNato a Pisticci in provincia di Matera il 24 febbraio 1949. Pittore che nasce come autodidatta, dai primi anni Settanta dipinge soggetti di paesaggi lontani dalla realt\u00e0 che parlano con il linguaggio artistico dell'Arte na\u00eff, dai racconti di storie d'amore alla poesia con espressione \"primitiva\". La prima mostra personale a Massa nel 1971 in \"Galleria Citt\u00e0 di Massa\", per poi partecipare al \"Premio Centro Studi\" di Roma al \"Premio Arte nel Mondo\", alla personale a Palazzo delle Esposizioni nel 1975, a cura del critico d'arte Dino Villani. Espone all'estero in Francia e in Inghilterra, nel 1975 a Lione alla mostra \"Maifs del Lyon Univerit\u00e8s\" e nel 1976 a Londra all\"'Institute Foyles Art\". Nel 1980 la sua opera viene pubblicata su \"Le monografie tascabili di Eco d'arte moderna\", a cura del critico Renzo Margonari.\nEspone le sue opere nella mostra collettiva del 2014 a Castiglione del Lago, e nelle mostre personali del 2017 alla Castello Malaspina di Massa e in Massa Carrara presso Villa la Rinchiostra nel 2019 con una mostra antologica. Scrivono sull'opera \"primitiva\" di Nino Camardo gli artisti pittori e scrittori italiani, Salvatore Fiume, Giuseppe Migneco, Mario Monteverdi, Roberto Gervaso e Romano Battaglia."}
{"id": "9257290", "revid": "404449", "url": "https://it.wikipedia.org/wiki?curid=9257290", "title": "Bruno Milanesi", "text": "Biografia.\nOriginario di Livorno, di professione ingegnere, fu uno degli esponenti pi\u00f9 autorevoli della Democrazia Cristiana a Napoli, pi\u00f9 volte consigliere comunale; ricopr\u00ec anche gli inarichi di vice-sindaco e di assessore all'urbanistica.\nFu sindaco di Napoli dall'agosto 1974 al settembre 1975. Tra le sue principali iniziative, si ricordano la programmazione per il completamento della tangenziale, gli sforzi per portare al termine il progetto della linea metropolitana, e l'avvio degli studi per il Centro direzionale; fu particolarmente attento al problema della disoccupazione, istituendo a Napoli duecentocinquanta cantieri di bonifica al fine di dare lavoro a circa cinquemila iscritti all'ufficio di collocamento.\nMor\u00ec il 1\u00b0 novembre 2018 all'et\u00e0 di cento anni."}
{"id": "9257292", "revid": "1123126", "url": "https://it.wikipedia.org/wiki?curid=9257292", "title": "Schema biennale delle letture", "text": ""}
{"id": "9257294", "revid": "2018934", "url": "https://it.wikipedia.org/wiki?curid=9257294", "title": "Gand-Wevelgem 1949", "text": "La Gand-Wevelgem 1949, undicesima edizione della corsa, si svolse il 3 aprile su un percorso di , con partenza a Gand e arrivo a Wevelgem. Fu vinta dal belga Marcel Kint della Mercier-Hutchinson davanti ai connazionali Andr\u00e9 Declerck ed Albert Decin."}
{"id": "9257298", "revid": "661526", "url": "https://it.wikipedia.org/wiki?curid=9257298", "title": "Iceforeveryone Records", "text": ""}
{"id": "9257302", "revid": "661526", "url": "https://it.wikipedia.org/wiki?curid=9257302", "title": "Iceforeveryone", "text": ""}
{"id": "9257307", "revid": "879070", "url": "https://it.wikipedia.org/wiki?curid=9257307", "title": "Balkh (fiume)", "text": "Il Balkh o Balch (noto anche come Balchab e, nel corso superiore, Rud-e Band-e Amir) \u00e8 un fiume dell'Afghanistan centrale e settentrionale.\nHa la sua sorgente circa 50 km a nord-ovest di Bamiyan. Scorre attraverso i laghi Band-e Amir in direzione ovest, poi piega verso nord-ovest e infine verso nord. Scorre attraverso la regione montuosa dell'Afghanistan centrale dirigendosi prevalentemente a nord. Alla fine raggiunge la pianura dell'Afghanistan settentrionale circa 20 chilometri a ovest di Mazar-e Sharif e 10 chilometri a sud della citt\u00e0 di Balkh. Poi il fiume svolta a ovest e oltrepassa la citt\u00e0 di Aqchah e infine, suddividendosi in molti rami, disperde le sue acque nel deserto a nord-ovest di Mingajik.\nNell'antichit\u00e0 il Balkh era noto come \"Baktros\" e scorreva ancora fino all'Oxos.\nIl Balkh ha una lunghezza di circa 450 chilometri."}
{"id": "9257312", "revid": "661526", "url": "https://it.wikipedia.org/wiki?curid=9257312", "title": "The Zen", "text": ""}
{"id": "9257331", "revid": "6923", "url": "https://it.wikipedia.org/wiki?curid=9257331", "title": "Vasti", "text": "Fu bandita per il suo rifiuto di apparire al banchetto del re per mostrare la sua bellezza come desiderava il re, e al suo rifiuto fu scelta Ester per succederle nel ruolo di regina. Tale rifiuto potrebbe essere meglio compreso attraverso la tradizione ebraica secondo cui le era stato ordinato di apparire nuda. Nel Midrash, Vasti \u00e8 descritta come malvagia e vanitosa. \u00c8 vista come un'eroina dalla mentalit\u00e0 indipendente nelle interpretazioni femministe della storia di Purim.\nI tentativi di identificarla come una delle consorti reali persiane menzionate in altri documenti storici rimangono speculativi.\nEtimologia e significato.\nIl significato del nome \"Vasti\" \u00e8 incerto. Come nome persiano moderno \u00e8 inteso a significare \"bont\u00e0\" ma molto probabilmente ha avuto origine dall'antico persiano ricostruito * \"vai\u0161t\u012b\", correlato all'aggettivo superlativo \"vahi\u0161ta-\" \"migliore, eccellente\" trovato nell'Avest\u0101, con la terminazione femminile - \"\u012b\"; quindi \"donna eccellente, migliore delle donne\".\u00a0\nHoschander ha proposto che abbia avuto origine come abbreviazione di un \"vashtateira\" non attestato, che ha anche proposto come origine del nome \"Stateira\".\n\"Il dizionario dei nomi della Bibbia\" di Hitchcock del XIX secolo, tentando di interpretare il nome come ebraico, sugger\u00ec i significati \"che beve\" o \"filo\".\u00a0 I critici della storicit\u00e0 del libro di Ester proposero che il nome potesse aver avuto origine da una presunta dea elamita che chiamavano \"Mashti\".\u00a0\n\"Vasti\" \u00e8 uno dei pochissimi nomi propri nel Tanakh che inizia con la lettera \"waw\", e di gran lunga il pi\u00f9 evidente di essi. I nomi ebraici che iniziano con \"waw\" sono rari a causa della tendenza etimologica della parola iniziale \"waw\" a diventare \"yodh\".\u00a0\nNel Libro di Ester.\nNel Libro di Ester, Vasti \u00e8 la prima moglie del re Assuero. Mentre il re tiene un magnifico banchetto per i suoi principi, nobili e servi, lei tiene un banchetto separato per le donne. Il settimo giorno del banchetto, quando il cuore del re era \"allegro per il vino\", il re ordina ai suoi sette ciambellani di convocare Vasti a venire davanti a lui e ai suoi ospiti indossando la sua corona reale, per mostrare la sua bellezza. Vasti si rifiuta provocando l'ira del re, che chiede ai suoi consiglieri un consiglio su come punire Vasti per la sua disobbedienza. Il suo consigliere Memucan gli dice che Vasti ha fatto un torto non solo al re, ma anche a tutti i mariti della Persia, le cui mogli potrebbero essere incoraggiate a disobbedire ai mariti dalle azioni di Vasti. Memucan incoraggia Assuero a ripudiare Vasti e trovare un'altra regina. Assuero segue il consiglio di Memucan e invia lettere a tutte le province secondo le quali gli uomini dovrebbero dominare nelle loro famiglie. Assuero successivamente sceglie Ester come sua regina per sostituire Vasti.\nL'ordine di re Assuero per l'apparizione della regina Vasti \u00e8 interpretato da diverse fonti midrashiche come un ordine di apparire senza vestiti per i partecipanti al banchetto del re.\nIdentificazione storica.\nPoich\u00e9 il testo manca di qualsiasi riferimento a eventi noti, alcuni storici ritengono che la narrazione di \"Ester\" sia di fantasia e il nome Assuero \u00e8 usato per riferirsi a un Serse I romanzato, al fine di fornire un'eziologia del Purim. Alcuni storici sostengono inoltre che, poich\u00e9 i re persiani non si sposarono mai al di fuori di una manciata di famiglie nobili persiane, \u00e8 improbabile che ci fosse una regina ebrea Ester e che in ogni caso la regina storica di Serse fosse Amestris. Detto questo, molti ebrei credono che la storia sia un vero evento storico, in particolare gli ebrei persiani che hanno uno stretto rapporto con Ester. Nella Septuaginta, il \"Libro di Ester\" si riferisce a questo re come Artaserse ().\nNel XIX e all'inizio del XX secolo, i commentatori della Bibbia tentarono di identificare Vasti con le regine persiane menzionate dagli storici greci. Fonti tradizionali identificano Assuero con Artaserse II di Persia. Jacob Hoschander, sostenendo l'identificazione tradizionale, ha suggerito che Vasti potrebbe essere stata una moglie di Artaserse menzionata da Plutarco, di nome Statira. Alla scoperta dell'equivalenza dei nomi Assuero e Serse, alcuni commentatori biblici iniziarono a identificare Assuero con Serse I e Vasti con la moglie di nome Amestri menzionata da Erodoto.\nNel Midrash.\nSecondo il Midrash, Vasti era la pronipote del re Nabucodonosor II di Babilonia, la nipote del re Amel-Marduk e la figlia del re Baldassarre. Durante il governo del padre di Vasti, folle di Medi e Persiani attaccarono e uccisero Baldassarre quella notte. Vasti, ignara della morte di suo padre, corse negli alloggi del padre e l\u00ec fu rapita dal re Dario di Persia. Ma Dario ebbe piet\u00e0 di lei e la diede in sposa a suo figlio Assuero.\nBasato sulla discendenza di Vasti da un re responsabile della distruzione del tempio e sul suo destino infelice, il Midrash presenta Vasti come malvagia e vanitosa. Poich\u00e9 le era stato ordinato di comparire davanti al re il settimo giorno della festa, i rabbini hanno sostenuto che Vasti aveva ridotto in schiavit\u00f9 le donne ebree e le aveva costrette a lavorare di sabato. Essi attribuiscono la sua riluttanza a comparire davanti al re e ai suoi compagni di bevute non alla modestia, ma piuttosto a un'afflizione con una malattia sfigurante. Un racconto narra che soffriva di lebbra, mentre un altro afferma che l'Arcangelo Gabriele venne e \"le fiss\u00f2 una coda\". Quest'ultima possibilit\u00e0 \u00e8 spesso interpretata come \"un eufemismo per una trasformazione miracolosa nell'anatomia maschile\".\nSecondo il racconto di Midrashic, Vasti era una politica intelligente e il banchetto delle donne che tenne parallelamente al banchetto di Assuero rappresentava un'astuta manovra politica. Poich\u00e9 le nobili donne del regno sarebbero state presenti al suo banchetto, avrebbe avuto il controllo di un prezioso gruppo di ostaggi nel caso in cui si fosse verificato un colpo di stato durante la festa del re.\nR. Abba b. Kahana dice che Vasti non era pi\u00f9 modesta di Assuero. R. Papa cita un proverbio popolare: \"Lui tra le vecchie zucche, e lei tra le giovani\"; cio\u00e8, un marito infedele fa una moglie infedele. Secondo R. Jose b. \u1e24anina, Vasti rifiut\u00f2 l'invito perch\u00e9 era diventata lebbrosa (Meg. 12b; Yal\u1e33., lc ). Assuero era \"molto adirato, e la sua ira ardeva in lui\" (Est. I. 12) come risultato del messaggio offensivo che Vasti gli aveva inviato: \"Tu sei il figlio dello stalliere di mio padre. Mio nonno [Belshazzar] poteva bere prima dei mille [Dan. v. 1]; ma quella persona [Assuero] si ubriaca subito\" (Meg. lc ). Vasti fu giustamente punita per aver ridotto in schiavit\u00f9 le giovani donne ebree e averle costrette a lavorare nude di sabato (ib. ).\nCome icona femminista.\nIl rifiuto di Vasti di obbedire alla convocazione del marito ubriaco \u00e8 stato ammirato come eroico in molte interpretazioni femministe del Libro di Ester. Le prime femministe ammiravano il principio e il coraggio di Vasti. Harriet Beecher Stowe defin\u00ec la disobbedienza di Vasti la \"prima difesa dei diritti delle donne\". Elizabeth Cady Stanton scrisse che Vasti \"aggiunse nuova gloria al [suo] giorno e alla sua generazione... con la sua disobbedienza; perch\u00e9 'Resistere ai tiranni \u00e8 obbedienza a Dio'\".\nAlcune interpreti femministe pi\u00f9 recenti del Libro di Ester paragonano favorevolmente la figura e le azioni di Vasti a quelle di Esther, che \u00e8 tradizionalmente vista come l'eroina della storia di Purim. Michele Landsberg, una femminista ebrea canadese, scrive: \"Salvare il popolo ebraico era importante, ma allo stesso tempo l'intero modo di essere sottomesso e riservato [di Esther] era l'archetipo assoluto della femminilit\u00e0 degli anni 1950. Mi ha respinto. Ho pensato: 'Ehi, cosa c'\u00e8 che non va in Vasti? Aveva dignit\u00e0. Aveva rispetto di s\u00e9. Ha detto: 'Non ho intenzione di ballare per te e i tuoi amici.'\""}
{"id": "9257338", "revid": "125613536", "url": "https://it.wikipedia.org/wiki?curid=9257338", "title": "Domenico Moscati", "text": "Biografia.\nAvvocato, fratello minore del santo Giuseppe Moscati, fu un esponente della Democrazia Cristiana a Napoli, e venne eletto consigliere comunale nella prima legislatura alle amministrative del 1946. Dal marzo 1948 al luglio 1952 fu sindaco di Napoli.\nFu anche dirigente dell'Ospedale dei Pellegrini e della Fondazione Ascalesi."}
{"id": "9257341", "revid": "73843", "url": "https://it.wikipedia.org/wiki?curid=9257341", "title": "William M. Gray", "text": "Biografia.\nConclusi gli studi scolastici, Gray si \u00e8 iscritto alla George Washington University, dove ha conseguito il Bachelor of Science in geografia nel 1952. L'anno successivo si \u00e8 arruolato nella United States Air Force, dove ha servito come ufficiale del servizio meteorologico per quattro anni, trascorrendo lunghi periodi all'estero. Congedatosi nel 1957 e collocato nella riserva militare, \u00e8 entrato come assistente ricercatore all'Universit\u00e0 di Chicago, dove ha anche proseguito gli studi conseguendo il master universitario in meteorologia nel 1959. Nel 1961 si \u00e8 trasferito all'Universit\u00e0 statale del Colorado. Nel 1964 ha conseguito il Ph.D in geofisica all'Universit\u00e0 di Chicago. Nel 1974 \u00e8 stato posto in congedo definitivo dall'Aeronautica militare con il grado di tenente colonnello; nello stesso anno \u00e8 diventato professore ordinario all'Universit\u00e0 statale del Colorado. Nel 2005 si \u00e8 ritirato dall'attivit\u00e0 accademica ed \u00e8 stato nominato professore emerito. Gray era sposato e dalla moglie Nancy, deceduta prima di lui, ha avuto quattro figli. \nGray era specializzato in ricerche sui cicloni tropicali. Ha pubblicato circa ottanta articoli scientifici.\nPosizioni sui cambiamenti climatici.\nDopo il suo ritiro dall'attivit\u00e0 accademica, Gray ha assunto posizioni scettiche sui cambiamenti climatici. Egli riconosceva la realt\u00e0 del riscaldamento globale, ma riteneva che le sue cause fossero in gran parte di origine naturale, attribuendo alle attivit\u00e0 umane un ruolo molto modesto. Lo scienziato Peter J. Webster, che ha partecipato in forma anonima alla revisione paritaria di molte proposte di ricerca avanzate da Gray alla National Science Foundation, ha raccomandato di finanziare le ricerche di Gray sugli uragani, ma ha rifiutato la componente della ricerca riguardante il riscaldamento globale, ritenendo che non fosse all'altezza degli standard scientifici. Webster, che \u00e8 stato coautore di alcuni articoli scientifici di Gray, \u00e8 stato critico nei confronti del collega per i suoi attacchi personali agli scienziati con cui non era d'accordo. "}
{"id": "9257352", "revid": "1310927", "url": "https://it.wikipedia.org/wiki?curid=9257352", "title": "Christian Ibeagha", "text": "Biografia.\nAnche suo fratello Sebastien \u00e8 un calciatore professionista.\nCarriera.\nHa giocato nella massima serie delle F\u00e6r \u00d8er; inoltre, conta 3 presenze nella fase a gironi della CONCACAF Champions League con i Puerto Rico Islanders.\nStatistiche.\nPresenze e reti nei club.\n\"Statistiche aggiornate al 10 gennaio 2022.\""}
{"id": "9257356", "revid": "635893", "url": "https://it.wikipedia.org/wiki?curid=9257356", "title": "Coppa dei Campioni 1994-1995 (pallavolo maschile)", "text": "La Coppa dei Campioni 1994-1995 si \u00e8 svolta dal 5 novembre 1994 al 12 marzo 1995: al torneo hanno partecipato 32 squadre di club europee e la vittoria finale \u00e8 andata per la prima volta al .\nRegolamento.\nFormula.\nLe squadre hanno disputato una fase preliminare con incontri di andata e ritorno; le squadre vincitrici del doppio incontro hanno poi disputato semifinali e finali con la formula della gara unica."}
{"id": "9257370", "revid": "2210194", "url": "https://it.wikipedia.org/wiki?curid=9257370", "title": "Alexander Shiryaev", "text": "Biografia.\nNacque in una famiglia di artisti: entrambi i genitori si esibivano al Teatro Bol'\u0161oj, sua madre Ekaterina Ksenophontovna Shiryaeva era una ballerina, membro del corpo di ballo, e suo padre Hector (Viktor) Cesarovich Puni era un flautista che studi\u00f2 con Cesare Ciardi. \u00a0Secondo la ballerina sovietica Ninel Yultyeva, era un figlio illegittimo, cresciuto per questo con il cognome della madre. \u00a0Suo nonno paterno Cesare Pugni era un famoso compositore italiano di musica per balletto che si trasfer\u00ec in Russia nel 1851 per lavorare per i teatri Imperiali. Il cugino di Alexander, Ivan Puni, era un noto artista d'avanguardia russo.\nAll'et\u00e0 di nove anni Alexander entr\u00f2 nella Scuola teatrale imperiale di San Pietroburgo dove studi\u00f2 con Marius Petipa, Pavel Gerdt, Platon Karsavin e Lev Ivanov. Si laure\u00f2 nel 1885 e dopo un anno divenne membro della compagnia del Teatro Mariinsky.\nDanza.\nDivenne presto famoso. Durante gli studi riusc\u00ec ad apprendere quasi l'intero repertorio di Mariinka, sostituendo facilmente interpreti solisti, sia nei ruoli classici che di carattere. Il talento musicale e la straordinaria memoria visiva gli valsero un posto come assistente e tutore di Marius Petipa. \u00a0Ricordava facilmente tutti i movimenti, ricostruendo e finendo i balletti secondo il suo maestro. Ha contribuito a mettere in scena \"The Seasons\", \"Harlequinade\", \"The Trial of Damis\", tra gli altri. Come maestro di ballo, ha aiutato Petipa a riportare in vita balletti come \"Copp\u00e9lia\", \"The Little Humpbacked\", \"The Pharaoh's Daughter\", \"Tsar Kandavl\" o \"Le Roi Candaule\"e \"Gisella\" .\nPi\u00f9 o meno nello stesso periodo si interess\u00f2 profondamente alla danza di carattere. Nel 1891, all'et\u00e0 di 24 anni, apr\u00ec e diresse la prima scuola di danza di carattere. Ha studiato e implementato elementi di danze russe, ungheresi, spagnole e altre danze nazionali nei suoi balletti.\n\u00c8 stato il primo interprete della parte del Buffone in \"Lo schiaccianoci\" (il ruolo venne poi eliminato nelle produzioni successive) che mise anche in scena, ottenendo elogi dallo stesso \u010cajkovskij. Ha anche eseguito la danza del buffone di \"Mlada\", la danza russa di \"Dubrovsky\", la danza dei giullari e degli skomorokh di \"Il mercante Kalashnikov\" e altre opere dirette da Lev Ivanov. Alcuni dei suoi famosi balletti includono Carabosse in \"La bella addormentata nel bosco\" Ivanushka in \"Il cavallino gobbo\", Quasimodo in \"La Esmeralda\", Arlecchino in \"Arlecchino\", Dr. Copp\u00e9lius a \"Copp\u00e9lia\" e Abderakhman a \"Raymonda\" .\nNel 1905 lasci\u00f2 il teatro imperiale e trascorse molto tempo in tourn\u00e9e in Europa. Fond\u00f2 una scuola di formazione a Londra. Dopo la Rivoluzione d'ottobre lavor\u00f2 sia come ballerino che come pedagogo nei Teatri Mariinsky e Alexandrinsky, mettendo in scena balletti dimenticati. Nel 1921 lasci\u00f2 il palcoscenico e divenne insegnante presso l'Istituto coreografico di Leningrado, dove lavor\u00f2 per il resto della sua vita. Tra i suoi studenti c'erano artisti acclamati come Michel Fokine, Fyodor Lopukhov, Pyotr Gusev, Galina Ulanova, Yury Grigorovich e Nina Anisimova.\nAnimazione.\nDurante le sue visite a Londra tra il 1904 e il 1905, acquist\u00f2 una fotocamera Biokam con pellicola da 17,5 mm e inizi\u00f2 a filmare balletti, oltre a realizzare filmati amatoriali. Il suo suggerimento di filmare gratuitamente i balletti della Mariinka venne respinto dalla direzione del teatro. Successivamente costru\u00ec uno studio improvvisato nel suo appartamento dove ricre\u00f2 con cura vari balletti mettendoli in scena utilizzando bambole fatte a mano di argilla o cartapesta; erano alte 20-25 centimetri e le parti del corpo erano collegate da un filo sottile che forniva plasticit\u00e0. Li film\u00f2 con la telecamera, fotogramma per fotogramma. Nel processo ha anche realizzato migliaia di schizzi, catturando ogni movimento, trasformandoli anche in una bobina di ripresa in modo da poter guardare l'intero ballo sotto forma di cartone animato.\nDal 1906 al 1909 produsse una serie di filmati di animazione in stop motion e con metodi pi\u00f9 tradizionali. Ci\u00f2 \u00e8 accaduto almeno diversi anni prima che W\u0142adys\u0142aw Starewicz, un altro influente animatore russo a cui era stato a lungo attribuito l'invenzione dell'animazione in stop motion, producesse i suoi primi film. Sebbene Shiryav non avesse molto interesse per l'animazione come forma d'arte, ma piuttosto la vedesse come uno strumento per studiare il movimento umano, usando i suoi film per scopi educativi.\nDurante il periodo sovietico quei film furono per lo pi\u00f9 dimenticati, anche se Fyodor Lopukhov e altri hanno menzionato i suoi esperimenti di animazione nei loro libri. Ninel Yultyeva ha descritto come Shiryaev abbia prodotto circa 1700 disegni e li ha filmati solo per dimostrare una danza complessa ai suoi studenti. Per una danza ind\u00f9 di \"La Bayad\u00e8re\" prepar\u00f2 figure di argilla e le fece ripetere ogni movimento sulla telecamera; il suo film \u00e8 stato poi utilizzato durante il restauro del balletto di Marius Petipa al Teatro Mariinsky.\nEredit\u00e0 culturale.\nNel 1995 un documentarista e storico del balletto russo, Viktor Bocharov, inizi\u00f2 a ricercare informazioni sugli esperimenti di animazione di Shiryaev. Fu presto contattato da Daniil Savelyev, un fotografo di balletto che conosceva personalmente la famiglia. Si \u00e8 impossessato dell'intero archivio dall'ultima moglie del figlio di Alexander Shiryaev e l'ha tenuto al sicuro. Bocharov ha trascorso molti anni cercando di ottenere finanziamenti da Roskino per restaurare i film e produrre un documentario.\nNel 2003 ha finalmente pubblicato il film di un'ora intitolato \"A Belated Premiere\" che includeva frammenti di diversi film di Shiryaev. Intorno al 2008 Bocharov \u00e8 finalmente riuscito a ottenere finanziamenti dal Pordenone Silent Film Festival per restaurare i negativi. Pi\u00f9 o meno nello stesso periodo \u00e8 entrato in contatto con Aardman Animations, che \u00e8 stata anche coinvolta nel processo di restauro e digitalizzazione. I film sono stati successivamente proiettati in vari festival cinematografici internazionali."}
{"id": "9257375", "revid": "324090", "url": "https://it.wikipedia.org/wiki?curid=9257375", "title": "Steve Javie (arbitro NBA)", "text": ""}
{"id": "9257378", "revid": "124979724", "url": "https://it.wikipedia.org/wiki?curid=9257378", "title": "Hans Kogler", "text": ""}
{"id": "9257395", "revid": "404449", "url": "https://it.wikipedia.org/wiki?curid=9257395", "title": "Gennaro Fermariello", "text": "Biografia.\nAvvocato civilista, nato nel 1883, prese parte come volontario alla prima guerra mondiale, combattendo da ufficiale sul Carso. Rientrato a Napoli, divenne presidente dell'Associazione napoletana movimento combattentistico. Si oppose alla dittatura fascista e prese parte alle lotte per la liberazione aderendo al Partito d'Azione. Fu tra i fondatori del Comitato di liberazione nazionale napoletano, divenendone presidente dal gennaio 1944 al gennaio 1945. Venne nominato sindaco di Napoli l'8 gennaio 1945, succedendo a Gustavo Ingrosso.\nAlle prime amministrative democratiche del 1946 si candid\u00f2 al consiglio comunale come capolista del Blocco Democratico Popolare. Nel 1952 pass\u00f2 al Partito Socialista Democratico Italiano. Mor\u00ec nel 1954."}
{"id": "9257410", "revid": "1423072", "url": "https://it.wikipedia.org/wiki?curid=9257410", "title": "Collegio elettorale di Casteggio (Regno di Sardegna)", "text": "Il collegio elettorale di Casteggio \u00e8 stato un collegio elettorale uninominale del Regno di Sardegna. Dopo l'unit\u00e0 d'Italia fu aggregato al Collegio di Voghera.\nTerritorio.\nSi trovava in Provincia di Voghera e comprendeva i mandamenti di Casteggio, Casatisma e Casei Gerola.\nDati elettorali.\nNel collegio si svolsero votazioni per sette legislature.\nNelle prime sei, dal 1848 al 1860, risult\u00f2 sempre eletto Lorenzo Valerio. \nNell'ultima (1860) fu invece eletto Cesare Valerio, fratello del precedente deputato."}
{"id": "9257421", "revid": "6923", "url": "https://it.wikipedia.org/wiki?curid=9257421", "title": "Archibald Acheson, III conte di Gosford", "text": "Biografia.\nEra il figlio di Archibald Acheson, II conte di Gosford, e di sua moglie, Mary Sparrow. I suoi nonni paterni erano Arthur Acheson, I conte di Gosford e Millicent Pole e quelli materni erano Robert Sparrow e Mary Bernard.\nCarriera.\nFu eletto nel 1830 come deputato per la Contea di Armagh alla Camera dei Comuni britannica, seggio che mantenne fino al 1847, quando fu nobilitato come Barone Acheson nel Pari del Regno Unito. Fu signore della camera da letto (1831-1834). Succedette ai titoli e propriet\u00e0 irlandesi di suo padre nel 1849, tra cui la tenuta di Worlingham Hall che vendette all'asta nell'agosto 1849.\nFu nominato Lord luogotenente di Armagh dal febbraio 1864 alla sua morte nello stesso anno.\nMatrimonio.\nSpos\u00f2, il 22 giugno 1832, Lady Theodosia Brabazon (1811-13 febbraio 1876), figlia di John Brabazon, X conte di Meath. Ebbero sette figli:"}
{"id": "9257435", "revid": "76963", "url": "https://it.wikipedia.org/wiki?curid=9257435", "title": "Battistina Vernazza", "text": "Biografia.\nTommasa era la prima delle tre figlie di Ettore Vernazza, patrizio genovese fondatore di diversi ospedali per malati poveri a Genova, Roma e Napoli. La sua madrina era Caterina Fieschi-Adorno, detta Caterina da Genova. Instradata dai genitori alla vita religiosa, alla tenera et\u00e0 di 13 anni Tommasina entr\u00f2 nel monastero di Santa Maria delle Grazie e divenne canonica regolare, assumendo il nome di Battistina. Ricopr\u00ec pi\u00f9 volte l'ufficio di tesoriera, maestra delle novizie e priora.\nOpere.\nHa scritto, tra l'altro, un commento al Pater Noster; \"L'unione dell'anima con Dio\"; \"Dalla conoscenza di Dio\"; \"Di preghiera\"; \"Delle gioie celesti e dei mezzi per raggiungerle\"; \"Di quelli che sono risorti con Cristo\"; meditazioni, cantici spirituali e lettere a uomini eminenti del suo tempo. Possevin parla dei suoi scritti come ispirati. I suoi lavori sono stati pubblicati a Venezia in 3 voll. nel 1588. Da allora sono stati pubblicati molte volte.\nCanonizzazione.\nE' dichiarata Venerabile.\nBibliografia.\nin \"Le chiavi dello scrigno\", Ceislo, Olginate (Lecco) 1990."}
{"id": "9257436", "revid": "155613", "url": "https://it.wikipedia.org/wiki?curid=9257436", "title": "Monumento a Garibaldi (Napoli)", "text": "Il monumento a Garibaldi \u00e8 una statua in bronzo di Napoli, situata nell'omonima piazza, davanti alla stazione ferroviaria di Napoli Centrale.\nStoria e descrizione.\nNel 1891 il commissario Giuseppe Saredo auspic\u00f2 la costruzione della statua dedicata a Giuseppe Garibaldi, ma si dovette attendere l'inizio del nuovo secolo per vedere compiuta l'opera.\nLa statua, realizzata da Cesare Zocchi, fu inaugurata il 7 settembre 1904.\nAlla cerimonia accorsero numerosi spettatori; vi presenziarono le autorit\u00e0, i rappresentanti di vari enti, oltre ai reduci di battaglie, in particolare della battaglia di Santa Maria Capua Vetere.\nConsiderata la presenza di questo monumento, la commissione toponomastica cittadina nel 1914 mut\u00f2 il nome di quella che allora si chiamava piazza dell'Unit\u00e0 italiana in piazza Garibaldi.\nL'opera rappresenta la figura di Garibaldi in piedi, con la gamba sinistra protesa in avanti e le mani giunte sull'impugnatura della sciabola.\nPoggia su un alto piedistallo in granito e piperno, dove sono collocate alcune raffigurazioni in bronzo: al centro \"Garibaldi a cavallo acclamato dai suoi soldati\"; alla sinistra di chi osserva \"Partenope liberata\" rappresentata da una donna che impugna lo scudo sabaudo; a destra l\"'Italia\", in forma di una donna vestita da condottiero romano; sul lato posteriore si trova il gruppo dell\u2019\"Incontro tra Vittorio Emanuele II e Giuseppe Garibaldi a Teano\".\nCompletano il monumento due epigrafi: \"A Giuseppe Garibaldi\"; \"Il Municipio di Napoli - MDCCCCIV\"."}
{"id": "9257437", "revid": "15756", "url": "https://it.wikipedia.org/wiki?curid=9257437", "title": "Lynn Seymour", "text": "Biografia.\nLynn Seymour \u00e8 nata a Wainwright e studi\u00f2 a Vancouver. Nel 1953, dopo un provino davanti a Frederick Ashton, ottenne una borsa di studio per la Sadler's Wells Ballet School, dove \u00e8 stata compagna di studi di Antoinette Sibley e Marcia Hayd\u00e9e.\nNel 1956 si un\u00ec alla compagnia del Covent Garden Opera Ballet, per poi danzare con la compagnia itinerante del Royal Ballet nel 1957 e infine al Royal Ballet nel 1958. Dopo un anno come solista \u00e8 stata promossa al rango di prima ballerina nel 1959. Grazie alla sua tecnica raffinata e l'intensa recitazione, Seymour fu notatata da Kenneth MacMillan, che le affid\u00f2 i suoi primi ruoli. Presto inizi\u00f2 a danzare ruoli da protagonista tra cui Odette e Odille nella tourn\u00e9e australiana de \"Il lago dei cigni\" (1958), l'eponima protagonista di \"Giselle\" e Aurora ne \"La bella addormentata\" (1959) e la ragazza in \"The Two Pigeons\" (1961), con cui ha avuto inizio il proficuo sodalizio artistico con Christopher Gable.\nNel 1965 MacMillan cre\u00f2 per lei il ruolo di Giulietta in \"Romeo e Giulietta\", ma l'amministrazione della Royal Opera House volle che Margot Fonteyn fosse la prima interprete del ruolo, che Seymour ha danzato solo nel cast secondario. Pur avendo perso la possibilit\u00e0 di essere la prima a danzare la parte, il ruolo di Giulietta la consacr\u00f2 ugualmente come una delle pi\u00f9 raffinate ballerine della sua generazione. Quando MacMillan ottenne la direzione del balletto della Deutsche Oper di Berlino Ovest la volle con s\u00e9 come prima ballerina della compagnia e per lei compose la parte principale in \"Concerto\" e quella di Anna Anderson in \"Anastasia\" (1967). Durante i suoi tre anni a Berlino, Seymour fu anche artista ospite presso importanti compagnie come l'English National Ballet, il National Ballet of Canada, l'Alvin Ailey American Dance Theater e l'American Ballet Theatre. In questi anni ebbe modo di collaborare con coreografi come Antony Tudor, Jerome Robbins e Roland Petit e danz\u00f2 spesso come partner di Rudol'f Nureev.\nTra il 1971 e il 1978 torn\u00f2 a danzare con il Royal Ballet, interpretando una vasta gamma di ruoli scritti da MacMillan. Inaugur\u00f2 questo nuovo periodo a Covent Garden danzando la parte di Anna Anderson in una nuova versione di \"Anastasia\" ampliata in tre atti e successivamente ricopr\u00ec ruoli da caratterista, tra cui quello di Mary Vetsera in \"Mayerling\" (1978). Frederick Ashton invece cre\u00f2 per lei un acclamato assolo in \"Five Brahms Waltzes in the Manner of Isadora Duncan\" (1976) e il ruolo della protagonista Natalia Petrovna in \"Un mese in campagna\" (1976), per cui la ballerina ha ricevuto una candidatura al Laurence Olivier Award per l'eccellenza nella danza. Con l'avanzare dell'et\u00e0 dirad\u00f2 l'attivit\u00e0 di ballerina e fu direttrice artistica del Bayerisches Staatsballett tra il 1978 e il 1980, dove ebbe il merito di favorire il talento di un giovane William Forsythe. Dopo un breve ritorno a Covent Garden, lasci\u00f2 il Royal Ballet nel 1981 e successivamente torn\u00f2 alla Royal Opera House solo occasionalmente in veste di insegnante.\nNel 1987 danz\u00f2 accanto a Michail Bary\u0161nikov nel film \"Giselle\" e sei anni dopo torn\u00f2 sul grande schermo per interpretare la ballerina Lidija Vasil'evna Lopuchova in \"Wittgenstein\". Nonostante l'addio alle scene nel 1981, torn\u00f2 pi\u00f9 volte a danzare in ruoli da caratterista: nel 1987 con il Northern Ballet Theatre in \"A Simple Man\" di Gillian Lynne e poi ancora per Matthew Bourne nei suoi nuovi allestimenti de \"Il lago dei cigni\" (1996) e \"Cenerentola\" (1997). Nel 1989 anz\u00f2 ancora una volta con l'English National Ballet nel ruolo di Tatiana nell\"'Onegin\" di John Cranko e nello stesso anno fu nuovamente \"Anastasia\" a New York. Tra il 2006 e il 2007 fu la direttrice artistica del balletto nell'Opera Nazionale Greca."}
{"id": "9257441", "revid": "1832335", "url": "https://it.wikipedia.org/wiki?curid=9257441", "title": "Go-Toba-in no Shimotsuke", "text": "Annoverata tra le Trentasei poetesse immortali (\u5973\u623f\u4e09\u5341\u516d\u6b4c\u4ed9, \"Ny\u014db\u014d Sanj\u016brokkasen\").\nEra la nipote di Hafuribe no Narinaka, moglie di Minamoto no Ienaga e madre di S\u014dhekimon'in no Tajima, tutti poeti. Era anche conosciuta con il nome di Shinn\u014d (\u4fe1\u6fc3). Aveva una stretta amicizia con il Fujiwara no Teika.\nNel 1203 mentre serviva come dama di compagnia alla corte dell'imperatore in pensione Go-Toba (\"Go-Toba-In\") incontr\u00f2 Ienaga, che era vassallo dell'imperatore, e si sposarono.\nFino al 1251 partecip\u00f2 a diversi concorsi letterari organizzati presso la corte imperiale.\nVenticinque canzoni di Shimotsuke sono state incluse in antologie di poesia imperiale, di cui due nello \"Shin Kokin Wakash\u016b.\""}
{"id": "9257445", "revid": "1577172", "url": "https://it.wikipedia.org/wiki?curid=9257445", "title": "Jan K\u0159titel Boh\u00e1\u010d", "text": "Biografia.\nJan nacque nel 1724 a Schinkau. Suo padre era l'amministratore dei possedimenti del conte Wenzel von Zwrtby. Johann ha ricevuto la sua istruzione presso i Gesuiti, dove ha appreso il latino e la filosofia. Ha poi studiato medicina presso la \"Carolina Medicin\".\nTra il 1746 e il 1750 viaggi\u00f2 tra Padova, Montpellier, Parigi e diverse universit\u00e0 tedesche e al suo ritorno pubblic\u00f2 una dissertazione sugli usi dell'elettricit\u00e0 nella medicina. Nel 1753 fu nominato professore associato di filosofia naturale a Praga e inizi\u00f2 a raccogliere materiali per un'opera sulla storia naturale della Boemia. Interrotto dalla guerra e dalle rivolte, si rec\u00f2 in Italia dal 1757 al 1759, dove raccolse e descrisse una serie di nuove specie di invertebrati marini. Al suo ritorno fu nominato professore di botanica e farmacologia e nel 1762 venne ammesso alla Royal Society. Mor\u00ec il 16 ottobre 1768 a Praga, a seguito di un forte raffreddore contratto durante un safari in Boemia.\nPubblicazioni.\nI suoi scritti sulla zoologia includono: \"De veris Sepiarum ovis\" (Praga, 1752) e \"De quibusdam animalibus marinis\" (Dresda, 1761), quest'ultimo tradotto dal latino da Nathanael Leske nel 1776. Pubblic\u00f2 anche un opuscolo sui benefici medici dell'acacia e del guado (\"Isatis tinctoria\"). Un altro opuscolo che descrive la storia naturale di Gmunden \u00e8 rimasto in forma di manoscritto."}
{"id": "9257450", "revid": "1836", "url": "https://it.wikipedia.org/wiki?curid=9257450", "title": "Johann Baptist Bohadsch", "text": ""}
{"id": "9257452", "revid": "1880657", "url": "https://it.wikipedia.org/wiki?curid=9257452", "title": "Fortiche Production", "text": "Fortiche Production \u00e8 uno studio di animazione francese con sede a Parigi fondata nel 2009 da Pascal Charrue, Arnaud Delord e J\u00e9r\u00f4me Combe. \u00c8 noto soprattutto per le sue collaborazioni con Riot Games, avendo diretto la serie animata \"Arcane\", nel 2021, e diverse clip promozionali per il videogioco MOBA \"League of Legends\" sin dal 2013.\nStoria.\nFondazione e primi progetti.\nFondata il 6 giugno 2009, per dieci anni, il lavoro principale dello studio si \u00e8 concentrato sull'animazione di clip e spot pubblicitari, contraddistinguendosi per la caratteristica animazione che mescola 2D e 3D in uno stile \u201cadulto\u201d, gi\u00e0 presente nelle opere prodotte dal cofondatore J\u00e9r\u00f4me Combe nei primi anni 2000 con St\u00e9phane Hamache e Andr\u00e9 Bessy.\nDopo aver diretto la clip \"La Gaviota\" per il gruppo francese Limousine nel 2012, Fortiche \u00e8 stata contattata da Riot Games, una societ\u00e0 di produzione di videogiochi statunitense, per la quale ha prodotto diverse clip per la promozione del suo celebre MOBA \"League of Legends\".\nNel 2015 Fortiche ha co-prodotto un docu-fiction di 55 minuti per France 2, \"Le Dernier Gaulois\", per il quale J\u00e9r\u00f4me Combe ha inoltre curato le sequenze animate. Due anni dopo, lo studio ha prodotto la miniserie \"Rocket &amp; Groot\" per Marvel Entertainment e, nello stesso anno, ha presentato il film pilota \"Miss Saturne\" al Cartoon Movie Festival nel 2017.\n\"Arcane\".\nIl contratto tra Fortiche e Riot Games prosegue nel 2015 con l'animazione di una serie derivata ambientata nell'universo di \"League of Legends\", la cui produzione inizia nel 2016. Le Figaro, ha definito \"Arcane\" la \"serie di animazione pi\u00f9 costosa del mondo\" con un budget stimato tra i 60 e gli 80 milioni di Euro. Per realizzare quella che \u00e8 la sua prima serie, lo studio, originariamente una PMI, collabora con diverse centinaia di persone aprendo una filiale a Montpellier e una alle Canarie alla fine del 2020. In totale, 500 persone hanno lavorato almeno temporaneamente alla serie nei sei anni di produzione e, a fine 2021, Fortiche contava circa 300 dipendenti.\nQuando \u00e8 debuttata nel 2021, la serie \"Arcane\" \u00e8 stata un enorme successo di pubblico e critica, portando l'animazione di Fortiche a venire particolarmente notata, portando Riot Games e Netflix ad annunciare una seconda stagione la cui uscita \u00e8 prevista per dopo il 2022."}
{"id": "9257458", "revid": "56620", "url": "https://it.wikipedia.org/wiki?curid=9257458", "title": "The Man Who Returned to Life", "text": "The Man Who Returned to Life \u00e8 un film statunitense del 1942 diretto da Lew Landers.\nTrama.\nDavid Jamieson \u00e8 costretto a fuggire da una citt\u00e0 del Maryland dove \u00e8 sospettato di aver ucciso la ragazza che ha tentato di costringerlo a sposarla alla vigilia del suo matrimonio con un'altra ragazza. Fugge e assume una nuova identit\u00e0 ma torna per salvare la vita dell'uomo accusato di averlo ucciso."}
{"id": "9257463", "revid": "709565", "url": "https://it.wikipedia.org/wiki?curid=9257463", "title": "Emetic Cult", "text": "Emetic Cult \u00e8 il primo album in studio del gruppo musicale goregrind Haemorrhage, pubblicato nel 1995 dalla Morbid Records."}
{"id": "9257464", "revid": "2210194", "url": "https://it.wikipedia.org/wiki?curid=9257464", "title": "Aleksandr \u0160iryayev", "text": ""}
{"id": "9257476", "revid": "1577172", "url": "https://it.wikipedia.org/wiki?curid=9257476", "title": "Marcia Hayd\u00e9e", "text": "Biografia.\nNata a Niter\u00f3i, Marcia Hayd\u00e9e studi\u00f2 alla Royal Ballet School di Londra e al Grand Ballet du Maquis de Cuevas di Monaco. Nel 1961 si un\u00ec al Balletto di Stoccarda, di cui divenne prima ballerina l'anno successivo. Musa e collaboratrice di John Cranko, fu la prima interprete di numerosi ruoli da lui coreografati, tra cui Giulietta in \"Romeo e Giulietta\" (1962), Tatiana in \"Onegin\" e Caterina ne \"La bisbetica domata\". A Stoccarda fu spesso partner sulle scene di Richard Cragun e il \"New York Times\" ha definito la loro collaborazione artistica come una delle pi\u00f9 grandi partnership della storia del balletto.\nPer lei Kenneth MacMillan compose ruoli da protagonista ne \"Las Hermanas\" (1963), \"The Song of the Earth\" (1965) e \"Requiem\" (1976). Per lei John Neumeier scrisse il ruolo da protagonista nel suo adattamento de \"La signora delle camelie\" e quello di Blanche DuBois in un adattamento per balletto di \"Un tram che si chiama Desiderio\".\nDopo la morte di Cranko, Marcia Hayd\u00e9e divenne la direttrice artistica del balletto di Stoccarda e mantenne il ruolo per diciannove anni fino al 1995. Dopo il ritorno in Sudamerica \u00e8 stata direttrice artistico del Teatro Municipale di Santiago dal 1992 al 1996 e poi ancora dal 2003. \nLa citt\u00e0 di Stoccarda le ha conferito la cittadinanza onoraria, mentre l'ateneo della citt\u00e0 l'ha resa professoressa onoraria. Ha inoltre ricevuto premi alla carriera dal Prix Benois de la Danse (2017) e dal Prix de Lausanne (2019)."}
{"id": "9257478", "revid": "219110", "url": "https://it.wikipedia.org/wiki?curid=9257478", "title": "Serie zSeries", "text": ""}
{"id": "9257487", "revid": "599013", "url": "https://it.wikipedia.org/wiki?curid=9257487", "title": "Stephen McCarthy", "text": "Carriera.\nClub.\nGli inizi.\nHa iniziato a giocare nelle giovanili dei Dallas Texans 88'. In quella squadra giocava insieme ad Andre Akpan, Ross LaBauex, Jonathan Villanueva e Omar Gonzalez. La squadra vinse tre campionati nazionali, oltre ad essere l'unica squadra statunitense a vincere il Dallas Cup Super Group. A quel torneo internazionale presero parte anche il e il .\nHa frequentato la Nolan Catholic High School di Fort Worth, in Texas. Durante il suo ultimo anno insieme alla guida della Nolan Catholic a un campionato statale, \u00e8 stato anche premiato come giocatore offensivo dell'anno della Texas Association of Private and Parochial Schools Division I. Oltre ad essere riconosciuto come una selezione di tutti gli stati (2006).\nHa giocato a calcio universitario con l'Universit\u00e0 di Santa Clara, e in seguito si \u00e8 trasferito all'Universit\u00e0 della Carolina del Nord a Chapel Hill. Nello stesso periodo ha militato con i e il nella USL Premier Development League.\nProfessionismo.\nFu scelto nel corso del secondo giro (24\u00ba assoluto) dell'MLS SuperDraft 2011 dai . Ha debuttato tra i professionisti il 20 marzo 2011, nella prima giornata di campionato della stagione 2011 contro i , e ha segnato il suo primo gol da professionista il 2 aprile in un pareggio per 1-1 contro i .\nNazionale.\nHa militato nella nazionale statunitense Under-20. Nel 2007, con la nazionale statunitense Under-18 ha preso parte ai Giochi panamericani tenutisi a Rio de Janeiro, in Brasile."}
