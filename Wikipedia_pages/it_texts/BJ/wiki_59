{"id": "9154209", "revid": "125376534", "url": "https://it.wikipedia.org/wiki?curid=9154209", "title": "Primo viaggio di Cristoforo Colombo", "text": "Segue il dettaglio del primo viaggio di Cristoforo Colombo\nEquipaggio.\nLe imbarcazioni della prima spedizione, definite caravelle erano:\nNel reclutare i marinai, 90 in tutto, Colombo fu aiutato da Martin Pinz\u00f3n che godeva di ottima fama nella citt\u00e0. Il pilota della flotta era il cantabrico Juan de la Cosa.\nIl viaggio.\nViaggio di andata.\nPrima di salpare furono imbarcati viveri per un anno e mercanzia da scambiare con eventuali indigeni. Colombo volle Luis de Torres come interprete, e Diego de Arana come ufficiale di polizia della flotta. La partenza avvenne alle sei del mattino del 3 agosto 1492 da Palos de la Frontera. Il diario di bordo and\u00f2 perduto e le uniche informazioni ci provengono indirettamente dai testi di Las Casas. La flotta procedette verso le Isole Canarie. Il 6 agosto 1492 si ruppe il timone della Pinta e si credette ad un'opera di sabotaggio. Pinz\u00f2n lo ripar\u00f2, ma il giorno seguente un altro incidente costrinse le navi a trovare riparo per le riparazioni. Della Pinta si era persa traccia e si stava pensando ad un'altra nave in sostituzione, ma l'idea non venne attuata. La flotta fece dunque scalo di circa un mese a La Gomera, isola governata da Beatrice di Bobadilla (nipote di Beatriz de Bobadilla), per rifornimenti e modifiche alla velatura.\nLe tre navi ripresero il largo il 6 settembre 1492, dal porto di San Sebasti\u00e1n. Spinte dagli alisei, dal 9 settembre 1492, le caravelle navigarono per un mese senza che i marinai riuscissero a scorgere alcuna terra.\nDurante quei giorni Colombo stesso osserv\u00f2 con stupore che le bussole indicavano il polo magnetico distaccandosi sempre di pi\u00f9 dal nord geografico, allontanando le navi dalla corretta via, ma riusc\u00ec a superare tale ostacolo. In quei giorni, dopo aver superato le onde lunghe dell'Atlantico Colombo confer\u00ec attraverso una misteriosa carta con Martin Pinz\u00f3n.\nGli uomini dell'equipaggio avevano iniziato a preoccuparsi gi\u00e0 pochi giorni dopo la partenza, temendo che il soffiare incessante dei venti verso ovest avrebbe reso impossibile il ritorno. Il 16 settembre 1492 le caravelle entrarono nel Mar dei Sargassi, e Colombo approfitt\u00f2 dell'evidenza di alghe affioranti sul pelo dell'acqua, un fenomeno caratteristico di questo mare, per sostenere che tali vegetali erano sicuramente indizi dell'esistenza di terre vicine, e quindi tranquillizzare temporaneamente i suoi uomini. Col trascorrere dei giorni la tensione a bordo delle caravelle cresceva. Il 7 ottobre 1492 dalla Ni\u00f1a ci fu un falso allarme, un marinaio afferm\u00f2 di aver visto terra in lontananza, come qualche giorno prima aveva fatto Martin Pinz\u00f3n; in entrambi i casi si trattava di miraggi.\nColombo decise di virare verso sud-ovest, avendo visto alcuni uccelli dirigersi verso quella direzione. Il 10 ottobre 1492 i marinai, che stanchi del lungo viaggio volevano tornare indietro, si lamentarono con il comandante, che riusc\u00ec a calmarli e forse ottenne, come si racconta, un accordo: se entro tre o quattro giorni le vedette non avessero scorto alcuna terra, le caravelle sarebbero tornate indietro, o si sarebbe deciso diversamente.\nL'11 ottobre 1492, gioved\u00ec, ci furono diversi segnali positivi: passarono accanto alle caravelle in mare diversi oggetti fra cui un giunco, un bastone, un ramoscello con un fiore fresco. Soltanto la vicinanza di una terra emersa poteva giustificare questi ritrovamenti.\nEsplorazione.\nLa notte dell'11 ottobre 1492, come poi riport\u00f2 sul diario di bordo, Colombo si disse convinto d'avere intravisto nel buio, in lontananza, una luce, \"\"como una candelilla que se levava y se adelantaba\". Finalmente, alle due di notte del 12 ottobre 1492, venerd\u00ec, Rodrigo de Triana, a bordo della \"Pinta\", avvist\u00f2 la terra, ma il premio in denaro promesso al primo che avvistava la terra and\u00f2 a Colombo. Colombo decise di attendere il giorno; in questo modo le caravelle riuscirono a trovare un varco nella barriera corallina e a gettare l'ancora senza incidenti. All'alba si avvicinarono all'isola, ma trovarono un luogo adatto dove sbarcare solo verso mezzogiorno dello stesso 12 ottobre. Colombo sbarc\u00f2 su un'isola, nella baia di Fernandez, con lui i due Pinzon, ufficiali, funzionari, Rodrigo de Segovia e con il notaio Rodrigo de Escobedo, il cui documento da lui redatto nell'occasione venne firmato da tutti i testimoni, a prova della presa di possesso di quel luogo battezzato per l'occasione San Salvador, chiamata dagli indigeni \"Guanahani\".\nColombo e la sua ciurma furono accolti con grande cortesia e condiscendenza dai Taino, i nativi di etnia Arawak, abitanti dell'isola. Egli stesso, nella sua relazione, sottolinea pi\u00f9 volte la gentilezza e lo spirito pacifico dei suoi ospiti:\nL'esplorazione dell'isola non diede i risultati sperati, in quanto Colombo non trov\u00f2 le ricchezze descritte da Marco Polo. Ripreso il mare, con sei indigeni che svolsero attivit\u00e0 di interpreti e di guide, la sua spedizione esplor\u00f2 prima alcune isole prive di fiumi (fra cui Santa Mar\u00eda de la Concepci\u00f3n e Fernandina, scoperte rispettivamente il 15 ed il 17 ottobre e battezzate sempre da Colombo), poi la costa nord-orientale di Cuba, che Colombo pens\u00f2 fosse dapprima il Giappone e poi la Cina.\nLa sera del 27 ottobre 1492 le caravelle di Colombo arrivano alla fonda della baia di Bariay a Cuba, nell'attuale provincia di Holgu\u00edn. Il giorno successivo invi\u00f2 il suo ammiraglio ad esplorare la terraferma. Nel diario di bordo di domenica 28 ottobre 1492 troviamo scritto: \"Es la isla mas hermosa que ojos humanos hayan visto\". Sicuro di trovarsi in Cina invi\u00f2 un gruppo di uomini con l'interprete Luiz de Torres e Rodrigo de Xeres come ambasciatori; questi tornarono alcuni giorni dopo, il 5 novembre 1492, dopo aver trovato solo una povera citt\u00e0. \nCercando l'oro Pinzon ricevette informazioni su una fantomatica isola chiamata Babeque e decise, dopo qualche tentativo con Colombo, di partire da solo con la Pinta; per quasi due mesi scomparve, mentre Colombo giunse nella baia di Tanamo e Baracoa.\nSuccessivamente Colombo esplor\u00f2 la costa settentrionale di Haiti, raggiunta il 5 dicembre 1492, e la chiam\u00f2 Hispaniola; approd\u00f2 la sera del 6 dicembre chiamando il luogo, Puerto San Nicola. Di Pinzon non c'era ancora nessuna traccia. Cerc\u00f2 ancora l'oro giungendo in quella che chiam\u00f2 Bahia de los Mosquitos, altro nome che sopravvisse nei secoli. Si parl\u00f2 di un'isola a forma di tartaruga che il navigatore chiam\u00f2 Tortuga. In quei giorni seppe di Cibao che confuse per Cipango. Super\u00f2 quindi Capo d'Haiti.\nVolendo festeggiare il Natale sbarcando nella terra sognata, Colombo cerc\u00f2 di sfruttare le brezze di terra, con l'ordine a Juan de la Cosa di tenere la barra del timone. Questi, stanco per le peripezie dei giorni precedenti, la lasci\u00f2 ad un giovane mozzo per poi ritirarsi sottocoperta. Verso la mezzanotte del 25 dicembre 1492, a circa 250 metri di distanza dalla costa la \"Santa Maria\" and\u00f2 in secco da prua, e l'ammiraglio svegliatosi ordin\u00f2 di \"tonneggiare,\" gettando l'ancora che poi doveva essere trainata da un argano. Venne gettata in mare una lancia con tale scopo, su cui sal\u00ec Juan de la Cosa che decise invece di dirigersi verso la \"Ni\u00f1a\". La caravella dovette essere abbandonata: a nulla servirono gli ultimi sforzi di Colombo.\nL'ammiraglio, dovendo abbandonare parte della sua ciurma, 39 persone in tutto, fece costruire un forte, \"La Navidad\", costruito in parte con i relitti della Santa Maria a poche miglia dal luogo dell'incidente. I lavori vennero organizzati dal carpentiere Alonso Morales, e venne lasciata una lancia come mezzo di trasporto.\nGli indigeni lo avvisarono dell'avvistamento della Pinta il 27 dicembre 1492, a nulla serv\u00ec il messaggio che cerc\u00f2 di inviargli. Il 4 gennaio 1493 cerc\u00f2 di incontrare l'altra caravella dispersa; il 5 gennaio 1493 sbarcarono in un luogo chiamato dal navigatore Monte Christi; la sera incontr\u00f2 Martin Pinzon che si giustific\u00f2 dicendo di essersi perso nella nebbia. Il marinaio afferm\u00f2 di essere stato senza successo a Babeque, ma di aver fatto scambi proficui con Caonab\u00f2.\nPrima del ritorno decisero di trarre in secco le due caravelle, a Capo Saman\u00e0, per opere di manutenzione. Il 13 gennaio 1493 furono attaccati da una trib\u00f9 a loro ostile, che Colombo credette fossero i Caribe, armati di arco e frecce. In quegli scontri non ci furono morti ma soltanto feriti, per cui Colombo decise quindi di partire poche ore prima dell'alba del 16 gennaio 1493 da quella che chiam\u00f2 baia delle Frecce.\nViaggio di ritorno.\nIl 6 febbraio 1493 ci fu una discussione circa l'attuale posizione della nave. \nSino al 12 febbraio 1493, la navigazione procedette tranquilla, poi si registr\u00f2 una forte tempesta che dur\u00f2 tre giorni. Colombo scrisse su alcuni fogli l'accaduto per tramandare ai posteri, li rinchiuse in un barile e li gett\u00f2 in mare, ma non furono mai ritrovati. Nel suo giornale di bordo Colombo raccont\u00f2 come lui i suoi uomini fecero voto di recarsi in pellegrinaggio presso tre santuari mariani in cambio della protezione della Vergine: Colombo alla Madonna di Guadalupe, l'equipaggio in una chiesa dedicata alla Madonna e presso il Santuario di Loreto un marinaio estratto a sorte (Pedro de Villa). Nella cupola della basilica di Loreto la visita \u00e8 stata immaginata dal pittore Cesare Maccari.\nLa tempesta lo spinse ad attraccare alle Azzorre, sull'isola di Santa Maria, dove il governatore locale Joao de Castanheira inizialmente non credette alle parole del navigatore, temendo si trattasse di traffici illeciti sulle sue coste. Colombo riusc\u00ec a ripartire il 24 febbraio 1493 arrivando a Restelo, nei pressi di Lisbona, il 4 marzo 1493 dello stesso anno. Rui de Pina, umanista portoghese alla corte di Giovanni II, scrisse del suo arrivo in Portogallo: \nL'8 marzo 1493 Colombo venne invitato dal re alla corte portoghese. Durante il viaggio si ferm\u00f2 l'11 marzo 1493, per ordine della regina Eleonora, per visitarla ed informarla al Convento de Santo Ant\u00f3nio dos Capuchos, vicino Vila Franca de Xira. Dopo essere stato ricevuto dal re Giovanni II a Vale do Para\u00edso, vicino Azambuja. Martin Pinzon intanto era giunto a Baiona nel golfo di Biscaglia nei primi di marzo; giunto nella sua casa di campagna mor\u00ec dopo cinque giorni.\nSuccessivamente, il 15 marzo 1493, dopo aver doppiato il Capo di San Vincenzo, Colombo giunse via mare a Palos. Qui l'ammiraglio, che aveva portato con s\u00e9 un po' di oro, tabacco e alcuni pappagalli da offrire ai sovrani, quali segni tangibili delle potenzialit\u00e0 delle \"isole dell'India oltre il Gange\", condusse anche dieci indiani Taino catturati. Cos\u00ec l'ammiraglio annotava nella sua relazione, consegnata al tesoriere del Re il 30 aprile 1493:\nFurono giorni di festa, nella citt\u00e0 di Siviglia, Cordova, Barcellona, dove giunse il 20 aprile 1493. L'incontro con i reali, durato pi\u00f9 di un'ora, fu tutto un susseguirsi di domande. Al termine, entrarono nella cappella di Sant'Anna per celebrare il \"Te Deum\" e poi consumarono un pranzo con il rito della \"salva\", solitamente riservata alla stirpe di sangue reale. I sovrani, la regina di Castiglia ed il re di Aragona, che lo sollecitarono ad intraprendere un altro viaggio, credevano che egli fosse stato in Giappone. Uno dei nativi americani mor\u00ec poco dopo l'arrivo.\nFonti primarie.\nLe principali fonti e testimonianze riguardanti il viaggio sono:"}
{"id": "9154213", "revid": "2134764", "url": "https://it.wikipedia.org/wiki?curid=9154213", "title": "Florent Ramseier", "text": ""}
{"id": "9154216", "revid": "599013", "url": "https://it.wikipedia.org/wiki?curid=9154216", "title": "Johan Stenmark", "text": "Carriera.\nCresciuto nel settore giovanile del , debutta in prima squadra il 22 agosto 2018 in occasione dell'incontro di Svenska Cupen perso 3-1 contro l'; un mese pi\u00f9 tardi esordisce anche in Allsvenskan nella sconfitta per 4-0 contro il . Nel corso di quel campionato colleziona 8 presenze, mentre l'anno successivo non scende mai in campo a causa di un'operazione al ginocchio. La sua assenza dura circa un anno e mezzo, visto che egli torna a giocare una partita ufficiale solo il 20 settembre 2020.\nStatistiche.\n\"Statistiche aggiornate al 9 maggio 2021\"."}
{"id": "9154217", "revid": "365417", "url": "https://it.wikipedia.org/wiki?curid=9154217", "title": "Terzo viaggio di Cristoforo Colombo", "text": "Segue il dettaglio del terzo viaggio di Cristoforo Colombo\nPreparazione.\nDopo due anni trascorsi in Castiglia, dove viveva con padre Bernaldez, divent\u00f2 amico di padre Gorricho, incontr\u00f2 a Burgos i re spagnoli, e cerc\u00f2 di distrarre i reali del mancato profitto promesso dell'oro con gli schiavi offerti, argomento assai discusso. In suo aiuto giunse il cartografo Jaume Ferrer de Blanes, preoccupato del destino del possibile continente ancora da scoprire: se fosse stato a sud delle terre sinora scoperte poteva toccare al Portogallo. Quindi, convinti i reali della necessit\u00e0 di una nuova spedizione e a reperire la somma necessaria per il viaggio, Colombo riusc\u00ec ad armare sei navi, con un equipaggio di circa 300 marinai.\nIl viaggio.\nLa flotta, partita il 30 maggio 1498, si diresse verso Gomera, dove le sei navi si divisero, tre proseguirono con Colombo, altre tre verso le rotte ormai consolidate, verso Dominica. L'ammiraglio prosegu\u00ec con la flotta ridotta verso le isole di Capo Verde da dove raggiunse Trinidad, il 31 luglio 1498.\nNell'agosto dello stesso anno Colombo esplor\u00f2 il Golfo di Paria ed il delta dell'Orinoco, nell'attuale Venezuela, non accorgendosi che si trattava di un continente e non di piccole isole. Decise di non sbarcare, ma invi\u00f2 dei marinai che incontrarono terre ricche di perle. Il golfo era pieno d'acqua dolce per via del fiume; in una nota del 14 agosto del diario, trascritto da Las Casas si legge che il dubbio che fosse un nuovo continente era affiorato nella mente di Colombo.\nGiunse ad Hispaniola l'11 agosto del 1498, cerc\u00f2 la nuova citt\u00e0 fondata dal fratello Bartolomeo Colombo, Santo Domingo. Vi giunse alla fine del mese, e vi trov\u00f2 un altro fratello, Giacomo.\nFrancisco Rold\u00e1n, l'alcade di Isabela, nel 1499, con molti uomini al seguito si ribell\u00f2 ai tre fratelli. Bartolomeo inutilmente cerc\u00f2 una tregua, cos\u00ec Rold\u00e0n e i disertori lasciarono Santo Domingo per Xaragu\u00e0.\nI sovrani cattolici, avvertiti dai reduci dei disordini sull'isola, e leggendo delle strane pretese avanzate da Colombo nella sua missiva, inviarono nel 1500, Francisco de Bobadilla, in risposta in parte alle sue richieste per far luce sull'accaduto. Questi, appena giunto vide il cadavere di due spagnoli. Intanto Adrian de Muxica, uno dei secondi di Rold\u00e0n venne ucciso.\nBobadilla, resosi conto della situazione, arrest\u00f2 prima Diego, l'unico rimasto in citt\u00e0, poi Colombo e Bartolomeo, e li ricondusse in patria nel mese di ottobre 1500, sulla Gorda, una caravella. Giunsero nello stesso mese a Cadice. All'arrivo, Colombo ancora incatenato consegn\u00f2 una lettera ad un ufficiale che doveva consegnare a Donna Juana, sorella di Antonio de Torres, confidente della regina. Saputo delle condizioni dell'ammiraglio i reali si arrabbiarono con Bobadilla, e Colombo venne liberato, ma dovette rinunciare al titolo di vicer\u00e9."}
{"id": "9154219", "revid": "6923", "url": "https://it.wikipedia.org/wiki?curid=9154219", "title": "Quarto viaggio di Cristoforo Colombo", "text": "Segue il dettaglio del quarto viaggio di Cristoforo Colombo\nL'incontro con i reali avvenne nel dicembre del 1500 a Granada. In quell'occasione ci furono altre esplorazioni, la scoperta del Rio delle Amazzoni da parte di Peralonso Ni\u00f1o e i viaggi di Alonso de Hojeda, ma nessuno si era spinto oltre quella che poi divenne Cuba. Il 3 settembre del 1501 i reali esternarono il loro pensiero: fu tolta la carica di vicer\u00e9 a Colombo, governatore e giudice supremo delle isole e della terraferma delle Indie fu proclamato Nicol\u00e1s de Ovando, mentre a Colombo fu concesso di riprendere i beni persi nell'ultimo viaggio, per recuperare i quali invi\u00f2 un uomo di sua fiducia, Alfonso de Carvajal.\nL'ammiraglio organizz\u00f2 un altro viaggio e su insistenti richieste il 14 marzo 1502 i reali accettarono la proposta, ma in cambio non avrebbe portato altri schiavi e non avrebbe dovuto fare scalo a Hispaniola, almeno all'andata. Intanto Ovando part\u00ec con 32 navi e 2.500 uomini diretti verso Hispaniola.\nColombo intraprese un quarto viaggio, accompagnato dal fratello Bartolomeo e dal figlio tredicenne Fernando. Le quattro navi concesse, di tre di esse conosciamo il nome: Santiago, Gallega, pilotata da Pedro de Terreros, e Vizcaina, comandata da Bartolomeo Fieschi, salparono da Cadice il 9 maggio 1502.\nIl pilota era Juan Sanchez, posto sotto gli ordini di Diego Trist\u00e1n. Colombo era invecchiato tanto da non poter prenderne il comando. Evitarono Gomera e si rifornirono nell'isola di Gran Canaria il 20 maggio 1502. Ripresa la traversata, impiegarono 20 giorni per giungere a Martinica. Dopo una sosta di qualche giorno si diresse verso Hispaniola, citt\u00e0 che gli era stato vietato raggiungere.\nColombo aveva previsto il sopraggiungere di un uragano, e chiese rifugio per le imbarcazioni a Ovando che rifiut\u00f2. L'ammiraglio trov\u00f2 un altro luogo dove ripararsi. Altre venti navi dirette in Spagna su cui erano imbarcati de Torres, Francisco de Bobadilla e Francisco Roldan, e circa 500 coloni, affondarono. Le navi di Colombo si salvarono, anche se la notte del 30 agosto 1502 le ancore stavano per essere divelte dal forte vento Colombo ripart\u00ec verso l'America centrale continentale con l'intenzione di trovare un passaggio per le Indie.\nTra il luglio e l'ottobre di quell'anno Colombo costeggi\u00f2 l'Honduras, il Nicaragua e la Costa Rica. Fra piogge continue di giorno, in 28 giorni viaggiarono per 170 miglia. Il 5 ottobre 1502, giunse in quello che gli indigeni chiamavano Ciguara, dove sarebbe stato scavato il canale di Panama, e saputo che a poche miglia vi era un altro mare abbandon\u00f2 l'idea di raggiungerlo. Il 16 ottobre 1502 giunse a Panama, dove si ferm\u00f2 per l'inverno.\nAveva saputo di una regione ricca di oro, Veragua, ma lo sfruttamento era impossibile a causa del clima e della morfologia del terreno. Qui pens\u00f2 di fondare una colonia, presso il R\u00edo Bel\u00e9n, dove inizi\u00f2 ad erigere una fortezza, che per\u00f2 fu abbandonata a causa dell'abbassamento improvviso del fiume. Gli indigeni locali ostili, armati con mazze in durissimo legno di palma, e in uno scontro uccisero Diego Tristan e alcuni marinai che erano andati con lui in perlustrazione e ne ferirono molti, fra cui lo stesso Bartolomeo. Colombo malato da tempo decise di abbandonare tutto, Gallega compresa, grazie all'aiuto di Diego Mendez, promosso poi al posto del defunto Tristan. Le perdite furono limitate.\nIl 16 aprile 1503 Colombo lasci\u00f2 quei luoghi, ripartendo per Hispaniola, scopr\u00ec le Isole Cayman e le battezz\u00f2 Las Tortugas, grazie alle numerose tartarughe marine presenti. Durante la navigazione gli scafi risultavano infestati da parassiti, le teredini, comuni nelle acque caraibiche che indebolirono la struttura delle tre navi rimaste. La prima a cedere fu la Vizcaina, poi abbandonata in un'insenatura. Vi fu una violenta tempesta che danneggi\u00f2 entrambe le navi rimaste. Il 24 giugno 1503 giunsero a Puerto Bueno, il 25 giugno 1503, nella baia di Santa Gloria. Gli equipaggi furono costretti a sbarcare sulla costa settentrionale della Giamaica. Le navi infatti avevano imbarcato troppa acqua e la spedizione era giunta in Giamaica svuotandole con le pompe ed i secchi di bordo. Poco dopo l'arrivo trascinarono le navi in riva e le puntellarono per creare un riparo e una difesa contro gli indigeni. Si trovavano vicini ad un villaggio, Maima.\nColombo viet\u00f2 a chiunque di scendere dalle navi e invi\u00f2 Diego Mendez con tre uomini, ottenendo dagli indigeni permessi per la caccia e la pesca. Nel pensare al modo per far ritorno, l'ammiraglio ebbe l'idea di creare una canoa permettendo a un uomo di giungere a Hispaniola. L'incarico fu affidato a Mendez.\nAlla fine le canoe furono due, e l'esempio di Mendez fu seguito da Bartolomeo Fieschi. Con loro salirono diversi indigeni, di cui uno mor\u00ec per la sete e fu gettato in mare. Dopo tre giorni di navigazione giunsero a Navassa, a settembre del 1503 furono a Santo Domingo. Durante le lunghe trattative, Francisco Porras e Diego Porras, seguiti da 48 uomini si ribellarono a Colombo, tentando l'attraversata in canoa, ma non ebbero fortuna per cui si arresero.\nGli indigeni stavano per ribellarsi, ma Colombo riusc\u00ec poco dopo a prevedere un'eclissi lunare del 29 febbraio e mand\u00f2 quindi a chiamare gli indigeni sostenendo che il suo dio era in collera con loro e avrebbe oscurato il cielo. La sera la luna divenne rossa e il giorno dopo gli indigeni spaventati ripresero a fornire cibo ai superstiti.\nNel mese di giugno 1504 giunse Diego de Salcedo con una nave da lui pagata con al seguito una piccola imbarcazione. Il 28 giugno ripartirono per Hispaniola, il 12 settembre alla volta della Spagna, pagando di tasca propria il viaggio di rientro. Colombo arriv\u00f2 in Spagna il 7 novembre."}
{"id": "9154222", "revid": "110157", "url": "https://it.wikipedia.org/wiki?curid=9154222", "title": "Siliciuro di platino", "text": "Il siliciuro di platino, noto anche come monosiliciuro di platino, \u00e8 un composto inorganico del platino e del silicio con formula PtSi. \u00c8 un semiconduttore che si trasforma in un superconduttore quando viene raffreddato a 0,8 K.\nStruttura.\nLa struttura cristallina del siliciuro di platino \u00e8 ortorombica, con ciascun atomo di silicio avente sei atomi di platino vicini. Il suo gruppo spaziale \u00e8 Pnma (gruppo n\u00b062), il suo simbolo di Pearson \u00e8 oP8. Le costanti di reticolo sono: formula_1, formula_2 e formula_3. Le distanze tra il silicio e i vicini di platino sono le seguenti: uno a una distanza di 2,41 \u00c5, due a una distanza di 2,43 \u00c5, uno a una distanza di 2,52 \u00c5 e gli ultimi due a una distanza di 2,64 \u00c5. Ogni atomo di platino ha sei vicini di silicio alle stesse distanze, cos\u00ec come due vicini di platino, a una distanza di 2,87 e 2,90 \u00c5. Tutte le distanze superiori a 2,50 \u00c5 sono considerate troppo lontane per essere realmente coinvolte nelle interazioni di legame del composto. Di conseguenza, \u00e8 stato dimostrato che due serie di legami covalenti compongono i legami che formano il composto. Un insieme \u00e8 costituito dai tre legami centrali Pt-Si-Pt e l'altro \u00e8 costituito dai due legami centrali Pt-Si. Il film pi\u00f9 sottile di siliciuro di platino sarebbe costituito da due piani alternati di atomi, un unico foglio di strutture ortorombiche; strati pi\u00f9 spessi sono formati impilando coppie di fogli alternati. Il meccanismo di legame nel siliciuro di platino \u00e8 pi\u00f9 simile a quello del silicio puro rispetto al platino puro, sebbene la sperimentazione abbia rivelato il carattere di legame metallico nel siliciuro di platino che manca al silicio puro.\nSintesi.\nMetodi.\nIl siliciuro di platino pu\u00f2 essere sintetizzato in diversi modi. Il metodo standard prevede la deposizione di un sottile film di platino puro su wafer di silicio e il riscaldamento in un forno convenzionale a 450-600 \u00b0C per mezz'ora in ambienti inerti. Il processo non pu\u00f2 essere eseguito in un ambiente ossigenato, poich\u00e9 ci\u00f2 comporterebbe la formazione di uno strato di ossido sul silicio, impedendo la formazione di siliciuro di platino. Una tecnica secondaria per la sintesi richiede un film di platino spruzzato depositato su un substrato di silicio; a causa della facilit\u00e0 con cui il siliciuro di platino pu\u00f2 essere contaminato dall'ossigeno, sono state riportate diverse varianti dei metodi. \u00c8 stato dimostrato che il trattamento termico rapido aumenta la purezza degli strati di siliciuro di platino formati. Anche temperature pi\u00f9 basse (200\u2013450 \u00b0C) hanno avuto successo ; temperature pi\u00f9 alte producono strati di siliciuro di platino pi\u00f9 spessi, sebbene temperature superiori a 950 \u00b0C abbiano formato siliciuro di platino con una maggiore resistivit\u00e0 a causa di grappoli di grandi grani di siliciuro di platino\nFormazione.\nIndipendentemente dal metodo di sintesi impiegato, il siliciuro di platino si forma allo stesso modo. Quando il platino puro viene prima riscaldato con silicio, si forma inizialmente Pt2Si. Una volta utilizzati tutti gli atomi di platino e di silicio disponibili e le uniche superfici disponibili sono Pt2Si, il siliciuro inizier\u00e0 la reazione pi\u00f9 lenta di conversione in siliciuro di platino. L'energia di attivazione per la reazione Pt2Si \u00e8 di circa 1,38 eV, mentre \u00e8 di 1,67 eV per il siliciuro di platino.\nL'ossigeno \u00e8 estremamente dannoso per la reazione, poich\u00e9 si legher\u00e0 preferibilmente al platino, limitando i siti disponibili per il legame Pt-Si e prevenendo la formazione di siliciuro. Si \u00e8 scoperto che una pressione parziale bassa di ossigeno a 10-7 \u00e8 sufficiente per rallentare la formazione del siliciuro. Per evitare questo problema vengono utilizzati ambienti inerti, nonch\u00e9 piccole camere di ricottura per ridurre al minimo la quantit\u00e0 di potenziali contaminazioni. Anche la pulizia del film metallico \u00e8 estremamente importante e le condizioni di sporcizia determinano una scarsa sintesi di siliciuro di platino.\nIn alcuni casi uno strato di ossido pu\u00f2 essere utile. Quando il siliciuro di platino viene utilizzato come barriera Schottky, uno strato di ossido previene l'usura del siliciuro di platino.\nApplicazioni.\nIl siliciuro di platino \u00e8 un semiconduttore e pu\u00f2 essere utilizzata una barriera Schottky con elevata stabilit\u00e0 e buona sensibilit\u00e0 nel rilevamento a infrarossi, nelle immagini termiche o nei contatti ohmici e Schottky. Il siliciuro di platino \u00e8 stato ampiamente studiato e utilizzato negli anni '80 e '90, ma \u00e8 diventato meno comunemente usato, a causa della sua bassa efficienza quantica. Il siliciuro di platino \u00e8 ora pi\u00f9 comunemente usato nei rivelatori a infrarossi, a causa delle grandi dimensioni delle lunghezze d'onda che pu\u00f2 essere utilizzato per rilevatori. \u00c8 stato utilizzato anche nei rivelatori per l'astronomia a infrarossi. Pu\u00f2 funzionare con buona stabilit\u00e0 fino a 0,05 \u00b0C. Il basso costo e la stabilit\u00e0 lo rendono adatto per la manutenzione preventiva e l'imaging IR scientifico."}
{"id": "9154223", "revid": "72396", "url": "https://it.wikipedia.org/wiki?curid=9154223", "title": "Kirill Kosarev", "text": "Carriera.\nDebutta in Prem'er-Liga il 31 ottobre 2020 con la maglia del in occasione dell'incontro vinto 3-1 contro l'.\nStatistiche.\nPresenze e reti nei club.\n\"Statistiche aggiornate al 2 ottobre 2021.\""}
{"id": "9154225", "revid": "148107", "url": "https://it.wikipedia.org/wiki?curid=9154225", "title": "PtSi", "text": ""}
{"id": "9154260", "revid": "1318658", "url": "https://it.wikipedia.org/wiki?curid=9154260", "title": "Centrale idroelettrica di Castel Giubileo", "text": "La Centrale idroelettrica di Castel Giubileo, popolarmente nota come diga di Castel Giubileo, \u00e8 una centrale idroelettrica di Roma, sita in zona Castel Giubileo presso l'omonimo ponte, lungo il corso del fiume Tevere. \u00c8 gestita da Enel Green Power.\nLunga complessivamente 92 metri ha una capacit\u00e0 di 17 megaWatt e pu\u00f2 produrre mediamente 78 gigawattora all'anno.\nStoria.\nLa centrale idroelettrica fu commissionata nel 1948 dalla Societ\u00e0 Idroelettrica Tevere (SIT) e fu progettata dall'architetto Gaetano Minnucci. L'inaugurazione avvenne il 12 maggio 1951 alla presenza del Presidente della Repubblica Luigi Einaudi, dei ministri Carlo Sforza, Antonio Segni e Salvatore Aldisio e del sindaco di Roma Salvatore Rebecchini.\nNel 1962 la SIT fu trasferita ad Enel e la diga pass\u00f2 poi ad Enel Green Power.\nIl 14 gennaio 2003 durante alcune riparazioni delle paratie della diga un tecnico sommozzatore rimase incastrato e fu tratto in salvo dai vigili del fuoco, uno dei quali, Simone Renoglio, perse la vita e fu decorato con la Medaglia d'oro al valor civile alla memoria."}
{"id": "9154262", "revid": "1544245", "url": "https://it.wikipedia.org/wiki?curid=9154262", "title": "Diga di Castel Giubileo", "text": ""}
{"id": "9154270", "revid": "1442080", "url": "https://it.wikipedia.org/wiki?curid=9154270", "title": "River City Girls", "text": "River City Girls \u00e8 un videogioco di genere beat 'em up sviluppato da WayForward e pubblicato da Arc System Works. Si tratta di uno spin-off del franchise \"Kunio-kun\", dove le protagoniste sono Misako e Kyoko (apparse originariamente in \"Nintendo World Cup\" e \"Kunio-tachi no banka\") e il loro scopo \u00e8 combattere contro nemici e superare ostacoli per salvare i propri fidanzati, Kunio e Riki, misteriosamente scomparsi.\nIl gioco \u00e8 stato pubblicato per Nintendo Switch, PlayStation 4, Xbox One e Microsoft Windows nel settembre 2019, arrivando poi su Amazon Luna a ottobre 2020. \u00c8 prevista una versione per PlayStation 5. Il sequel \"River City Girls 2\" \u00e8 in corso di sviluppo.\nTrama.\nMisako \u00e8 in punizione al liceo River City High, insieme alla sua migliore amica Kyoko. Riceve un allarmante messaggio sul cellulare: una foto di Kunio e Riki mentre vengono rapiti. Kyoko e Misako decidono quindi di entrare in azione per salvare i propri fidanzati. Le due quindi si lanciano alla volta di River City per indagare sulla sparizione dei due e trovare delle risposte.\nModalit\u00e0 di gioco.\n\"River City Girls\" \u00e8 un picchiaduro beat 'em up. Il giocatore pu\u00f2 scegliere all'inizio dell'avventura tra Misako e Kyoko, con stili di combattimento e tecniche differenti. Due giocatori possono collaborare per affrontare la modalit\u00e0 cooperativa. Il gioco si snoda attraverso sei aree lineari e interconnesse, similmente a quanto accade in Shodai Nekketsu Koha Kunio-kun e Shin Nekketsu Koha: Kunio-tachi no Banka. Come in River City Ransom, il giocatore pu\u00f2 tornare liberamente nelle aree precedenti ma deve completare delle battaglia specifiche per proseguire. In molte aree dove il combattimento viene avviato per la prima volta, compaiono delle catene con un lucchetto, impedendo al giocatore di uscire finch\u00e9 non ha completato tutti i combattimenti in quella specifica schermata.\nIn totale il gioco ha sei boss da sconfiggere. Quando i nemici vengono eliminati, il giocatore ottiene denaro che pu\u00f2 spendere in diversi negozi sparsi per il mondo di gioco per acquistare oggetti, armi, cibo ed equipaggiamento volto a incrementare le statistiche. \nSviluppo.\n\"River City Girls\" \u00e8 la prima collaborazione tra Arc System Works e WayForward, e la seconda volta che WayForward lavora su una propriet\u00e0 intellettuale dell'azienda Technos Japan Corporation. Il gioco \u00e8 stato in sviluppo per circa tre anni.\n\"River City Girls\" \u00e8 stato diretto da Adam Tierney e Bannon Rudis, quest'ultimo ha precedentemente lavorato a \"River City Ransom: Underground\". Tierney ha avvicinato Rudis per sottoporgli l'idea di creare un nuovo episodio del franchise Kunio-kun per portare la serie in una direzione completamente diversa. Lo scopo, era quello di dare vita a un episodio di Kunio-kun ma nello stile di Shantae (la serie di rappresentanza di WayForward). Il gioco \u00e8 stato poi concepito in pixel art, per collegarsi meglio ai titoli precedenti della serie. \nAccoglienza.\n\"River City Girls\" \u00e8 stato accolto positivamente dalla critica con un voto pari a 79 sull'aggregatore Metacritic, basato su 16 recensioni per la versione PlayStation 4 e 12 per quella Nintendo Switch. I recensori hanno elogiato particolarmente lo stile visivo e artistico del gioco, nonch\u00e9 l'umorismo mai fuori posto."}
{"id": "9154273", "revid": "1702319", "url": "https://it.wikipedia.org/wiki?curid=9154273", "title": "Il generale Della Rovere (disambigua)", "text": ""}
{"id": "9154274", "revid": "599013", "url": "https://it.wikipedia.org/wiki?curid=9154274", "title": "Vladimir Stoj\u010dev", "text": "Vladimir Stoj\u010dev \u00e8 stato un politico, militare con il grado di colonnello generale e presidente del Comitato Olimpico Bulgaro per 30 anni e membro del Comitato Olimpico Internazionale.\nSuo nonno materno fu sindaco di Sarajevo. Ha preso parte alle due guerre balcaniche e alle due guerre mondiali. Tra le due guerre a Parigi e Londra.\nLicenziato dall'esercito bulgaro per un tentativo di colpo di stato militare nel 1935, dopo che la Bulgaria si un\u00ec agli alleati, fu richiamato in servizio e comand\u00f2 l'esercito bulgaro durante l'offensiva di Vienna.\n\u00c8 stato l'unico generale straniero a partecipare alla parata della vittoria di Mosca del 1945 su invito personale di Iosif Stalin. \u00c8 stato il primo rappresentante della Bulgaria all'ONU.\nCavaliere di tutti gli alti ordini militari sovietici."}
{"id": "9154277", "revid": "124492693", "url": "https://it.wikipedia.org/wiki?curid=9154277", "title": "Assedi di Haddington", "text": "Gli assedi di Haddington furono una serie di assedi che ebbero luogo presso la citt\u00e0 di Haddington, in Scozia, come parte del \"brutale corteggiamento\", una delle ultime guerre anglo-scozzesi. Dopo la sconfitta del conte di Arran nella battaglia di Pinkie il 10 settembre 1547, fu in grado di conquistare la citt\u00e0 di Haddington con uomini tra cui diversi mercenari francesi e truppe inviate da Enrico II di Francia nell'ambito dell\"Auld Alliance\". Successivamente, Francis Talbot, V conte di Shrewsbury, giunse con uomini al suo seguito. Le forze inglesi costruirono delle fortificazioni d'artiglieria e furono in grado di resistere all'assalto degli assedianti franco-scozzesi nel luglio del 1548. La guarnigione inglese abbandon\u00f2 infine la citt\u00e0 il 19 settembre 1549, sia a causa di una serie di raids notturni degli scozzesi, della malattia sviluppatasi all'interno degli uomini della guarnigione e per il cambiamento delle circostanze politiche.\nIl coinvolgimento degli inglesi.\nIl comandante inglese, barone Grey di Wilton, aveva catturato e riempito con uomini a lui fedeli la citt\u00e0 di Haddington e i villaggi vicini il 23 febbraio 1548. La guarnigione comprendeva 200 stratioti albanesi che in precedenza avevano combattuto nell'esercito francese. Alla fine di febbraio del 1548, il conte di Arran port\u00f2 quattro cannoni d'assedio tratti da Ormiston, Brunstane e Saltoun e convoc\u00f2 nuove reclute da Stirling, Menteith e Strathearn.\nLord Grey e Thomas Palmer iniziarono a fortificare la citt\u00e0 dal 24 aprile 1548. Il reggente conte di Arran giunse sul campo di battaglia con uomini sulla fine del mese.\nLa strategia inglese prevista per l'assedio era di spingere scozzesi e francesi a consumare le loro risorse nel tentativo di assedio. Diversi nobili locali che non vollero collaborare con quelli che reputavano degli invasori come George Seton, VI lord Seton e sua moglie, la francese Marie Pieris, si spostarono da Seton Palace verso l'abbazia di Culross.\nL'ambasciatore francese a Londra, Odet de Selve, venne a sapere da un mercenario francese che prestava servizio con gli inglesi che il castello era quasi inespugnabile. Il duca di Somerset mostr\u00f2 a Odet de Selve la mappa della fortezza dicendo che era addirittura meglio di quella di Calais. Francisco Tiberio, comandante di una compagnia di mercenari, venne sfruttato dagli inglesi. I pionieri inglesi scavando il fossato attorno al sito trovarono delle curiose monete antiche che il 7 giugno il barone Grey di Wilton invi\u00f2 al duca di Somerset. Grey di Wilton invi\u00f2 poi 100 soldati spagnoli col loro comandante Pedro Negro ad unirsi alla guarnigione alla fine di giugno del 1548, ma questi incontrarono il nemico lungo la strada per Berwick.\nGli assedi.\nLe truppe francesi e inglesi iniziarono a combattersi presso la citt\u00e0 nel luglio del 1548, mentre il castello sull'altro fronte era difeso da sir James Wilford. Il comandante dell'artiglieria scozzese, lord Methven, aveva predisposto il trasferimento dei cannoni per l'assedio a giugno dopo l'assedio del castello di Broughty. Questi vennero posizionati il 3 luglio. Il 5 luglio, lord Methven diede a Maria di Guisa un rapporto ottimistico sui danni causati dai suoi cannoni alle difese inglesi.\nIl 5 luglio 1548 Maria di Guisa tenne un consiglio di guerra nella vicina Elvingston ed il giorno successivo si port\u00f2 a Clerkington, dove francesi e italiani stavano fortificando il campo ed avevano gi\u00e0 demolito un ponte sul fiume Tyne. Le truppe francesi avevano del resto preparato le scale per raggiungere la cima delle mura della citt\u00e0. L'esercito inglese nel frattempo stava pianificando il modo per far pervenire delle risorse ai difensori. Un soldato di nome Thomas Holcroft riport\u00f2 l'8 luglio che gli archibugieri a cavallo di Pedro de Gamboa, comandati da un altro capitano spagnolo, Pedro de Negro, e altri soldati presero l'iniziativa di cavalcare attraverso le fila dei francesi dal ponte di Linton per cercare di spezzare l'assedio.\nMaria di Guisa si port\u00f2 ad osservare l'assedio il 9 luglio e quasi svenne quando una palla di cannone raggiunse la sua posizione, ferendo alcune persone presenti ma lasciandola miracolosamente illesa. Dall'altra parte del paese, intanto, Maria di Scozia si imbarcava con Nicolas Durand de Villegaignon al castello di Dumbarton per raggiungere la Francia.\nGli inglesi all'interno della citt\u00e0 di Haddington, nel frattempo, si stavano impegnando con una serie di opere di contro-assedio. Un gruppo di scozzesi si un\u00ec alle forze francesi il 16 luglio ma venne spazzato via dal fuoco dei cannoni inglesi. A seguito di questo stallo, l'ufficiale francese d'Ess\u00e9 ordin\u00f2 di ritirare i cannoni pesanti il 17 luglio. Con il sospetto dell'arrivo di rinforzi inglesi, Methven port\u00f2 i cannoni francesi e scozzesi a Edimburgo ed a Leith perch\u00e9 non cadessero eventualmente nelle mani dei nemici, mentre d'Ess\u00e9 mantenne la difesa del campo. D'Ess\u00e9 espresse al conte d'Arran le sue idee per la conquista della citt\u00e0: sferrare un attacco deciso prima che gli inglesi avessero il tempo di trincerarsi. Il geniere militare inglese, Thomas Pettit, responsabile della fortezza di Calais, venne nel frattempo catturato e portato ad Edimburgo ed ivi tenuto per eventuali riscatti.\nNell'agosto del 1548, scozzesi e francesi si posero di base a Clerkington, difesa da un fossato di oltre quattro metri di profondit\u00e0. Lord Shrewsbury giunse il 23 agosto con un esercito quasi pari a quello usato dagli inglesi nella battaglia di Pinkie. Si accamp\u00f2 per diversi giorni a Spittal Hill nei pressi di Aberlady. Francesi e scozzesi abbandonarono l'assedio di Haddington e si ritirarono ad Edimburgo ed a Leith rispettivamente.\nLe truppe francesi ad Edimburgo, ad ogni modo, iniziarono a creare delle problematiche ad Edimburgo e diversi scozzesi finirono uccisi lungo il Royal Mile per una banale lite per la riparazione di una colubrina. D'Ess\u00e9 decise a questo punto che era necessario tenere impegnati i suoi uomini ed organizz\u00f2 un raid notturno su Haddington che per\u00f2 venne respinto dagli inglesi. Il 1\u00b0 novembre 1548, Wilford scrisse al duca di Somerset descrivendo lo stato della citt\u00e0 di Haddington, con una guarnigione ormai piegata dalla peste:\"Lo stato della citt\u00e0 \u00e8 pessimo che mi impietosisce vederlo e scriverne; ma spero sempre nei rinforzi. Molti sono i malati e ancor pi\u00f9 i morti, in gran parte di peste. Quando a me, posso dire di non aver visto pi\u00f9 di uomini abili a scalar le mura [...].\"\nLa ritirata degli inglesi.\nGli inglesi, pur disponendo di forze numericamente superiori ai loro avversari, vennero costretti a ritirarsi dall'assedio quando terminarono i rifornimenti e non riuscirono ad ottenerne di nuovi, con un esercito decimato dai raid notturni degli scozzesi e dalla malattia e minacciati dai rinforzi che i francesi di Paul de Thermes avevano promesso di far pervenire sul campo. Gli inglesi (e le loro forze mercenarie, tra cui spiccavano soldati professionisti tedeschi e spagnoli) evacuarono Haddington il 19 settembre 1549, portandosi verso Berwick upon Tweed. Maria di Guisa entr\u00f2 trionfante in citt\u00e0."}
{"id": "9154280", "revid": "1702319", "url": "https://it.wikipedia.org/wiki?curid=9154280", "title": "Il re pastore (disambigua)", "text": ""}
{"id": "9154281", "revid": "1702319", "url": "https://it.wikipedia.org/wiki?curid=9154281", "title": "Il Sole (disambigua)", "text": ""}
{"id": "9154282", "revid": "1442080", "url": "https://it.wikipedia.org/wiki?curid=9154282", "title": "Ambrogio Borghi (scultore)", "text": "Biografia.\nNato a Nova Milanese inizia gli studi artistici presso l'Accademia di belle arti di Brera, sotto la guida del professor Giovanni Strazza: dimostra fin da giovane incredibili doti, ottenedo numerosi riconoscimenti e aggiudicandosi nel 1871 la borsa di studio della \"Fondazione Oggioni\", che gli permisero di studiare tre anni a Roma.\nContinua poi a Torino all'Accademia Albertina dove viene seguito da Odoardo Tabacchi. Torna a Milano nel 1876 dove inizia a lavorare come scultore: \u00e8 in questo periodo che realizza alcune delle sue opere pi\u00f9 celebri andandosi ad affermare nella scena europea. Nel 1876 espone alla Esposizione centennale delle arti di Philadelphia l'opera \"Mascherina\" anche se raggiunge la notoriet\u00e0 con la III Esposizione universale di Parigi dove partecipa con 4 sculture, \"Chioma di Berenice\", \"Oliver Cromwell\", \"Cola da Rienzo\" e \"Gioie Materne\": la critica esalt\u00f2 l'operato del Borghi, che alla fine si aggiudic\u00f2 la medaglia d'argento e la Legion d'onore. A ricevere particolare apprezzamento fu la Berenice, lodata da Anatole de Montaiglon e da Paul Mantz. Charles Blanc, allora direttore della Gazette des Beaux-Arts, afferm\u00f2:\nLe Gioie Materne subirono in generale, invece, diverse critiche dovute all'eccesiva ripetitivit\u00e0 di un soggetto, quello materno, visto diverse volte.\nNel 1880, a soli 32 anni, viene nominato professore di Modellato e Studio del Nudo all'Accademia di Belle Arti di Brera. Tra i suoi studenti si ricordano Eugenio Pellini, Adolfo Wildt, Medardo Rosso e Ernesto Bazzaro. Nel 1881 espose alla Esposizione nazionale di Belle Arti di Milano.\nDel Borghi sono inoltre anche vari monumenti in numerose citt\u00e0 italiane, alcuni dedicati a Vittorio Emanuele II, altri a Giuseppe Garibaldi e altri ancora a soggetti vari.\nMor\u00ec molto giovane nel 1887, poco dopo aver vinto un concorso per la realizzazione di una statua di Garibaldi a Milano, opera mai realizzata.\nCuriosit\u00e0.\nLa versione dell'opera \"Chioma di Berenice\" esposta alla III Esposizione universale di Parigi \u00e8 stata venduta all'asta da Sotheby's nel 2011 alla cifra di 553.250 \u00a3, circa 650.000 \u20ac, segnando il record come nudo femminile del XIX secolo pi\u00f9 costoso di sempre, battuto solo nel 2017 da \"La grande n\u00e9vrose\" di Jacques Loysel. Una versione in bronzo della Berenice \u00e8 stata battuta sempre da Sotheby's nel 2017 a 248.750 \u00a3."}
{"id": "9154285", "revid": "1702319", "url": "https://it.wikipedia.org/wiki?curid=9154285", "title": "Jaros\u0142aw (disambigua)", "text": ""}
{"id": "9154287", "revid": "131145", "url": "https://it.wikipedia.org/wiki?curid=9154287", "title": "Progressione del record italiano della staffetta 4\u00d7100 metri femminile", "text": "La voce seguente illustra la progressione del record italiano della staffetta 4\u00d7100 metri femminile di atletica leggera.\nIl primo record italiano femminile di questa disciplina venne ratificato l'11 ottobre 1923."}
{"id": "9154288", "revid": "1702319", "url": "https://it.wikipedia.org/wiki?curid=9154288", "title": "Kalix (disambigua)", "text": ""}
{"id": "9154289", "revid": "300067", "url": "https://it.wikipedia.org/wiki?curid=9154289", "title": "Darko Talic", "text": ""}
{"id": "9154291", "revid": "300067", "url": "https://it.wikipedia.org/wiki?curid=9154291", "title": "Sani Campara", "text": ""}
{"id": "9154292", "revid": "729019", "url": "https://it.wikipedia.org/wiki?curid=9154292", "title": "Presa di Roxburgh (1460)", "text": "La presa di Roxburgh del 1460 fu un episodio delle guerre anglo-scozzesi. Giacomo II di Scozia aveva iniziato una campagna per riconquistare Roxburgh e Berwick che erano cadute nelle mani degli inglesi, mentre l'Inghilterra era occupata nella Guerra delle due rose. Re Giacomo mor\u00ec nel corso dell'assedio, colpito dal fuoco di uno dei cannoni del suo esercito.\nAntefatto.\nA seguito delle guerre d'indipendenza scozzesi del secolo precedente, Roxburgh fu uno degli ultimi castelli della Scozia a passare agli inglesi. Nel 1460, l'Inghilterra si trovava nel bel mezzo di una guerra civile, la guerra delle due rose, ed entrambe le parti avevano richiesto l'aiuto di re Giacomo nella lotta per il trono inglese. Il re di Scozia, ad ogni modo, aveva pensato di sfruttare a situazione a proprio vantaggio per recuperare i borghi e i castelli di Roxburgh e Berwick che, pur trovandosi in Scozia, erano saldamente tenuti dagli inglesi.\nPrima dell'attacco a Roxburgh, gli inglesi si erano preparati ad aspettarsi un attacco su Berwick, e pertanto si concentrarono su quell'obbiettivo da difendere.\nL'assedio.\nGiacomo II di Scozia col suo esercito giunse a Berwick nel luglio del 1460, impegnandosi nella distruzione del villaggio locale dominato dagli inglesi. Quando il castello rifiut\u00f2 la resa, Giacomo inizi\u00f2 l'assedio.\nIl 3 agosto Giacomo si trovava nei pressi di uno dei cannoni del suo esercito quando diede l'ordine di sparare. Il cannone esplose ferendolo mortalmente.\nA seguito della sua morte, la moglie Maria di Gheldria ordin\u00f2 all'esercito scozzese di continuare l'assedio. Il castello si arrese il 5 agosto, senza lasciare prigionieri dal momento che a tutti i difensori venne concesso di poter abbandonare il campo di battaglia.\nConseguenze.\nDopo l'assedio, il castello risult\u00f2 distrutto al punto da non poter essere utilizzato nuovamente dagli inglesi.\nCon la morte del re, Maria di Gheldria ed il vescovo James Kennedy governarono come reggenti sino alla maggiore et\u00e0 di Giacomo III di Scozia. Durante questo periodo, Maria diede prova di essere un'abile diplomatica, ottenendo la restituzione di Berwick in cambio dell'aiuto prestato dalla Scozia alla causa dei Lancaster."}
{"id": "9154293", "revid": "1924342", "url": "https://it.wikipedia.org/wiki?curid=9154293", "title": "Wild West (Central Cee)", "text": "Wild West \u00e8 il mixtape di debutto del rapper britannico Central Cee, pubblicato il 12 marzo 2021.\nDescrizione.\nCon totale assenza di ospiti, il disco venne anticipato dai singoli \"Day in the Life\", \"Loading\", \"Pinging (6 Figures)\" e \"Commitment Issues\". In un'intervista con la rivista Complex, il rapper disse: \u00abil fatto che io sia un artista indipendente e che non abbia featuring nel disco \u00e8 una dichiarazione in s\u00e9, penso. Dice quello che io voglio che dica. Sapendo che ho fatto del mio meglio e messo insieme la migliore musica possibile, non sono troppo preoccupato per come andr\u00e0 commercialmente, purch\u00e9 sia apprezzato dalle persone che mi hanno ascoltato e supportato fino a questo punto\u00bb.\nAccoglienza.\nIl disco \u00e8 stato accolto positivamente dalla critica specializzata.\nElle Evans di \"Clash\" descrisse Central Cee come \u00abuna futura stella del rap\u00bb, affermando che il mixtape \u00abci ha consegnato una sfilza di brani di prim'ordine\u00bb; il critico di \"NME\" Nicolas-Tyrell Scott afferm\u00f2 che \"Wild West\" offre \u00abuno sguardo allettante sul futuro della drill\u00bb. Will Pritchard (\"The Guardian\") descrisse il rapper come \u00abl'uovo d'oro nella scena fiorente della UK drill\u00bb, aggiungendo che il disco gli sembr\u00f2 \u00abincisivo\u00bb.\nSuccesso commerciale.\n\"Wild West\" debutt\u00f2 al secondo posto della Official Albums Chart grazie a unit\u00e0 equivalenti ad album vendute nella prima settimana, di cui copie fisiche in formato CD. Esso fu anche il disco pi\u00f9 riprodotto digitalmente della settimana. Il mixtape \u00e8 entrato anche nella classifica irlandese, dove raggiunse la terza posizione, e in quella australiana, dove debutt\u00f2 al trentasettesimo posto."}
{"id": "9154294", "revid": "767487", "url": "https://it.wikipedia.org/wiki?curid=9154294", "title": "La croce e il coltello", "text": "La croce e il coltello (\"The Cross and the Switchblade\") \u00e8 un film del 1970 diretto da Don Murray.\nLa pellicola \u00e8 tratta dal libro autobiografico del 1963, \"La croce e il pugnale\" (\"The Cross and the Switchblade\"), scritto dal predicatore evangelico David Wilkerson.\nTrama.\nGiunto a Brooklyn, il pastore David Wilkerson cerca di convincere due bande di giovani criminali in conflitto fra loro ad abbracciare senza riserve la fede cristiana e ad intraprendere una vita onesta."}
{"id": "9154301", "revid": "123506033", "url": "https://it.wikipedia.org/wiki?curid=9154301", "title": "Consorzio Nazionale Dettaglianti", "text": ""}
{"id": "9154303", "revid": "300067", "url": "https://it.wikipedia.org/wiki?curid=9154303", "title": "Njegos Sikiras", "text": ""}
{"id": "9154304", "revid": "300067", "url": "https://it.wikipedia.org/wiki?curid=9154304", "title": "Bojan Sarcevic", "text": ""}
{"id": "9154306", "revid": "171091", "url": "https://it.wikipedia.org/wiki?curid=9154306", "title": "Rocher de la d\u00e9couverte", "text": ""}
{"id": "9154310", "revid": "171091", "url": "https://it.wikipedia.org/wiki?curid=9154310", "title": "Entdeckungsfelsen", "text": ""}
{"id": "9154311", "revid": "300067", "url": "https://it.wikipedia.org/wiki?curid=9154311", "title": "Drasko Knezevic", "text": ""}
{"id": "9154314", "revid": "300067", "url": "https://it.wikipedia.org/wiki?curid=9154314", "title": "Aleksandar Radukic", "text": ""}
{"id": "9154320", "revid": "300067", "url": "https://it.wikipedia.org/wiki?curid=9154320", "title": "Dragan Bajic", "text": ""}
{"id": "9154324", "revid": "300067", "url": "https://it.wikipedia.org/wiki?curid=9154324", "title": "Simo Atanackovic", "text": ""}
{"id": "9154326", "revid": "300067", "url": "https://it.wikipedia.org/wiki?curid=9154326", "title": "Fahro Alihodzic", "text": ""}
{"id": "9154332", "revid": "599013", "url": "https://it.wikipedia.org/wiki?curid=9154332", "title": "\u0116rving Botaka", "text": "Carriera.\nDebutta in Prem'er-Liga il 18 settembre 2021 con la maglia dell' in occasione dell'incontro vinto 3-2 contro il .\nStatistiche.\nPresenze e reti nei club.\n\"Statistiche aggiornate al 14 ottobre 2021.\""}
{"id": "9154340", "revid": "458786", "url": "https://it.wikipedia.org/wiki?curid=9154340", "title": "\u0116rving Botaka-Ioboma", "text": ""}
{"id": "9154343", "revid": "458786", "url": "https://it.wikipedia.org/wiki?curid=9154343", "title": "Erving Botaka", "text": ""}
{"id": "9154355", "revid": "1149807", "url": "https://it.wikipedia.org/wiki?curid=9154355", "title": "Episodi di World Trigger", "text": "Questa \u00e8 la lista degli episodi dell'anime World Trigger, adattamento dell'omonimo manga di Daisuke Ashihara.\n\u00c8 stata annunciata una serie anime che \u00e8 andata in onda ad ottobre 2014, l'anime \u00e8 diretto da Mitsuru Hongo e prodotto da Toei Animation che ha lanciato un sito in occasione del progetto. Il character design \u00e8 Toshihisa Kaiya mentre Kenji Kawai si occupa delle musiche. Anche l'autore prender\u00e0 parte alla creazione dell'anime aiutando nella stesura della sceneggiatura. Tomo Muranaka, Y\u016bki Kaji, Y\u016bichi Nakamura e Nao Tamura doppieranno rispettivamente Y\u016bma Kuga, Osamu Mikumo, Y\u016bichi Jin e Chika Amatori. Oltre alla serie, \u00e8 stato annunciato anche uno special che andr\u00e0 in onda durante il \"Jump Festa\" 2014. Nella maggior parte del mondo, compresa l'Italia, la serie verr\u00e0 trasmessa in streaming da Crunchyroll dal 4 ottobre. La prima sigla \u00e8 stata trasmessa dall'episodio 1 al 23 ed \u00e8 \"Girigiri \"dei \"Sonar Pocket\", per poi cambiare dall'episodio 24 al 47 in \"Ashita no Hikari\" degli \"AAA\" e dall'episodio 48 in \"Dream Trigger\" di \"Pile\". Ad un evento dedicato alla serie, \u00e8 stato annunciato un nuovo arco della serie anime, che sta andando in onda dall'11 ottobre 2015, e ha contenuti originali rispetto al manga, il titolo del nuovo arco \u00e8 .\nAl Jump Festa 2020 fu annunciata una seconda stagione che venne trasmessa dal 9 gennaio al 3 aprile 2021. I diritti internazionali sono stati riconfermati da Crunchyroll che ha pubblicato la serie in simulcast sottotitolato in vari Paesi del mondo, tra cui l'Italia.\nDurante il Jump Festa 2021, \u00e8 stato annunciato che la serie avrebbe ricevuto una terza stagione. Quest'ultima \u00e8 stata trasmessa dal 9 ottobre 2021 al 22 gennaio 2022.\nHome video.\nGiappone.\nLa prima stagione \u00e8 stata raccolta in volumi BD/DVD distribuiti in Giappone per il mercato home video dal 13 marzo 2015 al 5 ottobre 2016.\nLa seconda stagione \u00e8 stata pubblicata in Blu-ray e DVD dall'11 agosto al 29 settembre 2021."}
{"id": "9154356", "revid": "300067", "url": "https://it.wikipedia.org/wiki?curid=9154356", "title": "Filip Adamovic", "text": ""}
{"id": "9154357", "revid": "123507239", "url": "https://it.wikipedia.org/wiki?curid=9154357", "title": "Giovannina Strazza", "text": ""}
{"id": "9154364", "revid": "123625232", "url": "https://it.wikipedia.org/wiki?curid=9154364", "title": "Hugh MacDowell", "text": "Biografia.\nGli esordi.\nMcDowell ha iniziato a suonare il violoncello all'et\u00e0 di quattro anni e mezzo; all'et\u00e0 di 10 vinse una borsa di studio alla Yehudi Menuhin School. Successivamente ha frequentato il Kingsway College of Further Education, il Royal College of Music e la Guildhall School of Music and Drama. Ha suonato con la London Youth Symphony Orchestra, la London Schools Symphony Orchestra, fino al 1974, quando \u00e8 entrato nella Electric Light Orchestra, in sostituzione di Wilf Gibson.\nLa Electric Light Orchestra.\nRimase con il gruppo fino a quando Jeff Lynne non rimosse gli archi dalla formazione. McDowell \u00e8 apparso in video promozionali per l'album Discovery, nonostante non avesse suonato nel disco. Si \u00e8 esibito con la Electric Light Orchestra II nel 1991.\nGli anni successivi.\nPer un breve periodo, intorno al 1982, \u00e8 stato membro dei Radio Stars e ha registrato con il gruppo il singolo \"My Mother Said\". Successivamente, ha lavorato all'album di Simon Apple del 2004 River to the Sea, all'album di Saint Etienne del 2005 Tales from Turnpike House, all'album di Wetton Downes del 2005 Icon, ed \u00e8 apparso come artista ospite nell'album di Port Mahadia del 2007 Echoes in time. Ha anche suonato il violoncello nell'album degli Asia del 2008 Phoenix, in \"An Extraordinary Life\" e \"I Will Remember You\"."}
{"id": "9154365", "revid": "1310927", "url": "https://it.wikipedia.org/wiki?curid=9154365", "title": "Marcos Vin\u00edcius Gomes Nascimento", "text": "Carriera.\nNella stagione 2014-2015 ha giocato 4 partite nella massima serie portoghese con il , inoltre, nella stagione 2013 ha giocato una partita nella seconda divisione brasiliana con il , con il quale ha anche vinto il campionato al termine della stagione.\nStatistiche.\nPresenze e reti nei club.\n\"Statistiche aggiornate al 17 ottobre 2021.\""}
{"id": "9154367", "revid": "367445", "url": "https://it.wikipedia.org/wiki?curid=9154367", "title": "Ferrovie in Corea del Sud", "text": "Le ferrovie in Corea del Sud sono una parte integrante dell\u2019esteso sistema di trasporti nazionale, anche se secondarie rispetto alla rete stradale. Nel 2018, le linee ferroviarie hanno trasportato l\u201911,5% dell\u2019intero traffico nazionale, mentre l\u201988,3% del traffico \u00e8 avvenuto su strada. Le linee ferroviarie consistono in tutto di 4285 km di linee, di cui 3187 km sono elettrificate e 2790 km a doppio binario, e connettono ogni maggiore citt\u00e0 del paese ad eccezione di Jeju, situata nell\u2019omonima isola.\nLa principale linea ferroviaria della Corea del Sud \u00e8 la Linea Gyeongbu, che collega le due maggiori citt\u00e0 del paese, Seul e Busan, ed \u00e8 affiancata da una linea equivalente ad alta velocit\u00e0. La Linea Honam \u00e8 la seconda pi\u00f9 importante ferrovia del paese, e collega Daejeon, situata sulla Linea Gyeongbu, con Gwangju e Mokpo, nel sudovest.\nI servizi, sia passeggeri che merci, sono offerti e gestiti principalmente dalla societ\u00e0 statale Korail sotto il Ministero del territorio, delle infrastrutture e dei trasporti, mentre le infrastrutture sono gestite dalla Korea National Railway, anch\u2019essa compagnia statale, ma esistono anche linee operate da compagnie private.\nStoria.\nLa storia delle ferrovie in Corea del Sud comincia nel 1896, quando l\u2019allora regnante dinastia Joseon concesse ad una compagnia statunitense la costruzione di una linea tra Seul e Incheon. Tale concessione fu poi venduta ad una compagnia giapponese e la linea fu inaugurata tra il 1899 e il 1900. Negli anni successivi la rete fu estesa con linee che collegavano Seul con Busan nel sud e Sin\u016diju nel nord, al confine con la Cina. Queste linee furono costruite con l\u2019appoggio francese e soprattutto del Giappone, che puntava ad aumentare la propria influenza in Corea e sfruttare le ferrovie per muovere le proprie truppe verso la Manciuria durante la Guerra russo-giapponese. Dopo l\u2019annessione della Corea da parte del Giappone nel 1910 e durante il periodo coloniale, la rete ferroviaria fu ampliata per connettere ogni citt\u00e0 principale, ma gran parte delle linee furono distrutte o danneggiate durante la Guerra di Corea tra il 1950 e il 1953. Le ferrovie della Corea del Sud furono poi riparate e migliorate dall\u2019esercito degli Stati Uniti durante la ricostruzione del paese negli anni successivi alla guerra.\nNel 1963 il governo sudcoreano istitu\u00ec Korail, un'agenzia indipendente sotto il Ministero dei trasporti, alla quale fu affidata la gestione dell\u2019intero sistema. Korail si occup\u00f2 per decenni di elettrificare la rete e raddoppiare i binari nelle aree pi\u00f9 trafficate, ma tagli al bilancio limitarono la costruzione di nuove linee. Fino agli anni \u201980 le ferrovie erano usate perlopi\u00f9 per trasporto di merci e passeggeri nell\u2019area di Seul, ma le opere di elettrificazione e miglioramento delle linee, unite a nuovi treni pi\u00f9 veloci per le destinazioni prinicpali, contruibuirono all\u2019esplosione del traffico su rotaia. Nello stesso periodo inizi\u00f2 la progettazione di una linea ad alta velocit\u00e0 per connettere Seul e Busan, la cui apertura fu ritardata da varie difficolt\u00e0 tra cui la crisi finanziaria del 1997. Nel 2004 fu finalmente inaugurata la prima linea ad alta velocit\u00e0 in Corea del Sud, con il servizio Korea Train Express (KTX) tra Seul e Busan, che negli anni successivi fu ampliato ad altre delle maggiori citt\u00e0 del paese.\nGli investimenti privati nel settore ferroviario sono stati molto limitati per decenni, con solo poche linee locali operate da privati. Dal 2016 la privata SR Corporation offre un servizio ad alta velocit\u00e0 alternativo chiamato Super Rapid Train (SRT) che collega Seul con Busan e Mokpo.\nServizi.\nAlta velocit\u00e0.\nLe principali citt\u00e0 della Corea del Sud sono collegate dalla linea alta velocit\u00e0 KTX, che dopo l\u2019apertura della prima tratta nel 2004 \u00e8 stata in continua espansione, con piani futuri di raggiungere ulteriori destinazioni nel paese. Il servizio privato SRT fornisce un collegamento ad alta velocit\u00e0 alternativo tra Seul e le citt\u00e0 di Busan e Mokpo. Entrambi gli operatori utilizzano treni che possono superare la velocit\u00e0 di 300 km/h, anche se alcune linee permettono solo velocit\u00e0 fino a 260 km/h.\nServizi ordinari e turistici.\nI servizi convenzionali sono offerti tramite i treni Intercity Train Express-Saemaeul (ITX-Saemaeul), che tra il 2014 e il 2018 hanno sostituito i pi\u00f9 vecchi Saemaeul-ho. I treni pi\u00f9 lenti operanti sulle linee regionali sono quelli della classe Mugunghwa-ho, mentre alcune linee sono servite dalla classe Nuriro.\nKorail opera anche varie linee speciali che collegano le principali aree urbane con destinazioni turistiche. Tra queste linee, alcune possono portare i passeggeri verso destinazioni balneari o marittime (linee G, S e Sea Train), mentre altre raggiungono luoghi di montagna o culturali nell\u2019interno del paese (linee O, V, A), alla quale si aggiunge un treno di lusso chiamato Rail Cruise Haerang che opera su diversi itinerari che cambiano periodicamente. Inoltre, il Treno della DMZ (o Treno della Pace) ha collegato Seul con stazioni nelle vicinanze della zona demilitarizzata coreana dal 2014, ma nel 2019 il servizio \u00e8 stato temporaneamente sospeso.\nServizi internazionali.\nPrima della divisione della Corea, le linee ferroviarie permettevano di raggiungere varie destinazioni nell\u2019odierna Corea del Nord, fino al confine con la Cina. Attualmente esistono due linee che attraversano la zona demilitarizzata ma non sono in operazione. A ovest, la Linea Gyeongui parte da Seul e si dirige a nord fino a Dorasan, vicino al confine, dove si conclude il servizio ordinario, ma la ferrovia continua connettendosi alla rete nordcoreana a Kaes\u014fng. La Linea Donghae Bukbu si trova invece lungo la costa orientale. Entrambe le linee erano in operazione prima della divisione della Corea e furono riaperte per un breve periodo tra il 2007 e il 2008, prima di essere chiuse dalle autorit\u00e0 nordcoreane. Mentre la Linea Gyeongui \u00e8 stata usata solo per il trasporto di merci, la Linea Donghae Bukbu ha brevemente permesso a turisti del Sud di raggiungere la Regione Turistica di K\u016dmgangsan in Corea del Nord. Sin dalla chiusura delle due linee sono in atto trattative per la riapertura, con la proposta di un\u2019eventuale estensione fino al confine con la Russia e una connessione con la Ferrovia Transiberiana, che permetterebbe a merci provenienti dall\u2019Europa di raggiungere la Corea del Sud, e viceversa, interamente su rotaia.\nPur non essendoci un collegamento tra le ferrovie coreane e quelle giapponesi, una collaborazione tra Korail e JR West permette di avere biglietti di KTX e Shinkansen scontati se in possesso di un biglietto del traghetto tra Corea del Sud e Giappone. Era stata proposta la costruzione di un tunnel che colleghi i due paesi sotto lo Stretto di Corea ma l'opera non \u00e8 attualmente in progetto."}
{"id": "9154368", "revid": "1702319", "url": "https://it.wikipedia.org/wiki?curid=9154368", "title": "Levittown (disambigua)", "text": ""}
{"id": "9154373", "revid": "1702319", "url": "https://it.wikipedia.org/wiki?curid=9154373", "title": "Lewes (disambigua)", "text": ""}
{"id": "9154375", "revid": "287204", "url": "https://it.wikipedia.org/wiki?curid=9154375", "title": "Teatro El C\u00edrculo", "text": "Il Teatro El C\u00edrculo \u00e8 un importante teatro della citt\u00e0 argentina di Rosario, situata nella provincia di Santa Fe. Nei suoi sotterranei \u00e8 ospitato il museo d'arte sacra \"Eduardo Barnes\".\nStoria.\nNel 1888 la \"Sociedad An\u00f3nima Teatro La Opera\" avvi\u00f2 la costruzione di un teatro lirico nel centro di Rosario. Tuttavia, a causa di mancanza di fondi, i lavori dovettero ben presto essere fermati. L'anno seguente l'impresario d'origine tedesca Emil O. Schiffner acquis\u00ec la compagnia \"La Opera\" con l'intento di portare a termine la costruzione del teatro. Il progetto, affidato all'ingegnere George Goldammer, esperto di acustica, fu leggermente modificato. Per decorare gli interni con stucchi ed affreschi vennero contattati alcuni artisti italiani come Luigi Levoni, Salvatore Zaino e Giuseppe Carmignani. Quest'ultimo realizz\u00f2 anche il sipario ispirandosi a quello del Teatro Regio di Parma.\nIl teatro fu inaugurato il 7 giugno 1904 con la messa in scena dell'opera \"Otello\" di Giuseppe Verdi.\nNei primi anni quaranta si pavent\u00f2 l'ipotesi di una demolizione del teatro Opera. Cos\u00ec nel 1943 l'associazione culturale \"El C\u00edrculo\" decise di acquisire lo stabile non solo per salvarlo dallo smantellamento, ma anche per impiantarvici la propria sede.\nTra il 1998 ed il 2004 furono realizzati importanti lavori di consolidamento e restauro degli interni, senza tuttavia modificare l'aspetto originale della struttura. Nel 2005 furono realizzate opere di sistemazione del tetto contro le infiltrazioni d'acqua."}
{"id": "9154378", "revid": "300067", "url": "https://it.wikipedia.org/wiki?curid=9154378", "title": "Aljaz Bratec", "text": ""}
{"id": "9154380", "revid": "1544245", "url": "https://it.wikipedia.org/wiki?curid=9154380", "title": "Mercedes-Benz Econic", "text": "Il Mercedes-Benz Econic, noto come Freightliner EconicSD nel mercato dell'America del Nord, \u00e8 una gamma di autocarri con ingresso ribassato prodotta dall'azienda tedesca Daimler Trucks con marchio Mercedes-Benz. Viene impiegato principalmente nella gestione dei rifiuti, nei vari corpi di vigili del fuoco e per servizi aeroportuali.\nTecnica.\nIl telaio dell'Econic, ricavato dal Mercedes-Benz Citaro, \u00e8 strutturato per facilitare il montaggio delle sovrastrutture ed \u00e8 disponibile con passo da 3,45 a 5,7 metri e una massa a pieno carico da 18 a 32 tonnellate. La cabina di guida fu progettata da Sachsenring.\nLa seconda generazione, lanciata nel 2014, monta nella versione Diesel un motore in linea a sei cilindri Mercedes-Benz OM 936 LA alimentato a gasolio con AdBlue e una potenza massima da 200 kiloWatt (272 cavalli vapore) a 260 kiloWatt (354 cavalli vapore) mentre nella versione NGT monta un motore Mercedes-Benz M936G alimentato a gas naturale compresso con potenza massima di 222 kiloWatt (302 cavalli vapore). In tutte le sue versioni il motore \u00e8 affiancato da un cambio automatico a sei marce.\nDiffusione.\nDiversi esemplari sono stati venduti in Regno Unito tra cui si annoverano: 43 Econic (38 2630 L, tre 1827 L e due 3235 L) per Biffa, cinque 2630 LS per J&amp;B Recycling e due 1830 LL per Transport for Wales."}
{"id": "9154385", "revid": "1702319", "url": "https://it.wikipedia.org/wiki?curid=9154385", "title": "Monte Cinto (disambigua)", "text": ""}
{"id": "9154389", "revid": "298229", "url": "https://it.wikipedia.org/wiki?curid=9154389", "title": "Joseph Fahnbulleh", "text": "Biografia.\nNato nel Minnesota, da genitori liberiani, Fahnbulleh si \u00e8 avvicinato allo sport durante gli anni scolastici. Iscritto all'Universit\u00e0 della Florida, ha vinto nel 2021 il titolo NCAA nei 200 metri piani.\nNel giugno 2021 ha ottenuto l'eleggibilit\u00e0 nelle competizioni internazionali per rappresentare la Liberia. Ha preso parte ai Giochi olimpici di , classificandosi quinto nella finale dei 200 metri piani con un nuovo record nazionale. Nel corso della manifestazione \u00e8 stato portabandiera della delegazione nel corso della cerimonia d'apertura dei Giochi, "}
{"id": "9154391", "revid": "1924342", "url": "https://it.wikipedia.org/wiki?curid=9154391", "title": "You Are the Reason", "text": "You Are the Reason \u00e8 un singolo del cantante britannico Calum Scott, pubblicato il 17 novembre 2017. Il singolo ha venduto oltre 5 milioni di copie nel mondo, ed il video del brano, girato a Kiev, in Ucraina, ha generato pi\u00f9 di 700 milioni di visualizzazioni su YouTube. \u00c8 stata anche realizzata una versione alternativa che vede Scott impegnato in duetto con Leona Lewis."}
{"id": "9154393", "revid": "1185701", "url": "https://it.wikipedia.org/wiki?curid=9154393", "title": "Trofeo Matteotti 2003", "text": "Il Trofeo Matteotti 2003, cinquantottesima edizione della corsa, si svolse il 6 luglio 2003 su un percorso di 188,5\u00a0km. La vittoria fu appannaggio dell'italiano Filippo Pozzato, che complet\u00f2 il percorso in 4h37'07\", precedendo i connazionali Alessandro Spezialetti e Claudio Bartoli."}
{"id": "9154395", "revid": "300067", "url": "https://it.wikipedia.org/wiki?curid=9154395", "title": "Miha Skedelj", "text": ""}
{"id": "9154398", "revid": "300067", "url": "https://it.wikipedia.org/wiki?curid=9154398", "title": "Ziga Samar", "text": ""}
{"id": "9154399", "revid": "131145", "url": "https://it.wikipedia.org/wiki?curid=9154399", "title": "Maria Bravin", "text": "Biografia.\nMaria Bravin ha iniziato la sua carriera sportiva con il nuoto, conquistando tre bronzi e oro ai mondiali universitari nel 1927 e tre ori e quattro bronzi ai campionati italiani di nuoto tra il 1928 e il 1930.\nNel 1929 conquist\u00f2 la sua prima medaglia d'oro ai campionati italiani di atletica leggera, sulla distanza dei 400 metri piani, risultato che triplic\u00f2 nel 1930, quando ottenne tre medaglie d'oro e una d'argento.\nNel 1931 fu campionessa italiana delle staffette 4\u00d775 e 4\u00d7100 metri. Quello stesso anno partecip\u00f2 alle cosiddette Olimpiadi della Grazia, dove conquist\u00f2 la medaglia d'argento della staffetta 4\u00d775 metri, il quarto posto nei 200 metri piani e nella staffetta svedese e le semifinali dei 100 metri piani e della staffetta 4\u00d7100 metri.\nNel 1932 conquist\u00f2 altre due medaglie d'oro ai campionati italiani di atletica leggera nelle staffette 4\u00d775 e 4\u00d7100 metri, alle quali si aggiunse un altro oro ai campionati italiani del 1933, sempre nella staffetta 4\u00d7100 metri, insieme a due argenti nei 100 metri piani e nel getto del peso."}
{"id": "9154400", "revid": "458786", "url": "https://it.wikipedia.org/wiki?curid=9154400", "title": "John Tolkin", "text": "Carriera.\nCresciuto nel settore giovanile del , debutta in Major League Soccer l'8 maggio 2021 in occasione del match vinto 2-0 contro il .\nStatistiche.\nPresenze e reti nei club.\n\"Statistiche aggiornate al 17 ottobre 2021.\""}
{"id": "9154419", "revid": "729019", "url": "https://it.wikipedia.org/wiki?curid=9154419", "title": "Battaglia di Hornshole", "text": "La battaglia di Hornshole fu un combattimento svoltosi nel 1514 tra un gruppo di razziatori inglesi e la popolazione proveniente da Hawick.\nDopo la battaglia di Flodden dell'anno precedente, quasi un terzo degli uomini dell'esercito scozzese era stato ucciso, rendendo il confine con l'Inghilterra estremamente vulnerabile. Le forze inglesi al comando di lord Dacre si accamparono ad Hornshole, a circa 2 miglia da Hawick. Al villaggio giunse poco dopo la notizia che si trattava di un gruppo armato pronto a compiere scorribande nell'area. I giovani del villaggio raccolsero le loro armi per confrontarsi col nemico, attaccando di notte e sconfiggendo i razziatori.\nLa battaglia oggi.\nDurante la battaglia, la bandiera sotto la quale combattevano i razziatori inglesi venne presa come trofeo dai vincitori. Attualmente lo stemma della citt\u00e0 di Hawick riporta la data \"1514\" in ricordo dell'anno di questa vittoria."}
{"id": "9154422", "revid": "599013", "url": "https://it.wikipedia.org/wiki?curid=9154422", "title": "Shalysa Wray", "text": "Biografia.\nNata sull'isola di Grand Cayman, Wray \u00e8 stata ingaggiata a competere nei circuiti NCAA dalla Kansas State University.\nNel 2021 ha preso parte ai Giochi olimpici di , fermandosi in batteria della gara dei 400 metri ostacoli."}
{"id": "9154426", "revid": "1603714", "url": "https://it.wikipedia.org/wiki?curid=9154426", "title": "Antpendio", "text": ""}
{"id": "9154429", "revid": "729019", "url": "https://it.wikipedia.org/wiki?curid=9154429", "title": "Battaglia di Haddon Rig", "text": "La battaglia di Haddon Rig fu una battaglia combattuta a tre miglia ad est di Kelso, al confine tra Scozia e Inghilterra, il 24 agosto 1542, durante il regno di Giacomo V di Scozia. L'esercito inglese era guidato da Robert Bowes, vice guardiano della East March inglese. Lo scontro risult\u00f2 in una significativa vittoria per gli scozzesi, ma venne adombrato dalla disastrosa sconfitta degli stessi scozzesi nella battaglia di Solway Moss nel novembre di quell'anno.\nIl borgo medievale di Haddon Rig corrisponde all'attuale citt\u00e0 di Hadden, nel Roxburghshire; all'epoca era circondato da terre agricole.\nEnrico d'Inghilterra, disgustato dai legami che suo nipote il re di Scozia aveva intessuto con la Francia, si risolse ad invadere la Scozia per mare e per terra. Riusc\u00ec a radunare un considerevole esercito presso il confine scozzese lo pose al comando di sir Robert Bowes, uno dei suoi tutori, del conte di Angus e dei suoi fratelli. Giacomo di Scozia, per contro, nomin\u00f2 il conte di Huntly quale comandante del suo esercito per l'operazione, affidandogli la guida di 10.000 uomini in tutto di cu ad ogni modo solo un quinto venne utilizzato nello scontro; con lui si trovava il suo luogotenente, sir Walter Lindsay di Torphichen, giudicato eccellente ufficiale.\nIl conte di Huntly si serv\u00ec di un sistema di spie al suo servizio per ottenere quante pi\u00f9 informazioni sul nemico e sulle sue posizioni. L'esercito inglese continuava a rimanere nelle sue posizioni, ma la nobilt\u00e0 scozzese si era risolta a non attaccare questo esercito per non dare adito a svolgere atti preventivi, ovvero volevano assicurarsi che gli inglesi varcassero davvero il confine per non creare una crisi diplomatica con l'Inghilterra. Huntly venne informato dell'avanzata degli inglesi ed il 24 agosto si fece trovare ad Haddon Rig dove si ebbe poi lo scontro tra le due fazioni. La mattina gli inglesi si trovarono davanti le truppe scozzesi schierate. Torphichen, con un corpo i 2000 uomini, avanz\u00f2 verso il nemico con una tale furia da assicurarsi da solo la vittoria. Pi\u00f9 di 2000 furono i morti per gli inglesi, e 600 furono i prigionieri, tra cui il generale Bowes, sir William Mowbray, e circa sessanta baroni dell'Inghilterra settentrionale; il conte di Angus riusc\u00ec a sfuggire col suo cavallo. Le perdite per gli scozzesi furono cos\u00ec minime da non venire nemmeno menzionate nelle cronache."}
{"id": "9154430", "revid": "439868", "url": "https://it.wikipedia.org/wiki?curid=9154430", "title": "Wembstad", "text": ""}
{"id": "9154435", "revid": "447535", "url": "https://it.wikipedia.org/wiki?curid=9154435", "title": "Tunnel della Valfontanabuona", "text": ""}
{"id": "9154436", "revid": "439868", "url": "https://it.wikipedia.org/wiki?curid=9154436", "title": "Wahlqvist", "text": ""}
{"id": "9154437", "revid": "1310927", "url": "https://it.wikipedia.org/wiki?curid=9154437", "title": "Josip Bari\u0161i\u0107 (calciatore 1983)", "text": "Carriera.\nClub.\nIl 28 gennaio 2011 si accasa tra le file dell' firmando un contratto dalla durata di tre anni e mezzo. Il 5 marzo seguente fa il suo debutto con i \"Bili\" disputando da titolare il match esterno di campionato vinto contro il (0-2).\nNazionale.\nNel 2010 ha giocato una partita nella nazionale bosniaca."}
{"id": "9154438", "revid": "247222", "url": "https://it.wikipedia.org/wiki?curid=9154438", "title": "Biffa", "text": "Biffa plc \u00e8 un'azienda britannica attiva nel settore della gestione dei rifiuti. Copre il 95% dei codici postali del paese ed \u00e8 il maggior operatore britannico nel campo della gestione dei rifiuti. \u00c8 quotata presso la Borsa di Londra nell'indice FTSE 250.\nStoria.\nFu fondata nel 1912 come Richard Biffa Ltd. da Richard Henry Biffa e dopo una lunga fase di espansione fu acquisita nel 1971 da British Electric Traction (BET).\nNel 2021 ha acquisito per 82,5 milioni di sterline Company Shop Group, il maggior operatore di redistribuzione di cibo e prodotti per la casa in surplus."}
{"id": "9154439", "revid": "110157", "url": "https://it.wikipedia.org/wiki?curid=9154439", "title": "Cattedrale di Lomas de Zamora", "text": "La cattedrale di Nostra Signora della Pace (\"Catedral de Nuestra Se\u00f1ora de la Paz\" in spagnolo) \u00e8 il principale edificio di culto cattolico della citt\u00e0 argentina di Lomas de Zamora, nell'area metropolitana della grande Buenos Aires. La chiesa \u00e8 sede della diocesi di Lomas de Zamora.\nStoria.\nL'edificio sorge su un terreno donato alla locale municipalit\u00e0 nel 1860 da Victorio Grigera. Il 16 gennaio di quello stesso anno fu posta la prima pietra della chiesa dal capo di gabinetto dello stato di Buenos Aires Bartolom\u00e9 Mitre. I lavori furono condotti dagli architetti italiani Nicola e Giuseppe Canale. La chiesa fu aperta al culto il 22 gennaio 1865. Nonostante l'apertura risultavano mancanti ancora alcune sezioni dell'edificio. Nel 1898 iniziarono cos\u00ec una serie di lavori che videro la realizzazione della crociera, della cupola e del presbiterio."}
{"id": "9154443", "revid": "300067", "url": "https://it.wikipedia.org/wiki?curid=9154443", "title": "Vladimir Anzulovic", "text": ""}
{"id": "9154445", "revid": "1442080", "url": "https://it.wikipedia.org/wiki?curid=9154445", "title": "Nikita Krivcov", "text": "Carriera.\nDebutta in Prem'er-Liga il 13 settembre 2021 con la maglia del in occasione dell'incontro pareggiato 1-1 contro il .\nStatistiche.\nPresenze e reti nei club.\n\"Statistiche aggiornate al 2 ottobre 2021.\""}
{"id": "9154448", "revid": "447535", "url": "https://it.wikipedia.org/wiki?curid=9154448", "title": "Tunnel della Val Fontanabuona", "text": ""}
{"id": "9154449", "revid": "33751", "url": "https://it.wikipedia.org/wiki?curid=9154449", "title": "Bahrein Riffa Club", "text": ""}
{"id": "9154452", "revid": "300067", "url": "https://it.wikipedia.org/wiki?curid=9154452", "title": "Petar Maric", "text": ""}
{"id": "9154455", "revid": "203463", "url": "https://it.wikipedia.org/wiki?curid=9154455", "title": "Istituto Adriano Olivetti", "text": ""}
{"id": "9154456", "revid": "810736", "url": "https://it.wikipedia.org/wiki?curid=9154456", "title": "Isole nella Rete", "text": "Isole nella rete (\"Islands in the Net\") \u00e8 un romanzo thriller fantascientifico in stile postcyberpunk dello scrittore statunitense Bruce Sterling, pubblicato nel 1988.\nNel 1989 il romanzo ha vinto il Premio John Wood Campbell Memorial, ottenendo nello stesso anno una nomination al Premio Hugo per il miglior romanzo, classificandosi inoltre al terzo posto per il Premio Locus per il miglior romanzo."}
{"id": "9154457", "revid": "757396", "url": "https://it.wikipedia.org/wiki?curid=9154457", "title": "Victoria Libertas Pallacanestro 2021-2022", "text": "Questa voce raccoglie le informazioni riguardanti la Victoria Libertas Pallacanestro nelle competizioni ufficiali della stagione 2021-2022.\nStagione.\nLa stagione 2021-2022 della Victoria Libertas Pallacanestro, sponsorizzata Carpegna Prosciutto, \u00e8 la 63\u00aa nel massimo campionato italiano di pallacanestro, la Serie A.\nRoster.\n\"Aggiornata al 20 luglio 2021.\""}
{"id": "9154458", "revid": "767487", "url": "https://it.wikipedia.org/wiki?curid=9154458", "title": "Tutti conoscono Susanna", "text": "Tutti conoscono Susanna (If You Knew Susie) \u00e8 un film commedia americano del 1948, diretto da Gordon Douglas e scritto da Warren Wilson, Oscar Brodney, Bud Pearson e Lester A. White. Il film \u00e8 stato prodotto e interpretato da Eddie Cantor nel suo ultimo ruolo da protagonista in un lungometraggio. \u00c8 uscito negli Stati Uniti il 7 febbraio 1948 per RKO Pictures.\nTrama.\nSam e Susanna Parker, marito e moglie e artisti di vaudeville, si ritirano e tornano nella storica casa di famiglia di Sam, nel New England, per stare con i loro figli. I due trasformano la casa del XVII secolo in un hotel con intrattenimento che mette la comunit\u00e0 contro di loro. Il figlio di Sam e Susanna, Junior, affronta il bullismo e il ridicolo perch\u00e9 il suo antenato era \"il primo renitente alla leva d'America\" nella guerra d'indipendenza americana. Il boicottaggio cittadino della locanda dei Parker costringe Sam e Susanna a vendere la casa e a mettere all'asta i mobili antichi di famiglia. Spostando un armadio, si scopre una rientranza nel muro che contiene una lettera all'antenato di Sam da parte di George Washington, che lo ringrazia per i suoi servizi come violatore del blocco inglese, in modo da portare le munizioni necessarie all'esercito continentale. Una parte aggiuntiva della lettera risulta illeggibile.\nLa coppia si reca a Washington DC per verificare se il documento \u00e8 autentico. Gli Archivi Nazionali non solo dimostrano che lo \u00e8, ma possiedono una copia identica, archiviata in modo errato, che riporta la parte illeggibile della copia di Sam. Essa dichiara che il nuovo governo americano pagher\u00e0 all'antenato di Sam o ai suoi discendenti \u00a3 10.000 con interessi composti per le munizioni trasportate: il calcolo totale \u00e8 di sette miliardi di dollari moderni, che attirano l'attenzione dei media e dei criminali.\nAccoglienza.\nIl film ha registrato una perdita di $ 490.000."}
{"id": "9154460", "revid": "1971044", "url": "https://it.wikipedia.org/wiki?curid=9154460", "title": "If You Knew Susie (film)", "text": ""}
{"id": "9154465", "revid": "1442080", "url": "https://it.wikipedia.org/wiki?curid=9154465", "title": "Danylo Krav\u010duk", "text": "Carriera.\nCresciuto nel settore giovanile dell', nel 2018 viene acquistato a titolo definitivo dal . Debutta in prima squadra il 12 marzo 2020 in occasione del match di Kubok Ukra\u00efny vinto 1-0 contro il .\nStatistiche.\nPresenze e reti nei club.\n\"Statistiche aggiornate al 17 ottobre 2021.\""}
{"id": "9154477", "revid": "123511439", "url": "https://it.wikipedia.org/wiki?curid=9154477", "title": "Ayrowm", "text": ""}
{"id": "9154483", "revid": "1745361", "url": "https://it.wikipedia.org/wiki?curid=9154483", "title": "Hengest del Kent", "text": ""}
{"id": "9154484", "revid": "1745361", "url": "https://it.wikipedia.org/wiki?curid=9154484", "title": "Horsa del Kent", "text": ""}
{"id": "9154488", "revid": "123511772", "url": "https://it.wikipedia.org/wiki?curid=9154488", "title": "A\u010da\u01f0owr", "text": ""}
{"id": "9154491", "revid": "123511888", "url": "https://it.wikipedia.org/wiki?curid=9154491", "title": "A\u010d\u0323arkowt", "text": ""}
{"id": "9154494", "revid": "123511976", "url": "https://it.wikipedia.org/wiki?curid=9154494", "title": "A\u0121avnavank\u2019", "text": ""}
{"id": "9154495", "revid": "1543377", "url": "https://it.wikipedia.org/wiki?curid=9154495", "title": "Blackdown Hills", "text": "Le Blackdown Hills sono una catena di colline lungo il confine tra Somerset e Devon, nell'Inghilterra sud-occidentale, individuata come Area of Outstanding Natural Beauty (AONB) nel 1991.\nL'altopiano \u00e8 dominato da dure bande di rocce sedimentarie di \"Upper Greensand\" con alcuni residui di gesso, ed \u00e8 attraversata da valli fluviali. Le colline ospitano una vasta gamma di fauna selvatica che ha portato a designare in esse 16 siti di speciale interesse scientifico (SSSI).\nNelle Blackdown ci sono prove di occupazione umana fin dall'et\u00e0 del ferro. Alcune fortificazioni presenti includono i resti di antiche fortificazioni, motte castrali normanne e aerodromi della Seconda Guerra Mondiale. Ci sono anche edifici religiosi come l'Abbazia di Dunkeswell e le chiese dei villaggi. \nLe colline sono attraversate da una rete di strade secondarie con importanti vie di comunicazione tra cui l'autostrada M5 che corre intorno alla periferia.\nRegione naturale.\nLe Blackdown formano una regione naturale che \u00e8 stata designata come \"area di carattere nazionale n. 147\" dal Natural England, l'ente pubblico responsabile dell'ambiente naturale dell'Inghilterra.\nLe regioni naturali limitrofe sono: Devon Redlands a ovest, Vale of Taunton e Quantock Fringes a nord, Mid Somerset Hills a nord-est, Yeovil Scarplands a est e Marshwood e Powerstock Vales a sud-est.\nGeografia fisica.\nA cavallo del confine tra Somerset e Devon, le AONB delle \"Blackdown Hills\" coprono un'area di . Le colline raggiungono il loro punto pi\u00f9 alto di 315 a Staple Hill nel Somerset. Le colline nella parte meridionale dell'area, vicino a Honiton nel Devon, sono pi\u00f9 dolci. Le \"Blackdown Hills\" sono un'area scarsamente popolata; gran parte del terreno \u00e8 utilizzato per l'allevamento lattiero-caseario.\nIl fiume Culm nasce da una sorgente vicino a Culmhead e scorre verso ovest attraverso Hemyock, poi Culmstock fino a Uffculme prima di unirsi al fiume Exe alla periferia nord-occidentale di Exeter . \nSi pensa che il nome del fiume significhi \"nodo\" o \"cravatta\", in riferimento alle curve e alle anse che forma lungo il suo corso, oppure deriva da un nome di fiume celtico \"che significa ruscello tortuoso\". \nIl fiume Otter nasce vicino a Otterford, dove un ruscello alimenta i laghi di Otterhead. Quindi scorre verso sud per attraverso l'East Devon fino al Canale della Manica all'estremit\u00e0 occidentale della Baia di Lyme. La falda acquifera di arenaria del Permiano e del Triassico nella Otter Valley \u00e8 una delle pi\u00f9 grandi fonti di acque sotterranee del Devon, che fornisce acqua potabile a Taunton . \nGli altri fiumi sono il fiume Yarty e il Corry Brook.\nI villaggi nella parte settentrionale delle colline del Somerset sono: Staple Fitzpaine, Buckland St Mary, Whitestaunton, Wambrook e Churchstanton. \nL'area pi\u00f9 ampia e pi\u00f9 meridionale del Devon comprende Dunkeswell, Luppitt, Upottery, Smeatharpe, Hemyock, Blackborough, Yarcombe, Membury, Stockland, Sheldon, Cotleigh e Chardstock.\nTerritorio.\nLa geologia delle Blackdown Hills, insieme all'adiacente AONB Est Devon, unica nel sud-ovest dell'Inghilterra, fa parte dell'unico esteso affioramento di Upper Greensand nella regione.\nLe Blackdown Hills formano un altopiano pianeggiante dominato da bande dure di arenaria, costituite da argilla con selci, di Upper Greensand con alcuni residui di gesso. Le rocce del Cretaceo poggiano su letti erosi del Giurassico e del Triassico, con un affioramento di letti retici. Nelle zone occidentali l'Upper Greensand \u00e8 privo di materiale calcareo ma le sabbie restituiscono fossili di bivalvi marini e gasteropodi (lumache) conservati nella silice . Un'elevata percentuale dei versanti pi\u00f9 ripidi delle Blackdown \u00e8 interessata da frane, in particolare la lunga scarpata settentrionale della catena. Tipicamente sono presenti depositi di argille, sabbie e ghiaie di origine locale rinvenuti al di sotto dei tratti di versante interessati.\nClima.\nInsieme al resto del sud-ovest dell'Inghilterra, le Blackdown Hills hanno un clima temperato generalmente pi\u00f9 umido e mite rispetto al resto dell'Inghilterra.\nLa temperatura media \u00e8 di circa 10 \u00b0C e mostra una variazione stagionale e una diurna, ma a causa dell'effetto temperante del mare, l'escursione \u00e8 minore rispetto alla maggior parte delle altre parti del Regno Unito. Gennaio \u00e8 il mese pi\u00f9 freddo con temperature minime medie tra 1 \u00b0C e 2 \u00b0C. Luglio e agosto sono i mesi pi\u00f9 caldi, con massimi giornalieri medi intorno a 21\u00b0C. Dicembre \u00e8 normalmente il mese pi\u00f9 nuvoloso e giugno il pi\u00f9 soleggiato. L'alta pressione sulle Azzorre porta spesso cieli sereni nel sud-ovest dell'Inghilterra, soprattutto in estate.\nIl sole medio annuo ammonta a circa 1.600 ore.\nLe precipitazioni tendono ad essere associate alle depressioni atlantiche o alla convezione. In estate, la convezione causata dal riscaldamento solare della superficie a volte forma nuvole di pioggia e una grande percentuale di pioggia cade da rovesci e temporali in questo periodo dell'anno. La piovosit\u00e0 media \u00e8 di circa 900\u20131500 mm. Sono tipici circa 10-20 giorni di nevicata. \nDa novembre a marzo, le velocit\u00e0 medie del vento sono pi\u00f9 alte; i venti sono pi\u00f9 deboli da giugno ad agosto. La direzione del vento predominante \u00e8 da sud-ovest.\nEcologia.\nNelle \"Blackdown Hills\" ci sono 16 siti di interesse scientifico speciale (SSSI) che vanno dai del Black Down e Sampford Commons alla fossa di Reed Farm con poco meno di 1 ettaro. Questa designazione di conservazione britannica \u00e8 amministrata in Inghilterra dal Natural England per aree con caratteristiche ecologiche significative ritenute degne di protezione da uno sviluppo inappropriato o da altri danni e (dal 2000) dall'incuria, ai sensi del \"Countryside and Rights of Way Act 2000\" . In totale coprono , ovvero poco meno del 2% dell'AONB. English Nature, ente predecessore di Natural England, ha giudicato positivamente la gestione del 79% di questi SSSI.\nLe praterie, le brughiere, i prati e le paludi supportano vaste popolazioni di uccelli come barbagianni (\"Tyto alba\") e succiacapre (\"Caprimulgus europaeus\"), con farfalle tra cui la galatea (\"Melanargia galathea\"), l'argo verde (\"Callophrys rubi\" ) e la farfalla custode (\"Pyronia tithonus\"). \nLa flora comprende l'orchidea maculata della brughiera (\"Dactylorhiza maculata\"), il finocchio acquatico comune (\"Oenanthe pimpinelloides\"), l'orchidea dalle ali verdi ( \"Anacamptis morio\" ), l'erica (\"Calluna vulgaris)\" , la pedicularia (\"Pedicularis sylvatica\") e il trifoglio ( \"Lotus corniculatus )\". Le siepi e boschi sono costituiti da frassino, nocciolo \"(Corylus avellana),\" salice grigio \"(Salix cinerea)\" e farnia \"(Quercus robur),\" abitati da popolazioni di moscardino \"(Muscardinus avellanarius),\" lucertola comune, lucherino, iris puzzolente \"(Iris foetidissima\" ) e farfalla viola \"(Quercusia quercus\"). I fiumi e i torrenti ospitano il martin pescatore, la lontra e il pipistrello di Daubenton .\nBlackdown e Sampford Commons hanno ampi esempi sopravvissuti di habitat di brughiere e praterie paludose che si sono sviluppate sui suoli acidi sopra le Greensand e le Keuper Marls delle Blackdown Hills. La brughiera ospita una tipica fauna invertebrata, tra cui un'ampia variet\u00e0 di specie di farfalle, e con ragni particolarmente abbondanti. Il sito \u00e8 importante a livello regionale per gli uccelli che favoriscono gli habitat della brughiera. \n\"Quants\", una radura erbosa in una piantagione forestale ben nota per le sue farfalle tra cui il duca di Borgogna, la fritillaria di palude e la bianca di bosco, \u00e8 candidata ad Area Speciale di Conservazione (cSAC). Queste aree sono designate dalla Direttiva Habitat della Commissione Europea (92/43/CEE) come habitat importanti a livello internazionale.\nOrigini del nome.\nGriffith e Weddel (1996, p.33) attribuiscono l'origine del nome \u201cBlackdown Hills\u201d all'attivit\u00e0 industriale legata all'estrazione del ferro svolta in loco durante l'occupazione dei Romani.\nStoria.\nStudi paleoambientali hanno dimostrato che il materiale organico ha cominciato ad accumularsi sulle Blackdown Hills nei periodi Mesolitico e Neolitico con aree di prati aperti, prati con piccole componenti boschive identificate. Ci sono diversi siti di sepoltura dell'et\u00e0 del bronzo tra cui Robin Hood's Butts vicino a Otterford.\nSiti archeologici degni di nota includono le fortezze collinari dell'et\u00e0 del ferro a Membury Castle, Hembury e Castle Neroche. Hembury \u00e8 un recinto rialzato risalente al neolitico vicino a Honiton; risale alla fine del quinto e all'inizio del quarto millennio a.C. e si crede che sia stata la capitale della trib\u00f9 dei Dumnonii. Il forte \u00e8 situato su un promontorio a nord e si affaccia sul fiume Otter, Devon a circa 178 . Ha dato il nome ad alcune delle prime ceramiche neolitiche della Gran Bretagna meridionale. Nello stesso sito fu in seguito costruito un forte collinare dell'et\u00e0 del ferro. Sono state trovate prove archeologiche sul sito dell'occupazione militare romana, che suggeriscono l'esistenza di un forte all'interno del sito risalente all'et\u00e0 del ferro.\nSulle Blackdown Hills sono stati identificati quattordici recinti di pendii collinari, risalenti all'et\u00e0 del ferro, e a Hemyock sono stati trovati resti preistorici risalenti al 100 a.C. circa.\nEvidenze scientifiche suggeriscono che l'area delle Blackdown Hills fosse una zona discretamente industriale durante il periodo romano-britannico. I minerali di ferro locali venivano fusi a Hemyock in piccoli \"bloomeries\" (forni) per produrre ferro puro; tale attivit\u00e0 si \u00e8 protratta fino al Medioevo.\nA Simonsburrow una battaglia tra i nativi britannici e l'esercito sassone di re Ine pose fine temporaneamente all'espansione del re a ovest. Secondo la \"Cronaca anglosassone\" nel 710 Ine e Nothhelm combatterono contro Geraint di Dumnonia e che ques'ultimo, come afferma John of Worcester, fu ucciso nella battaglia. L'avanzata di Ine gli port\u00f2 il controllo di quello che oggi \u00e8 Devon, diventando il fiume Tamar il nuovo confine con la Dumnonia.\nNel 1630 furono fatti dei primi tentativi di recintare parti delle Blackdown da parte di Carlo I, tuttavia questa iniziativa fu contrastata dal signore locale e dalla gente del luogo. Carlo I riusc\u00ec a recintare e presto li vendette, ma molte delle siepi e delle recinzioni furono rimosse durante la guerra civile inglese. Questo fu seguito da ulteriori tentativi di recinzione nel 1658, ma ancora una volta solo un terzo fu chiuso con successo, situazione che rimase fino al 1833, quando il resto delle colline fu recintato.\nMonumenti e luoghi d'interesse.\nAppena a nord di Culmstock, a Culmstock Beacon, si trova uno di una catena di fari costruiti in et\u00e0 elisabettiana come presidio di avvistamento della possibile invasione dell'Armata spagnola .\nGoverno e politica.\nLe Blackdown Hills, dal 1991, sono state designate come Area of Outstanding Natural Beauty (AONB). Poich\u00e9 hanno la stessa qualit\u00e0 paesaggistica, gli AONB possono essere paragonati ai parchi nazionali dell'Inghilterra e del Galles . Gli AONB sono creati in base alla stessa legislazione dei parchi nazionali : National Parks and Access to the Countryside Act 1949 . Tuttavia, i parchi nazionali, a differenza degli AONB, hanno le proprie autorit\u00e0 e hanno poteri legali speciali per prevenire uno sviluppo antipatico. Al contrario, ci sono obblighi legali molto limitati imposti alle autorit\u00e0 locali all'interno di un AONB. Un'ulteriore regolamentazione e protezione degli AONB \u00e8 stata aggiunta dal Countryside and Rights of Way Act 2000.\nLa popolazione totale dell'AONB di Blackdown Hills nel 2001 era di 13.300 abitanti; di cui 10.500 vivono nel Devon e 2.800 nel Somerset. \nMolti dei villaggi hanno i propri consigli parrocchiali che hanno una certa responsabilit\u00e0 sulle questioni locali. \nLe Blackdown Hills sono gestite da una partnership di enti pubblici, organizzazioni locali e gruppi di volontariato con un interesse attivo per la collina. I finanziamenti sono forniti dai consigli delle contee di Devon e Somerset , East Devon, Mid Devon, South Somerset e Taunton Deane Councils e Natural England.\nL'AONB si trova a cavallo dei confini di tre circoscrizioni parlamentari: Tiverton e Honiton, Taunton Deane e Yeovil.\nInfrastrutture e trasporti.\nStrade.\nLe Blackdown Hills sono attraversate da una rete di strade secondarie. Ci sono diverse strade principali tra cui la A30, la A303 e la A35. L'autostrada M5 si trova al confine nord-occidentale dell'AONB. La linea Bristol-Exeter e i resti del Grand Western Canal corrono, in alcuni punti abbastanza vicini, a ovest dell'autostrada M5, ma non attraversano le Blackdown Hills. La linea principale dell'Inghilterra occidentale passa attraverso la parte meridionale delle colline tra Axminster e Honiton, compresa una sezione del tunnel a est di Honiton.\nFerrovie.\nLa Culm Valley Light Railway \u00e8 stata aperta nel 1876, essendo stata costruita da un'impresa locale. La linea fu acquistata dalla Great Western Railway, che l'aveva operata fin dall'inizio, nel 1880. La linea fu chiusa ai passeggeri nel 1963, ma serv\u00ec il deposito di latte di Hemyock fino alla sua chiusura nel 1975.\nAeroporti.\nL'aerodromo di Dunkeswell ora \u00e8 un trafficato aeroporto civile con un mix di velivoli leggeri, ultraleggeri e paracadutismo.\nCultura.\nL'artista Robert Polhill Bevan lavor\u00f2 nelle Blackdown Hills dal 1912 al 1925 come ospite del proprietario terriero e artista dilettante Harold Harrison. Fino alla fine della sua vita Bevan continu\u00f2 a dipingere nella valle di Bolham e nella vicina Luppitt il suo stile spigoloso si adattava bene al forte disegno del paesaggio. Molte delle immagini che ha prodotto nella zona sono ora nei musei nazionali.\nEconomia.\nL'AONB di Blackdown Hills \u00e8 unica in quanto non ci sono paesi o citt\u00e0 all'interno del suo confine. Le opportunit\u00e0 di lavoro sono concentrate nei comuni limitrofi e in alcuni piccoli parchi industriali, in particolare intorno all'aeroporto di Dunkeswell. Negli ultimi anni, la ripresa dell'interesse per la produzione alimentare locale e sostenibile ha portato a una crescita significativa del numero e della variet\u00e0 di piccole imprese alimentari e di bevande nell'area. Anche il turismo contribuisce in modo significativo all'economia locale con i visitatori attratti da attivit\u00e0 come passeggiate ed equitazione.\nLa Blackdown Hills Business Association \u00e8 stata fondata come organizzazione membro nel 2002 per incoraggiare e supportare tutte le aziende che hanno sede o servono le Blackdown Hills. L'adesione \u00e8 di circa 400 imprese."}
{"id": "9154497", "revid": "123512155", "url": "https://it.wikipedia.org/wiki?curid=9154497", "title": "Akna\u0121byowr", "text": ""}
{"id": "9154499", "revid": "123512233", "url": "https://it.wikipedia.org/wiki?curid=9154499", "title": "Ar\u010d\u0323is", "text": ""}
{"id": "9154501", "revid": "2519", "url": "https://it.wikipedia.org/wiki?curid=9154501", "title": "Distretto di Tano Nord", "text": ""}
{"id": "9154507", "revid": "439868", "url": "https://it.wikipedia.org/wiki?curid=9154507", "title": "Tratnik", "text": ""}
{"id": "9154513", "revid": "123512364", "url": "https://it.wikipedia.org/wiki?curid=9154513", "title": "Ar\u00e7vaberd", "text": ""}
{"id": "9154518", "revid": "2519", "url": "https://it.wikipedia.org/wiki?curid=9154518", "title": "Distretto metropolitano di Tano Nord", "text": ""}
{"id": "9154523", "revid": "439868", "url": "https://it.wikipedia.org/wiki?curid=9154523", "title": "Cazorla (disambigua)", "text": ""}
{"id": "9154525", "revid": "2519", "url": "https://it.wikipedia.org/wiki?curid=9154525", "title": "Distretto di Asunafo Nord", "text": ""}
{"id": "9154527", "revid": "2519", "url": "https://it.wikipedia.org/wiki?curid=9154527", "title": "Distretto di Tano Sud", "text": ""}
{"id": "9154530", "revid": "767487", "url": "https://it.wikipedia.org/wiki?curid=9154530", "title": "Traumstadt", "text": "Traumstadt \u00e8 un film tedesco del 1973, diretto da Johannes Schaaf, tratto dal romanzo \"L'altra parte\" di Alfred Kubin, la cui storia viene attualizzata all'epoca contemporanea.\nTrama.\nFlorian e Anna Sand sono una coppia di artisti di Monaco di Baviera. Florian lavora come grafico, ma si sente ostacolato nella sua creativit\u00e0 e per questo frustrato. Il suo sogno di un'assoluta libert\u00e0 artistica non riesce a concretizzarsi nella sua vita attuale. Si accorge che da tre giorni un misterioso individuo lo segue continuamente, prima che questi infine si sveli come un emissario di Claus Patera, un vecchio compagno di scuola di Florian che grazie a possenti mezzi finanziari ha costruito una citt\u00e0 di sogno in mezzo a un deserto. Egli offre a Sand e a sua moglie la possibilit\u00e0 di trasferirsi l\u00e0, dove potranno realizzare tutti i loro desideri e i loro sogni. Allettati dal miraggio di un'infinita libert\u00e0, Florian und Anna intraprendono un lungo e disagevole viaggio verso il misterioso \"El Dorado\", lontano dagli ultimi rimasugli della civilt\u00e0, e dal loro arrivo, dopo essere stati accolti da uno strano nano, sono impressionati dalle possibilit\u00e0 presentate da una tale citt\u00e0 visionaria, i cui edifici sono stati trasportati dall'Europa e ricostruiti pietra su pietra. La pittoresca animazione di questo luogo barocco e kafkiano, con le sue figure spesso bizzarre e quasi felliniane, affascina i nuovi arrivati.\nTuttavia, Anna mostra presto dei problemi ad acclimatarsi a questo luogo singolare e a gestire le turbinanti emozioni che provoca. Rimane atterrita e travolta dal baccano, dall'abbondanza e dalla sfrenatezza di questo mondo utopistico. Anna va incontro ad un esaurimento nervoso e la citt\u00e0 di sogno, in quanto luogo dove non ci sono limiti, diventa per lei una citt\u00e0 d'incubo. Dato che i medici presenti in citt\u00e0 non riescono a far nulla per lei, su disposizione delle autorit\u00e0 \u00e8 destinata al trattamento riservato agli asociali: viene prelevata da casa, fasciata come una mummia e innalzata su un'alta impalcatura fuori dalla citt\u00e0, esposta al sole finch\u00e9 la morte non sopraggiunga. Florian cerca inizialmente d'impedire il trattamento, ma poi si rassegna, convinto che Anna \u00e8 ormai irrecuperabile. Da quel momento per\u00f2 diffida sempre pi\u00f9 dell'utopia di Patera, che non \u00e8 ancora riuscito a incontrare nonostante le sue reiterate richieste, e si avvicina a Hercules Bell, un facoltoso americano di colore che accusa pubblicamente Patera di essere un criminale e offre un milione di dollari a chi gli porter\u00e0 la sua testa. Dopo un suo comizio nella pubblica piazza, la folla assalta la portantina sulla quale crede che si trovi Patera, ma vi si trova solo un suo fantoccio rivestito di abiti pontificali. Nel disordine che ne segue, Florian trova effettivamente il corpo di Patera in una torre campanaria, morto perch\u00e9 l'ingranaggio dell'orologio gli \u00e8 caduto addosso.\nSenza pi\u00f9 il suo fondatore, la citt\u00e0 incomincia a crollare e dell'utopia di Patera non rimane che un mucchio di rovine in mezzo al deserto.\nProduzione.\nLe riprese di \"Traumstadt\" ebbero luogo nelle cittadine di P\u0159\u00edse\u010dnice e \u010cesk\u00fd Krumlov (all'epoca in Cecoslovacchia) e in Israele per le scene nel deserto.\nLa realizzazione del film impieg\u00f2 circa sei mesi e attorno a due milioni di marchi. La prima proiezione avvenne il 15 novembre 1973."}
{"id": "9154533", "revid": "86599", "url": "https://it.wikipedia.org/wiki?curid=9154533", "title": "P/2017 S5 ATLAS", "text": ""}
{"id": "9154536", "revid": "62748", "url": "https://it.wikipedia.org/wiki?curid=9154536", "title": "Brompton (Londra)", "text": "Brompton \u00e8 un quartiere della citt\u00e0 di Londra, situato nel Borgo di Kensington e Chelsea. Fino alla seconda parte del XIX secolo, Brompton era una zona ben distinta, costituita da diversi villaggi a sud-est di quello Kensington. Per via del processo di urbanizzazione della capitale britannica, oggigiorno i suoi confini non sono pi\u00f9 ben distinti ma il termine viene ancora utilizzato per definire quell'area che comprende le stazioni di South Kensington, Gloucester Road e West Bromtpon della metropolitana di Londra. La stazione di Brompton Road, attiva fra il 1906 e il 1934 e poi chiusa a seguito dell'ampliamento e ristrutturazione di Knightsbridge, prendeva il nome dal quartiere.\nEssendo una zona abbastanza affluente della capitale, diversi attori, scrittori e artisti vi hanno avuto dimora, come ad esempio Agatha Christie. Vi ha sede il noto cimitero che \u00e8 anche un Parco Reale di Londra.\nEtimologia.\nBrompton prende il nome dalla ginestra (anche conosciuta come \"broom\" in inglese), che una volta era rigogliosa in questa zona. L'emblema del borgo di Kensington e Chelsea ha infatti un piccolo fiore di ginestra per richiamare al quartiere."}
{"id": "9154538", "revid": "944090", "url": "https://it.wikipedia.org/wiki?curid=9154538", "title": "Referendum in Lettonia del 1931", "text": "Il referendum in Lettonia del 1931 si svolse il 5 e il 6 settembre 1931 in merito al trasferimento della cattedrale di Riga alla Chiesa luterana. A seguito del precedente referendum del 1923, la Chiesa luterana era stata costretta a condividere la cattedrale con la Chiesa cattolica romana. \nLa proposta referendaria venne approvata con un ampio margine di voti favorevoli, ma la scarsa affluenza alle urne (appena il 32%) non fece raggiungere il quorum; ad ogni modo, il governo decise di procedere con la legislazione. L'esito del referendum port\u00f2 a un aumento della popolarit\u00e0 dei partiti civici nelle elezioni parlamentari dell'ottobre 1931.\nContesto.\nNel 1923 il Saeima promulg\u00f2 una legge che assegnava la cattedrale di Riga al vescovo luterano della Lettonia, ma questa legge non \u00e8 stata attuata per molto tempo. Il 23 marzo 1931 il Saeima respinse una \"Legge sull'espropriazione della Cattedrale\" con 28 voti favorevoli e 50 contrari; di conseguenza, i partiti nazionalisti lanciarono un'iniziativa legislativa il 25 marzo, presentandola il 14 giugno accompagnata da 231.000 firme (19% dell'elettorato, mentre il requisito era un decimo).\nIl 22 luglio 1931 il Saeima respinse l'iniziativa con 41 voti contro 41.\nRisultati.\nNella votazione popolare, avvenuta poco prima delle elezioni del Saeima del 4 ottobre, non \u00e8 stato raggiunto il necessario quorum di partecipazione del 50% dell'elettorato (articolo 74 della Costituzione in vigore prima del 1933). L'adozione richiedeva la maggioranza dei voti espressi.\nConseguenze.\nIl 30 settembre, durante le vacanze parlamentari e poco prima delle elezioni del 4 ottobre, il governo eman\u00f2 un decreto d'urgenza ai sensi dell'articolo 81 della Costituzione con cui la cattedrale devenne cattedrale del vescovo luterano della Lettonia:\nIl neo eletto Saeima conferm\u00f2 poi questa decisione."}
{"id": "9154539", "revid": "300067", "url": "https://it.wikipedia.org/wiki?curid=9154539", "title": "Aleksandar Marcius", "text": ""}
{"id": "9154548", "revid": "287204", "url": "https://it.wikipedia.org/wiki?curid=9154548", "title": "Barbara Florian", "text": "Biografia.\nAttrice svedese, ha preso parte a una ventina di film in larga parte legati al cinema italiano tutti girati tra il 1950 e il 1960.\n\u00c9 nota per aver interpretato Marisa Finzi in \"Verginit\u00e0\" (1951), Isabella ne \"I tre corsari\" (1952), la sposa in \"Altri tempi - Zibaldone n. 1\" e Caroline Brent in \"Heaven on Earth\" (1960).\n\u00c8 stata diretta da importanti registi quali Luigi Comencini, Mario Soldati, Luigi Zampa e Steno."}
{"id": "9154562", "revid": "86599", "url": "https://it.wikipedia.org/wiki?curid=9154562", "title": "P/2015 Q1 Scotti", "text": ""}
{"id": "9154566", "revid": "1305887", "url": "https://it.wikipedia.org/wiki?curid=9154566", "title": "Danny Rand", "text": ""}
{"id": "9154567", "revid": "793215", "url": "https://it.wikipedia.org/wiki?curid=9154567", "title": "Effetto foto-Dember", "text": "Nella fisica dei semiconduttori, l'effetto foto-Dember (dal nome del suo scopritore Harry Dember) \u00e8 la formazione di un dipolo di carica nelle vicinanze di una superficie a semiconduttore dopo la fotogenerazione ultraveloce di portatori di carica\n. Il dipolo si forma a causa della differenza di mobilit\u00e0 (o costanti di diffusione) per fori ed elettroni che combinati con la rottura della simmetria fornita dalla superficie portano ad un'efficace separazione di carica nella direzione perpendicolare alla superficie. In un campione isolato, dove il flusso macroscopico di una corrente elettrica \u00e8 proibito, i portatori veloci (spesso gli elettroni) sono rallentati e i portatori lenti (spesso le lacune) sono accelerati da un campo elettrico, chiamato \"campo di Dember\".\nApplicazioni.\nUna delle principali applicazioni dell'effetto foto-Dember \u00e8 la generazione di impulsi di radiazione terahertz per la spettroscopia nel dominio del tempo terahertz. Questo effetto \u00e8 presente nella maggior parte dei semiconduttori, ma \u00e8 particolarmente forte nei semiconduttori a gap stretto (principalmente arsenidi e antimonidi) come l'arseniuro di indio (InAs) e l'antimoniuro di indio (InSb) a causa della loro elevata mobilit\u00e0 elettronica. L'emissione di terahertz foto-Dember non deve essere confusa con l'emissione di campo superficiale, che si verifica se le bande di energia superficiale di un semiconduttore cadono tra le sue bande di valenza e conduzione, che produce un fenomeno noto come \"pinning del livello di Fermi\" causando, a suo tempo, la flessione della banda e di conseguenza la formazione di uno strato di esaurimento o accumulo vicino alla superficie che contribuisce all'accelerazione dei portatori di carica. Questi due effetti possono contribuire in modo costruttivo o distruttivo alla formazione del dipolo a seconda della direzione della flessione della banda."}
{"id": "9154574", "revid": "2031676", "url": "https://it.wikipedia.org/wiki?curid=9154574", "title": "TT (brano musicale)", "text": ""}
{"id": "9154576", "revid": "300067", "url": "https://it.wikipedia.org/wiki?curid=9154576", "title": "Pankracije Barac", "text": ""}
{"id": "9154577", "revid": "148107", "url": "https://it.wikipedia.org/wiki?curid=9154577", "title": "INAS (disambigua)", "text": ""}
{"id": "9154591", "revid": "484362", "url": "https://it.wikipedia.org/wiki?curid=9154591", "title": "Referendum in Lettonia del 1934", "text": "Il referendum in Lettonia del 1934 si svolse il 24 e il 25 febbraio 1934 in merito all'istituzione di un sistema di previdenza sociale.\nIl referendum fu avviato dal Partito socialdemocratico lettone dei lavoratori e dai suoi sostenitori per chiedere agli elettori se approvassero la legge \"Sulle disposizioni in caso di vecchiaia, disabilit\u00e0 e disoccupazione\", pi\u00f9 comunemente nota come Legge sulle assicurazioni. La legge avrebbe assicurato la protezione sociale per anziani, disabili e disoccupati, grazie ai fondi costituiti dai contributi dei datori di lavoro, dai contributi dei proprietari di grandi immobili, dai contributi delle persone il cui reddito superava i 5.000 lati all'anno, nonch\u00e9 dai contributi dei governi statali e locali.\nSebbene la proposta referendaria fosse stata approvata con ampio margine dei votanti, l'affluenza alle urne fu inferiore al quorum necessario e cos\u00ec la legge non venne approvata dal Saeima."}
{"id": "9154602", "revid": "22475", "url": "https://it.wikipedia.org/wiki?curid=9154602", "title": "433P/(248370) 2005 QN173", "text": "433P/(248370) , indicata anche come , \u00e8 una cometa periodica appartenente alla famiglia delle comete della fascia principale: \u00e8 stata scoperta il 29 agosto 2005; in seguito furono rinvenute immagini di prescoperta risalenti al 27 novembre 2000. Al momento della scoperta fu ritenuta un asteroide, designato 2005 QN173, e come tale fu denominato ed in seguito numerato, 248370: in occasione delle osservazioni del passaggio al perielio del 2021 ci si accorse della sua natura cometaria e ricevette anche la numerazione da cometa periodica. Una sua peculiare caratteristica \u00e8 di avere un'inclinazione di soli 0,06702\u00b0."}
{"id": "9154628", "revid": "458786", "url": "https://it.wikipedia.org/wiki?curid=9154628", "title": "Pablo Minissale", "text": "Caratteristiche tecniche.\n\u00c8 un difensore centrale.\nCarriera.\nCresciuto nel settore giovanile dell', il 24 agosto 2020 firma il suo primo contratto professionistico con il club biancorosso, di durata biennale; debutta in prima squadra l'8 marzo 2021 in occasione dell'incontro di Copa de la Liga vinto 1-0 contro il .\nStatistiche.\n\"Statistiche aggiornate al 17 ottobre 2021\"."}
{"id": "9154633", "revid": "56620", "url": "https://it.wikipedia.org/wiki?curid=9154633", "title": "Corso di Porta Romana (Milano)", "text": "Corso di Porta Romana \u00e8 una strada del centro di Milano, che inizia in piazza Missori e termina presso l'antica Porta Romana (Corso Lodi). \u00c8 uno dei pi\u00f9 antichi viali del centro storico di Milano, \u00e8 stato per lungo tempo il centro della vita cittadina milanese e luogo prescelto per costruirvi le proprie residenze dell'alta nobilt\u00e0 di Milano. \u00e8 la principale porta di accesso di Milano. Da essa partiva l'antica strada per Roma.\nPalazzi.\nTra i palazzi di porta Romana presenti nel corso:\nStoria.\nFino alla fine del 1700 era l'area d'Italia dove si tenevano tutte le cerimonie trionfali e le pi\u00f9 fastoste feste della nobilt\u00e0, successivamente si ricerc\u00f2 maggior silenzio e riservatezza nella zona residenziale ad oggi una delle zone pi\u00f9 riservate del centro storico di Milano."}
{"id": "9154635", "revid": "73843", "url": "https://it.wikipedia.org/wiki?curid=9154635", "title": "Likey", "text": "Likey \u00e8 un brano del gruppo femminile sudcoreano Twice. Pubblicato il 30 ottobre 2017, \u00e8 il singolo principale del primo album in studio del gruppo \"Twicetagram\"."}
{"id": "9154636", "revid": "62004", "url": "https://it.wikipedia.org/wiki?curid=9154636", "title": "Marco Frigo", "text": ""}
{"id": "9154640", "revid": "481349", "url": "https://it.wikipedia.org/wiki?curid=9154640", "title": "Governo limitato", "text": "Nella filosofia politica il governo limitato \u00e8 un governo limitato nel potere. Questo tipo di governo venne promosso storicamente dal liberalismo classico.\nCostituzioni liberali.\nIl governo limitato \u00e8 strettamente associato con le costituzioni liberali; la Costituzione degli Stati Uniti del 1789 e la Costituzione francese del 1793 furono entrambe emanate nel tentativo di riaffermare il governo limitato, sebbene in modi diversi. La Costituzione degli Stati Uniti ha ottenuto un governo limitato attraverso una separazione dei poteri: separazione \"orizzontale\" dei poteri col potere distribuito tra i rami del governo (il potere legislativo, l'esecutivo e il potere giudiziario, ciascuno dei quali fornisce un controllo sui poteri dell'altro); separazione \"verticale\" dei poteri (federalismo) con il potere diviso tra il governo federale e il governo statale). \nJames Madison, uno degli autori de \"Il Federalista\", ha osservato che gli autori della Costituzione americana hanno cercato di creare un governo che fosse in grado sia di essere controllato che di esercitare il controllo. Madison scrisse nel Federalist n. 51 che \"la grande sicurezza contro una graduale concentrazione dei diversi poteri nello stesso dipartimento, consiste nel dare a coloro che amministrano ciascun dipartimento, i mezzi costituzionali necessari e motivi personali, per resistere alle usurpazioni degli altri .\"\nLa Costituzione francese del 1793, d'altra parte, sanciva la supremazia legislativa e si basava sull'idea (influenzata da Rousseau) che il governo limitato fosse meglio raggiunto attraverso un \"autogoverno democratico razionale che cercasse di dare espressione alla volont\u00e0 generale ... come l'antidoto ottimale alla regola arbitraria della monarchia assoluta.\""}
{"id": "9154642", "revid": "599013", "url": "https://it.wikipedia.org/wiki?curid=9154642", "title": "Nickolas Zukowsky", "text": ""}
{"id": "9154646", "revid": "1442080", "url": "https://it.wikipedia.org/wiki?curid=9154646", "title": "M\u00e1rio L\u00facio", "text": "Carriera.\nHa giocato nella massima serie brasiliana e in quella croata, e nella seconda divisione brasiliana.\nStatistiche.\nPresenze e reti nei club.\n\"Statistiche aggiornate al 17 ottobre 2021.\""}
{"id": "9154647", "revid": "1442080", "url": "https://it.wikipedia.org/wiki?curid=9154647", "title": "J\u00e1derson", "text": "Carriera.\nCresciuto nel , debutta in prima squadra il 26 marzo 2017 in occasione del match del Campionato Ga\u00facho vinto 2-0 contro l'. Pochi mesi pi\u00f9 tardi viene acquistato dall', che lo aggrega al proprio settore giovanile.\nAd inizio 2019 viene promosso in prima squadra ed il 10 marzo fa il suo esordio nel match del Campionato Paranaense vinto 8-2 contro il ; il 20 luglio seguente debutta anche in S\u00e9rie A entrando in campo nei minuti finali della trasferta vinta 4-0 contro il .\nDopo aver preso parte al Campionato Paranaense 2020, il 13 luglio viene ceduto in prestito al , con cui colleziona venti presenze in S\u00e9rie B realizzando anche la sua prima rete, nel match vinto 6-1 contro l'.\nRientrato all'Athl\u00e9tico Paranaense, viene confermato in rosa in vista della stagione 2021; il 21 luglio debutta in Coppa Sudamericana giocando gli ultimi minuti della sfida vinta 4-1 contro l'.\nStatistiche.\n\"Statistiche aggiornate al 17 luglio 2021\"."}
{"id": "9154649", "revid": "458786", "url": "https://it.wikipedia.org/wiki?curid=9154649", "title": "Juan Cruz Esquivel", "text": "Carriera.\nCresciuto nel settore giovanile dell', debutta in prima squadra il 23 febbraio 2019 in occasione dell'incontro di Primera B Nacional vinto 3-0 contro il .\nIl 14 agosto 2021 viene acquistato dal ed il 5 settembre seguente debutta in Primera Divisi\u00f3n nella trasferta pareggiata 0-0 contro il .\nStatistiche.\n\"Statistiche aggiornate al 16 ottobre 2021\"."}
{"id": "9154651", "revid": "180559", "url": "https://it.wikipedia.org/wiki?curid=9154651", "title": "Monumento a San Calimero", "text": "Il monumento a San Calimero \u00e8 una scultura commemorativa posto in Corso di Porta Romana del centro storico di Milano nel Largo Crocetta. "}
{"id": "9154654", "revid": "73843", "url": "https://it.wikipedia.org/wiki?curid=9154654", "title": "Monumento ai Caduti di Porta Romana", "text": "Il monumento ai Caduti di Porta Romana \u00e8 una scultura commemorativa nella zona Porta Romana di Milano, al centro dell'incrocio fra via Tiraboschi e via Ludovico Muratori.\nDescrizione.\nIl monumento ritrae un soldato romano ed un milite del Carroccio, figure storiche che avevano lottato contro i tedeschi, mentre sorreggono una vittima ferita. \nIl monumento fu inaugurato il 24 giugno 1923 in ricordo delle vittime del primo bombardamento in assoluto su Milano. Le bombe vennero sganciate il 14 febbraio 1916 da aerei austriaci su Porta Romana e Porta Vittoria.\nI milanesi furono colti di sorpresa perch\u00e9 la guerra era fino ad allora considerata lontana e mai si era visto prima un bombardamento sulla popolazione.\nDue soldati che gi\u00e0 in epoche diverse combatterono contro i germanici, un soldato romano ed un milite della Lega Lombarda, sorreggono una delle vittime del 1916.\nIl basamento riporta lastre con i nomi dei morti per l\u2019incursione aerea del 14 febbraio 1916 e quelli dei 573 residenti del Rione di Porta Romana caduti in guerra."}
{"id": "9154657", "revid": "101175", "url": "https://it.wikipedia.org/wiki?curid=9154657", "title": "Gran Premio di superbike di Villicum 2021", "text": "Il Gran Premio di superbike di Villicum 2021 \u00e8 stato la dodicesima prova del mondiale superbike del 2021. Nello stesso fine settimana si \u00e8 corsa l'undicesima prova del campionato mondiale Supersport.\nI risultati delle gare hanno visto vincere, per quel che concerne il mondiale Superbike: Toprak Razgatl\u0131o\u011flu in gara 1 e in gara Superpole, Scott Redding in gara 2, mentre entrambe le gare del mondiale Supersport sono state vinte da Jules Cluzel.\nNonostante resti da disputare l'ultima prova di campionato, al termine di questa prova Dominique Aegerter ottiene la certezza del titolo piloti del mondiale Supersport. Per il pilota svizzero si tratta del primo titolo iridato della sua carriera, giunto alla sua prima stagione nel mondiale Supersport."}
{"id": "9154658", "revid": "484362", "url": "https://it.wikipedia.org/wiki?curid=9154658", "title": "Hans Chemin-Petit", "text": "Biografia.\nNato a Potsdam, era figlio di Hans Chemin-Petit il Vecchio e di una cantante di concerti. Studi\u00f2 dal 1920 al 1926 violoncello con Hugo Becker e composizione con Paul Juon presso la Musikhochschule di Berlino. Inizi\u00f2 la sua carriera musicale come violoncellista. Nel 1929 port\u00f2 in scena la sua prima composizione di successo, l'opera da camera \"Der gefangene Vogel,\" presso il festival dell'opera di Duisburg e nel 1933 esegu\u00ec per la prima volta la sua prima Sinfonia a Dresda, diretta da Fritz Busch. Oltre a Busch, furono suoi sostenitori anche Wilhelm Furtw\u00e4ngler, Siegmund von Hausegger e Hans Joachim Moser. Dal 1929 insegn\u00f2 presso l'Accademia di Musica Sacra e Scolastica di Berlino.\nDopo l'ascesa al potere dei Nazisti, Chemin-Petit fece parte della Nationalsozialistischer Altherrenbund, che nel 1938 mut\u00f2 il suo nome in Nationalsozialistische Altherrenbund der Deutschen Studenten. Divenne anche membro del Nationalsozialistische Volkswohlfahrt e del Nationalsozialistische Betriebszellenorganisation (NSBO), che tuttavia lasci\u00f2 nel 1938. Fu nominato membro anche del Werkpr\u00fcfungsausschuss der Deutschen Komponisten. Il 7 Ottobre 1934 pot\u00e9 suonare in un concerto della Berliner Philharmoniker e, nella medesima data, esegu\u00ec estratti della musica di scena dell'opera di Felix Mendelssohn Bartholdy Sogno di una Notte di Mezza Estate, che basata sull'opera teatrale di William Shakespeare. Nel 1936 venne nominato professore presso l'Universit\u00e4t der K\u00fcnste di Berlino. Il 24 Maggio 1938, la cantata di Chemin-Petit \"An die Liebe\" venne eseguita come parte del Reichsmusiktage. Nel 1939, assunse la direzione del Reblingsche Gesangsverein e del coro della cattedrale di Magdeburgo e, nel 1943, anche del Philharmonischer Chor di Berlino. Nella fase finale della Seconda Guerra Mondiale, fu per breve tempo, dal 6 Dicembre 1944, un membro del Volkssturm. \nNel 1945, riottenne l'impiego presso la Musikhochschule di Berlino e, in pi\u00f9, divenne direttore del Coro Municipale di Potsdam. Dava lezioni di teoria musicale, composizione e direzione di coro. A Potsdam, fond\u00f2 il \"Collegium Musicum\" nel 1945. Nel 1965, fu nominato direttore deputato dell'Hochschule f\u00fcr Musik di Berlino, posizione che mantenne fino al suo pensionamento, nel 1969. Nel 1963, fu nominato membro dell'Akademie der K\u00fcnste di Berlino e divenne direttore del dipartimento di musica nel 1968.\nChemin-Petit \u00e8 considerato uno dei pi\u00f9 importanti direttori di coro del suo tempo e diede uno speciale contributo al Berliner Philharmonischer Cho, che condusse dal 1943 al 1981. Oltre alle pi\u00f9 note opere dell'epoca barocca, classica e romantica, anche la musica contemporanea fu un'importante porzione del suo repertorio. Inoltre, condusse numerose prime esecuzioni di opere di autori quali Paul Hindemith, Johann Nepomuk David, Boris Blacher, Rudolf Wagner-R\u00e9geny, G\u00fcnter Bialas e Harald Genzmer, cos\u00ec come di sue composizioni.\nChemin-Petit mor\u00ec a Berlino all'et\u00e0 di 78 anni e fu sepolto presso il Cimitero di Luisenst\u00e4dt.\nIl linguaggio tonale.\nLe opere principali di Chemin-Petit si possono includere nel campo della musica vocale corale e sinfonica. Le sue cantate e i suoi salmi sono particolarmente degni di nota. Scrisse anche opere orchestrali, opere liriche, musica da camera e numerossi piccoli pezzi per coro a cappella. Fu un compositore conservativo, le cui opere sono soprattutto tonali. Ci\u00f2 che colpisce di molte sue composizioni \u00e8 la sua grande preferenza per le forme compositive contrappuntistiche, come il canone, la fuga e la passacaglia, che seppe plasmare con sovrana maestria, anche nelle loro forme pi\u00f9 complicate. Lo stile di Chemin-Petit unisce varie influenze da Heinrich Sch\u00fctz e Johann Sebastian Bach ad Anton Bruckner, Max Reger e Paul Hindemith e pu\u00f2 essere caratterizzato nel complesso come Neoclassicismo radicato nella tradizione del tardo Romanticismo tedesco, in cui si fondono elementi arcaici e moderni."}
{"id": "9154676", "revid": "6923", "url": "https://it.wikipedia.org/wiki?curid=9154676", "title": "Stalag Luft III", "text": "Lo Stalag Luft III (in tedesco: \"Stammlager Luft III\"; \"SL III\") fu un campo per prigionieri di guerra, gestito dalla Luftwaffe durante la seconda guerra mondiale, dove fu tenuto in custodia il personale delle forze aeree alleate.\nIl campo fu fondato nel marzo 1942 nella provincia tedesca della Bassa Slesia vicino alla citt\u00e0 di Sagan (ora \u017baga\u0144, in Polonia). Il sito fu selezionato perch\u00e9 il suo terreno sabbioso avrebbe reso difficiltosa un'eventuale fuga dei prigionieri di guerra.\n\u00c8 noto per due fughe di prigionieri di guerra alleati: la prima nel 1943 che divenne poi la storia del film \"The Wooden Horse\" (1950), basato sul libro del fuggitivo Eric Williams; la seconda, meglio nota come \"La grande fuga\" (in inglese: \"The Great Escape\") nel marzo 1944, fu ideata dal comandante di squadriglia della Royal Air Force Roger Bushell e fu autorizzata dall'alto ufficiale britannico dello Stalag Luft III Herbert Massey. Una versione romanzata della fuga fu descritta nel film The Great Escape (1963), basato sul libro dell'ex prigioniero Paul Brickhill.\nIl campo fu liberato dalle forze sovietiche nel gennaio 1945. Il sito dell'ex campo di prigionia \u00e8 ora il \"Museo del campo di prigionia Stalag Luft III\".\nLa vita del campo 1942-1944.\nL'esercito tedesco segu\u00ec la prassi per cui ogni ramo dell'esercito era responsabile dei prigionieri di guerra dei rami militari equivalenti, di conseguenza la Luftwaffe fu responsabile di qualsiasi equipaggio aereo alleato fatto prigioniero. Ci\u00f2 incluse gli aviatori navali catturati, come i membri del \"British Fleet Air Arm,\" in altri casi, allo Stalag Luft III si trov\u00f2 anche altro personale non aeronautico.\nIl primo complesso (\"East Compound\") del campo fu completato e aperto il 21 marzo 1942. I primi prigionieri di guerra, o \"kriegies\" (dal tedesco \"Kriegsgefangene\", \"Prigioniero di guerra\"), ad essere ospitati nello Stalag Luft III furono gli ufficiali britannici e del Commonwealth arrivati nell'aprile 1942. Il \"Centre Compound\" fu aperto l'11 aprile 1942, originariamente ospit\u00f2 i sottufficiali britannici e del Commonwealth; alla fine del 1942 furono sostituiti dal personale USAAF. Il \"North Compound\" per gli aviatori britannici, (dove in seguito avvenne la \"Grande Fuga\") apr\u00ec il 29 marzo 1943. Il \"South Compound\" per gli americani fu aperto nel settembre 1943 ed i prigionieri USAAF iniziarono ad arrivare al campo in numero significativo il mese successivo e il \"West Compound\" fu aperto nel luglio 1944 per gli ufficiali statunitensi. Ogni complesso consisteva di quindici capanne a un piano della larghezza di circa 12 metri quadri ed ospitava quindici uomini in cinque cuccette a tre piani. Alla fine il campo crebbe fino a raggiungere l'estensione di circa 24 ettari e ospit\u00f2 circa 2.500 ufficiali della Royal Air Force, circa 7.500 soldati delle forze aeree dell'esercito americano e circa 900 ufficiali di altre forze aeree alleate, per un totale di circa 11.000 detenuti, inclusi alcuni ufficiali ausiliari.\nIl campo di prigionia aveva una serie di caratteristiche progettuali che resero estremamente difficile la fuga. Lo scavo di eventuali cunicoli, in particolare, fu reso difficoltoso da diversi fattori: le baracche che ospitarono i prigionieri furono sollevate da terra di circa 60 centimetri per rendere pi\u00f9 agevole l'individuazione delle gallerie da parte delle guardie; il campo fu costruito su un terreno che aveva un sottosuolo molto sabbioso; la sabbia superficiale era di un giallo brillante, quindi pot\u00e8 essere facilmente rilevata se qualcuno avesse scaricato lo sporco pi\u00f9 scuro e grigio trovato al di sotto del suolo, o anche solo ne avesse avuto un po' sui vestiti. Una terza difesa contro i tunnel fu il posizionamento di alcuni microfoni collegati ad un sismografo intorno al perimetro del campo, che avrebbero dovuto rilevare eventuali rumori dovuti allo scavo.\nNel campo fu disponibile una consistente biblioteca con strutture scolastiche, dove molti prigionieri di guerra conseguirono anche lauree in lingue, ingegneria o legge: gli esami furono curati dalla Croce Rossa e supervisionati dagli accademici a loro volta prigionieri di guerra nel Luft III. I prigionieri costruirono anche un teatro e misero in scena degli spettacoli a cadenza bisettimanale di alta qualit\u00e0. I prigionieri usarono l'amplificatore del campo per trasmettere una stazione radio di notizie e musica che chiamarono \"Station KRGY\", abbreviazione di \"Kriegsgefangener,\" e pubblicarono anche due giornali, il \"Circuit\" ed il \"Kriegie Times\", che uscivano quattro volte a settimana.\nI prigionieri di guerra gestirono un sistema in base al quale i nuovi arrivati al campo venivano controllati per impedire agli agenti tedeschi di infiltrarsi nei loro ranghi. Qualsiasi prigioniero di guerra che non poteva essere garantito da altri due prigionieri di guerra che conoscevano il prigioniero di vista fu severamente interrogato e successivamente scortato continuamente da altri prigionieri, fino al momento in cui venne considerato un vero prigioniero di guerra alleato. Diversi infiltrati sono stati scoperti con questo metodo e nessuno \u00e8 noto per essere sfuggito al rilevamento nel Luft III.\nLe guardie tedesche furono indicate dai prigionieri come \"goons\" e accettarono di buon grado il soprannome dopo essere stato detto loro che stava per \"German Officer Or Non-Com\". Le guardie tedesche erano seguite dai prigionieri ovunque andassero, i movimenti delle guardie venivano poi accuratamente registrati in un fascicolo tenuto da una rotazione di ufficiali. Incapaci di fermare quello che i prigionieri chiamavano il sistema \"Duty Pilot\", i tedeschi lo lasciarono continuare e in un'occasione il fascicolo fu usato dal comandante von Lindeiner per denunciare due guardie che si erano allontanate dal servizio diverse ore prima.\nLe 800 guardie della Luftwaffe del campo erano o troppo vecchie per il combattimento o giovani convalescenti per le ferite o per i lunghi turni di servizio. Poich\u00e9 le guardie furono personale della Luftwaffe, i prigionieri ricevettero un trattamento molto migliore di quello concesso ad altri prigionieri di guerra in Germania. Il vice comandante Gustav Simoleit, professore di storia, geografia ed etnologia prima della guerra, parlava diverse lingue, tra cui inglese, russo, polacco e ceco. Trasferito a Sagan all'inizio del 1943, si dimostr\u00f2 simpatico agli aviatori alleati. Ignorando il divieto contro l'estensione delle cortesie militari ai prigionieri di guerra, forn\u00ec pieni onori militari nei funerali dei prigionieri del Luft III, incluso l'episodio per un aviatore ebreo.\nIl cibo fu una continua preoccupazione per i prigionieri di guerra: l'assunzione alimentare raccomandata per un maschio adulto sano ed inattivo \u00e8 di 2.150 chilocalorie. Nel Luft III le razioni civili tedesche \"non lavorative\" consentivano 1.928 kcal al giorno, con aggiunti dei pacchi e altri articoli alimentari della Croce Rossa americana, canadese e britannica, inviati ai prigionieri di guerra dalle loro famiglie. Come fu consuetudine nella maggior parte dei campi, la Croce Rossa e i singoli pacchi vennero prima raggruppati e poi distribuiti equamente agli uomini. Nel campo ci fu anche un sistema di baratto interno chiamato \"Foodacco\": i prigionieri di guerra commercializzavano i beni in eccedenza come \"punti\" che potevano essere \"spesi\" su altri articoli; i tedeschi pagavano agli ufficiali catturati l'equivalente della loro paga in valuta interna al campo (\"lagergeld\"), che veniva usata per acquistare i beni messi a disposizione dall'amministrazione tedesca. Ogni tre mesi, la mensa veniva messa a disposizione per la vendita della birra. Poich\u00e9 i sottufficiali non ricevevano alcuna \"retribuzione\", era prassi normale nei campi per gli ufficiali fornire un terzo per il loro uso, ma nel Luft III tutti i \"lagergeld\" erano raccolti per gli acquisti in comune. Poich\u00e9 la politica del governo britannico consisteva nel detrarre la paga del campo dalla paga militare dei prigionieri, questo fondo comune evit\u00f2 la pratica come in altri campi per cui gli ufficiali americani contribuirono agli acquisti della mensa britannica.\nLo Stalag Luft III ebbe anche il programma ricreativo meglio organizzato di qualsiasi altro campo di prigionia in Germania. Ogni complesso aveva campi di atletica e di pallavolo, i prigionieri poterono praticare sport come basket, softball, boxe, calcio, pallavolo, ping pong e scherma, organizzando anche campionati. Una piscina di 6,1 m \u00d7 6,7 m \u00d7 1,5 m fu utilizzata per immagazzinare l'acqua per contrastare gli incendi ed occasionalmente disponibile per il nuoto. Come descritto da J. Frank Diggs, molti servizi furono resi possibili dall'avvocato svedese Henry S\u00f6derberg, il rappresentante dell'YMCA di zona, e spesso port\u00f2 nei suoi campi non solo attrezzature sportive e articoli religiosi a sostegno del lavoro dei cappellani, ma anche gli strumenti per la banda e l'orchestra di ogni campo e una biblioteca ben attrezzata.\nPrima fuga (1943).\nLa prima fuga avvenne nell'ottobre del 1943 nell\"'East Compound\". Evocando un moderno cavallo di Troia, i \"kriegies\" costruirono un cavallo da volteggio ginnico, per la gran parte con il compensato proveniente dai pacchi della Croce Rossa. Il cavallo \u00e8 stato progettato per nascondere uomini, attrezzi ed i contenitori per la terra. Ogni giorno il cavallo veniva portato nello stesso punto, vicino al recinto perimetrale, e mentre i prigionieri eseguivano gli esercizi ginnici, veniva scavato il tunnel al di sotto. Alla fine di ogni giornata lavorativa, veniva posta una tavola di legno sopra l'ingresso del tunnel e camuffata con la terra.\nLa ginnastica mascher\u00f2 il vero scopo della ginnastica ed imped\u00ec che il rumore dello scavo fosse rilevato dai microfoni. Per tre mesi, tre prigionieri, il tenente Michael Codner, il tenente Eric Williams ed il tenente Oliver Philpot, in turni di uno o due alla volta, scavarono oltre 30 m di tunnel, usando ciotole come pale e barre di metallo per colpire la superficie del terreno per creare fori d'aria; non \u00e8 stato utilizzato alcun puntellamento di sostegno se non in prossimit\u00e0 dell'ingresso.\nLa sera del 19 ottobre 1943, Codner, Williams e Philpot fuggirono. Williams e Codner riuscirono a raggiungere il porto di Stettino dove si imbarcarono su una nave danese con cui raggiunsero la Gran Bretagna. Philpot, spacciandosi per un produttore di margarina norvegese, riusc\u00ec a salire su un treno per Danzica e da l\u00ec su una nave svedese diretta a Stoccolma, da dove fu poi rimpatriato in Gran Bretagna. I resoconti di questa fuga sono stati riportati nel libro \"Goon in the Block\" (in seguito ribattezzato \"The Wooden Horse\") di Williams, nel libro \"Stolen Journey\" di Philpot e nel film del 1950 \"The Wooden Horse\".\nLa \"grande fuga\" (1944).\nNel marzo 1943, il comandante di squadriglia Roger Bushell concep\u00ec un piano per la fuga in massa dal \"North Compound\", che ebbe luogo nella notte tra il 24 e il 25 marzo 1944. Detenuto con gli altri aviatori britannici e del Commonwealth, fu al comando del \"Comitato di Fuga\" che gest\u00ec tutte le opportunit\u00e0 di fuga dal complesso.\nIl capitano del gruppo Herbert Massey, in qualit\u00e0 di alto ufficiale britannico, autorizz\u00f2 il tentativo di fuga che avrebbe avuto buone possibilit\u00e0 di successo: lo scavo simultaneo di tre cunicoli sarebbe diventato un vantaggio nell'eventualit\u00e0 che uno o pi\u00f9 fosse stato scoperto, perch\u00e9 le guardie difficilmente avrebbero immaginato l'esistenza degli altri due. L'aspetto pi\u00f9 importante del piano non fu il processo di costruzione, ma il numero di uomini destinati a scappare attraverso i tunnel: mentre i precedenti tentativi avevano coinvolto fino a 20 uomini, in questo caso Bushell proponeva di far uscire pi\u00f9 di 200 uomini, tutti in abiti civili, alcuni con documenti falsi ed attrezzature per la fuga. Questo tentativo di fuga era di dimensioni senza precedenti ed avrebbe richiesto un'organizzazione senza pari: come mente della \"Grande Fuga\", Roger Bushell merit\u00f2 il nome in codice di \"Big X\". Complessivamente, pi\u00f9 di 600 prigionieri furono coinvolti nella costruzione dei tunnel.\nI tunnel.\nTre tunnel sono stati scavati per la fuga: \"Tom, Dick e Harry\". L'operazione era cos\u00ec segreta che tutti dovevano fare riferimento a ciascun tunnel con il suo nome. Bushell ha preso la cosa cos\u00ec seriamente che minacci\u00f2 l'uso della corte marziale per chiunque avesse pronunciato la parola \"tunnel\".\nL'ingresso del tunnel Tom era posto in un angolo buio vicino al camino di una stufa nella baracca 123 e si estendeva a ovest nella foresta. Fu scoperto dai tedeschi e fatto saltare con la dinamite. L'ingresso del tunnel Dick era nascosto in un pozzetto di scarico nel bagno della baracca 122 e aveva la botola pi\u00f9 sicura. Doveva andare nella stessa direzione del tunnel Tom, i prigionieri decisero che la capanna non sarebbe stata un sito sospetto data la lontananza dalla recinzione rispetto alle altre. Questo tunnel fu abbandonato perch\u00e9 l'area in cui sarebbe emerso fu sgomberata per l'espansione del campo, fu comunque usato per immagazzinare terra e provviste e come officina.\nIl tunnel Harry dalla baracca 104 pass\u00f2 sotto il \"Vorlager\" (che conteneva l'area amministrativa tedesca), la capanna dei malati e le celle di isolamento per uscire nei boschi al confine settentrionale del campo. L'ingresso era nascosto sotto una stufa. Fu utilizzato per la fuga e fu scoperto mentre la fuga era in corso con solo 76 prigionieri liberi dei 220 previsti. I tedeschi lo riempirono di liquami e sabbia e lo sigillarono con cemento.\nDopo la fuga, i prigionieri iniziarono a scavare un altro tunnel chiamato George, ma fu abbandonato quando il campo fu evacuato.\nLa costruzione delle gallerie.\nI tunnel furono scavati a circa 9 m sotto la superficie, molto piccoli, dotati di camere pi\u00f9 grandi per ospitare una pompa ad aria, una sorta di officina e di posti di sosta. Le pareti sabbiose furano puntellate con pezzi di legno recuperati da tutto il campo, in gran parte dai letti dei prigionieri (della ventina di assi che originariamente sostenevano ogni materasso, ne rimasero solo otto su ogni letto) e anche da altri mobili in legno. Furono utilizzati anche altri materiali, come i barattoli di latta del latte in polvere fornito dalla Croce Rossa per i prigionieri. Il metallo delle lattine poteva essere modellato per vari strumenti e oggetti come palette e lampade, alimentate dalla zuppa scremata di grasso servita al campo e raccolta in minuscoli recipienti sempre di latta, con stoppini realizzati dagli abiti usurati. L'uso principale delle lattine si ebbe lungo l'ampio condotto di ventilazione in tutti e tre i tunnel.\nMan mano che i tunnel si allungavano, una serie di innovazioni tecniche resero il lavoro pi\u00f9 facile e sicuro: fu costruita anche una pompa per spingere l'aria fresca lungo il condotto, realizzata da Bob Nelson. Le pompe erano costruite con oggetti strani, inclusi pezzi di letti, mazze da hockey e zaini, oltre alle lattine del latte.\nIl metodo usuale per smaltire la sabbia degli scavi fu di spargerla discretamente sulla superficie. All'interno dei pantaloni dei prigionieri furono attaccate piccole borse fatte di asciugamani o lunghe mutande; mentre camminavano, la sabbia poteva essere sparsa. A volte scaricavano la sabbia nei piccoli giardini che potevano curare. Mentre un prigioniero girava il terreno, un altro rilasciava la sabbia nel frattempo che entrambi sembravano conversare. I prigionieri indossarono dei cappotti per nascondere i rigonfiamenti dalla sabbia, per questo vennero chiamati \"pinguini\" a causa della loro presunta somiglianza. Nei mesi soleggiati la sabbia poteva essere portata all'esterno e sparsa sulle coperte usate per prendere il sole; nell'operazione furono coinvolti pi\u00f9 di 200 prigionieri, per un totale di circa 25.000 viaggi.\nI tedeschi erano consapevoli che stava succedendo qualcosa, ma non riuscirono a scoprire nessuno dei tunnel fino a molto tempo dopo. Per sventare un tentativo di fuga, diciannove dei principali sospetti furono trasferiti senza preavviso allo Stalag VIII C: di questi, solo sei erano stati coinvolti nella costruzione del tunnel. in particolare il canadese di nome Wally Floody, fu in realt\u00e0 originariamente incaricato di scavare e mimetizzarsi prima del suo trasferimento.\nCon il passare del tempo, i prigionieri non poterono pi\u00f9 scaricare la sabbia fuori terra perch\u00e9 i tedeschi erano diventati troppo efficienti nel catturarli sul fatto. Dopo che il punto di uscita pianificato di \"Dick\" fu coperto da una nuova espansione del campo, si prese la decisione di iniziare a riempirlo: poich\u00e9 l'ingresso del tunnel era molto ben nascosto, \"Dick\" venne utilizzato anche come deposito per oggetti come mappe, francobolli, permessi di viaggio falsi, bussole e vestiti. Alcune guardie collaborarono fornendo orari ferroviari, mappe e molti documenti ufficiali in modo che potessero essere falsificati. Alcuni abiti civili autentici sono stati ottenuti corrompendo il personale tedesco con sigarette, caff\u00e8 o cioccolato. Questi abiti vennero usati dai prigionieri in fuga per spostarsi pi\u00f9 facilmente dal campo, soprattutto in treno.\nI prigionieri esaurirono i posti per nascondere la sabbia ed il manto nevoso invernale rese impossibile disperderla senza essere scoperti. Sotto i sedili del teatro c'era un grande spazio vuoto ma quando fu costruito i prigionieri avevano dato la loro parola di non abusare dei materiali: questo patto fu considerato inviolabile, tanto da valutare la questione con una \"consulenza legale\" interna, gli SBO (\"Senior British Officers\") decisero che l'edificio completato non rientrava nella parola data. Un sedile nell'ultima fila fu incernierato e cos\u00ec il problema della dispersione della sabbia \u00e8 stato risolto.\nI campi di prigionia tedeschi iniziarono a ricevere un numero maggiore di prigionieri americani, tanto che i tedeschi decisero di costruire nuovi campi appositamente per gli aviatori statunitensi: per consentire a pi\u00f9 persone possibile di fuggire, compresi gli americani, aumentarono gli sforzi sui restanti due tunnel. Ci\u00f2 attir\u00f2 l'attenzione delle guardie e nel settembre 1943, l'ingresso di \"Tom\" divenne il 98\u00b0 tunnel da scoprire nel campo; le guardie nel bosco avevano visto rimuovere la sabbia dalla baracca. I lavori su \"Harry\" cessarono e non ripresero fino al gennaio 1944.\nIl tunnel \"Harry\" completato.\n\"Harry\" fu finalmente pronto nel marzo 1944. A quel punto gli americani, alcuni dei quali avevano lavorato a \"Tom\", erano gi\u00e0 stati allontanati; solo il maggiore americano Johnnie Dodge partecip\u00f2 alla \"Grande fuga\", e nel frattempo era diventato cittadino britannico. In precedenza, il tentativo era stato pianificato per l'estate, dato il bel tempo, ma all'inizio del 1944 la Gestapo visit\u00f2 il campo e ordin\u00f2 di intensificare gli sforzi per rilevare le fughe. Piuttosto che rischiare di aspettare e far scoprire il loro tunnel, Bushell ordin\u00f2 che il tentativo fosse fatto non appena fosse pronto. Molti tedeschi aiutarono volentieri i prigionieri nella fuga. Il film hollywoodiano suggerisce che i falsari erano in grado di creare repliche quasi esatte di quasi tutti i passaggi utilizzati nella Germania nazista. In realt\u00e0, i falsari ricevettero una grande assistenza dai tedeschi che vivevano a molte centinaia di miglia di distanza dall'altra parte del paese. Diverse guardie tedesche, che erano apertamente anti-naziste, fornirono volentieri ai prigionieri oggetti ed assistenza di ogni tipo per aiutarli nella fuga.\nNel loro piano, dei 600 che avevano lavorato alle gallerie solo 200 sarebbero riusciti a fuggire, divisi in due gruppi. Al primo gruppo di 100, chiamati \"\"serial offenders\", fu garantito un posto e ne comprendeva 30 che parlavano bene il tedesco o che avevano gi\u00e0 una storia di fughe, per altri 70 si pens\u00f2 che avessero lavorato di pi\u00f9 sui tunnel. Il secondo gruppo, ritenuto di minori possibilit\u00e0 di successo, \u00e8 stato scelto mediante sorteggio; chiamati \"hard-arsers\"\", avrebbero dovuto viaggiare di notte poich\u00e9 quasi nessuno parlava il tedesco ed erano dotati solo dei documenti e delle attrezzature false pi\u00f9 banali.\nI prigionieri aspettarono circa una settimana per una notte senza luna, il venerd\u00ec 24 marzo ci fu il tentativo di fuga. Al calar della notte, gli assegnatari si trasferirono nella baracca 104. Sfortunatamente per i prigionieri, la botola di uscita di Harry era completamente congelata e per liberarla si \u00e8 ritardato la fuga di un'ora e mezza. Poi si scopr\u00ec che il tunnel era arrivato a poca distanza dalla vicina foresta; alle 22.30 il primo uomo uscito \u00e8 uscito poco prima della linea degli alberi vicino a una torre di guardia. (Secondo Alan Burgess , nel suo libro \"The Longest Tunnel\", il tunnel ha raggiunto la foresta, come previsto, ma i primi alberi erano troppo radi per fornire una copertura adeguata). Poich\u00e9 la temperatura era scesa sotto lo zero e c'era neve sul terreno, si sarebbe creata una scia scura strisciando per coprirsi. Per evitare di essere visti dalle sentinelle, le fughe furono ridotte a una decina all'ora, invece di quella ogni minuto che era stata programmata. Dato che sarebbero stati fucilati se catturati mentre cercavano di tornare alle loro baracche, questi uomini si sono rimessi le proprie uniformi e hanno dormito un po'. Un raid aereo ha poi spento l'illuminazione elettrica del campo (e del tunnel), rallentando ulteriormente la fuga. Verso l'una di notte il tunnel \u00e8 crollato e ha dovuto essere riparato.\nNonostante questi problemi, 76 uomini sono strisciati verso la libert\u00e0, fino a quando alle 4:55 del mattino del 25 marzo, il 77esimo uomo \u00e8 stato visto uscire da una delle guardie. Quelli gi\u00e0 tra gli alberi iniziarono a correre, mentre il capo squadriglia neozelandese Leonard Henry Trent VC, che aveva appena raggiunto la linea degli alberi, si alz\u00f2 e si arrese. Le guardie non avevano idea di dove fosse l'ingresso del tunnel, quindi hanno iniziato a perquisire le baracche, dando cos\u00ec il tempo agli uomini di bruciare i loro documenti falsi. La baracca 104 \u00e8 stata una delle ultime ad essere perquisita e, nonostante l'uso dei cani, le guardie non riuscirono a trovare l'ingresso. Alla fine, la guardia tedesca Charlie Pilz torn\u00f2 strisciando attraverso il tunnel ma si trov\u00f2 intrappolato all'estremit\u00e0 del campo; inizi\u00f2 a chiedere aiuto ed i prigionieri aprirono l'ingresso per farlo uscire, rivelandone cos\u00ec la reale posizione.\nIl primo problema per i fuggitivi fu che la maggior parte di loro non era in grado di trovare la strada per la stazione ferroviaria, fino a quando la luce del giorno non rivel\u00f2 che si trovava in una rientranza della parete laterale di un tunnel pedonale sotterraneo. Di conseguenza, molti di loro hanno perso i loro treni notturni e hanno deciso di attraversare il paese a piedi o di aspettare sulla banchina alla luce del giorno. Un altro problema imprevisto fu rappresentato dalle condizioni meteo: questo era il marzo pi\u00f9 freddo degli ultimi trent'anni, con neve fino a 1 metro di profondit\u00e0, quindi i fuggitivi non ebbero altra scelta che lasciare la copertura dei boschi e dei campi per rimanere in strada.\nGli omicidi dei fuggitivi.\nDopo la fuga, i tedeschi fecero un inventario del campo e scoprirono quanto fosse stata estesa l'operazione: erano scomparse quattromila assi, oltre a 90 letti matrimoniali a castello completi, 635 materassi, 192 coperte, 161 federe, 52 tavoli da venti persone, 10 tavoli singoli, 34 sedie, 76 panche, 1.212 capezzali, 1.370 stecche di legno, 1.219 coltelli, 478 cucchiai, 582 forchette, 69 lampade, 246 taniche d'acqua, 30 pale, 300 m di cavo elettrico, 180 m di corda e 3.424 asciugamani. Sono state utilizzate 1.700 coperte, insieme a pi\u00f9 di 1.400 lattine del latte. Il cavo elettrico era stato rubato dopo essere stato lasciato incustodito da alcuni lavoratori tedeschi e poich\u00e9 non avevano denunciato il furto furono giustiziati dalla Gestapo. Da allora in poi ogni letto \u00e8 stato fornito con solo nove assi e sono state contate regolarmente dalle guardie.\nDei 76 fuggitivi, 73 furono catturati. Adolf Hitler inizialmente voleva che tutti gli ufficiali catturati venissero fucilati; Hermann G\u00f6ring, il feldmaresciallo Keitel, il generale Westhoff e il generale Hans von Graevenitz fecero notare a Hitler che un massacro avrebbe potuto provocare rappresaglie ai piloti tedeschi nelle mani degli Alleati. Hitler accett\u00f2, ma insistette che \"pi\u00f9 della met\u00e0\" doveva essere fucilata, ordinando infine al capo delle SS Himmler di giustiziare pi\u00f9 della met\u00e0 dei fuggitivi. Himmler pass\u00f2 la selezione al generale Arthur Nebe e cinquanta fuggitivi furono giustiziati singolarmente o in coppia.\nDiciassette fuggitivi catturati furono restituiti allo Stalag Luft III. Due fuggitivi catturati furono mandati a Oflag IV-C Colditz, e quattro furono mandati al campo di concentramento di Sachsenhausen, uno tra loro scherz\u00f2 dicendo \"l'unica via d'uscita da qui \u00e8 su per il camino\". Riuscirono a scavare un tunnel e fuggire tre mesi dopo, anche se furono poi catturati.\nTre fuggitivi ebbero successo:\nBergsland e M\u00fcller fuggirono insieme e raggiunsero la Svezia neutrale in treno prima e poi in barca con l'aiuto dei marinai svedesi. Van der Stok, a cui fu concesso uno dei primi posti dal \"Comitato di Fuga\", grazie alle sue abilit\u00e0 linguistiche e di fuga, viaggi\u00f2 attraverso gran parte dell'Europa occupata con l'aiuto della Resistenza francese prima di trovare sicurezza in un consolato britannico in Spagna.\nConseguenze.\nLa Gestapo indag\u00f2 sulla fuga e, dato che l'inchiesta non port\u00f2 alla luce nuove informazioni significative, il comandante del campo, von Lindeiner-Wildau, fu allontanato e minacciato con la corte marziale. Per evitare la prigionia finse una malattia mentale e, mentre fungeva da secondo in comando di un'unit\u00e0 di fanteria, fu ferito dalle truppe sovietiche che avanzavano verso Berlino. Si arrese alle forze britanniche alla fine della guerra e fu prigioniero di guerra per due anni nel campo di prigionia noto come \"London Cage\". Testimoni\u00f2 durante l'indagine SIB britannica relativa agli omicidi nello Stalag Luft III. Originariamente in servizio nello staff personale di G\u00f6ring, von Lindeiner era stato poi assegnato al comando del campo di Sagan: segu\u00ec le convenzioni di Ginevra riguardanti il trattamento dei prigionieri di guerra guadagnandosi il rispetto dei prigionieri anzian, fu rimpatriato nel 1947 e mor\u00ec nel 1963 all'et\u00e0 di 82 anni.\nIl 6 aprile 1944 il nuovo comandante del campo Oberstleutnant Erich Cordes inform\u00f2 Massey di aver ricevuto la comunicazione ufficiale dall'Alto Comando tedesco nella quale si riportava che 41 dei fuggitivi furono fucilati mentre resistevano all'arresto. Lo stesso Massey fu rimpatriato per motivi di salute pochi giorni dopo. Nei giorni successivi, i prigionieri raccolsero i nomi dei 47 prigionieri che consideravano dispersi. Il 15 aprile (o il 17 aprile in alcune fonti) il nuovo alto ufficiale britannico, il capitano Douglas Wilson, pass\u00f2 un elenco di questi nomi ad un visitatore ufficiale della Croce Rossa Svizzera.\nCordes \u00e8 stato sostituito poco dopo dall'Oberst Werner Braune. Braune rimase sconvolto del fatto che cos\u00ec tanti fuggitivi fossero stati uccisi e permise ai prigionieri rimasti di costruire un monumento alla memoria al quale contribu\u00ec anche lui stesso.\nIl governo britannico apprese delle morti da una visita di routine al campo da parte delle autorit\u00e0 svizzere in qualit\u00e0 di potenza protettrice a maggio; il ministro degli Esteri britannico Anthony Eden annunci\u00f2 la notizia alla Camera dei Comuni il 19 maggio 1944. Poco dopo il rimpatriato Massey arriv\u00f2 in Gran Bretagna ed inform\u00f2 il governo sulla sorte dei fuggitivi. Eden aggiorn\u00f2 il Parlamento il 23 giugno, promettendo che, alla fine della guerra, i responsabili sarebbero stati assicurati alla giustizia.\nIndagini e procedimenti giudiziari del dopoguerra.\nIl generale Arthur Nebe, che si pensa avesse selezionato i prigionieri da fucilare, fu coinvolto nel complotto del 20 luglio per uccidere Hitler e fu giustiziato dalle autorit\u00e0 naziste nel 1945.\nDopo la fine della guerra, Wilfred Bowes della \"RAF Police Special Investigation Branch\" (SIB) ha iniziato a fare ricerche sulla \"Grande Fuga\" dando vita ad una caccia all'uomo per il personale tedesco ritenuto responsabile dell'uccisione dei fuggitivi. Di conseguenza, diversi ex membri della Gestapo e del personale militare tedesco furono condannati per i crimini di guerra per gli omicidi dello Stalag Luft III.\nIl colonnello Telford Taylor era il pubblico ministero degli Stati Uniti nel caso dell'Alto Comando tedesco al processo di Norimberga. L'accusa prevedeva che lo Stato Maggiore dell'Esercito e l'Alto Comando delle Forze Armate tedesche fossero considerati organizzazioni criminali, i testimoni furano molti dei marescialli tedeschi sopravvissuti ed i loro ufficiali di stato maggiore: uno dei capi d'accusa era proprio l'omicidio dei cinquanta. Il colonnello della Luftwaffe, Bernd von Brauchitsch, che prest\u00f2 servizio nello staff del maresciallo del Reich Hermann G\u00f6ring, fu interrogato dal capitano Horace Hahn sugli omicidi: diversi ufficiali della Gestapo, responsabili degli omicidi, furono giustiziati o imprigionati.\nLa liberazione nel 1945.\nPoco prima della mezzanotte del 27 gennaio 1945, con le truppe sovietiche a soli 26 km di distanza, i restanti 11.000 prigionieri di guerra furono fatti marciare fuori dal campo con destinazione Spremberg. A temperature gelide e con 15 cm di neve, 2.000 prigionieri sono stati assegnati a liberare la strada davanti al gruppo principale. Dopo una marcia di 55 km, i prigionieri di guerra arrivarono a Bad Muskau, riposarono per 30 ore prima di marciare per i restanti 26 km verso Spremberg. Il 31 gennaio, i prigionieri del \"South Compound\" e pi\u00f9 200 uomini del \"West Compound\" furono inviati in treno allo Stalag VII-A di Moosburg, seguiti da altri prigionieri il 7 febbraio. Trentadue prigionieri fuggirono durante la marcia verso Moosburg, ma furono tutti catturati. I prigionieri rimanenti a Spremberg furono inviati allo Stalag XIII-D a Norimberga il 2 febbraio.\nCon l'avvicinarsi delle forze statunitensi il 13 aprile, i prigionieri americani al XIII-D furono condotti allo Stalag VII-A. Mentre la maggioranza ha raggiunto il VII-A il 20 aprile, lungo la strada molti di loro si separarono dal gruppo, con le guardie tedesche che non fecero alcun tentativo per fermarli. Costruito per contenere 14.000 prigionieri di guerra, lo Stalag VII-A ora ne ospit\u00f2 130.000 evacuati di cui 500 vivevano in baracche costruite per contenere 200 prigionieri. Alcuni scelsero di vivere in tenda mentre altri dormirono in trincee antiaeree. La 14\u00aa divisione corazzata statunitense liber\u00f2 i prigionieri della VII-A il 29 aprile. Il libro di Kenneth W. Simmons \"Kriegie\" (1960) descrive la vita dei prigionieri di guerra della sezione americana dello Stalag Luft III negli ultimi mesi della guerra, termina con la marcia forzata invernale dal campo prima dell'avanzata delle truppe sovietiche e alla fine della liberazione.\nPrigionieri di rilievo.\nIl personale militare tenuto a Stalag Luft III incluse:\nAlcuni detenuti nello Stalag Luft III proseguirono con notevoli carriere nel settore dello spettacolo e dello sport:\nAnche i detenuti dello Stalag Luft III furono coinvolti nella politica:\nNella cultura popolare.\nIl campo di prigionia \u00e8 stato identificato ufficialmente come \"Stalag Luft 3\" dai tedeschi nella loro documentazione e sui cartellini identificativi rilasciati ai detenuti, e anche Paul Brickhill, nei suoi primi scritti sulla fuga, lo ha riportato in questo modo. Per il suo libro \"The Great Escape\", i suoi editori inglesi lo cambiarono in Stalag Luft III, e tale \u00e8 stata la sua influenza sulla cultura popolare che rimase Stalag Luft III.\nEric Williams era un navigatore su un bombardiere abbattuto e detenuto allo Stalag Luft III. Dopo la guerra, durante il lungo viaggio in mare verso casa, Williams scrisse \"Goon in the Block\", un breve libro basato sulla sua esperienza vissuta. Quattro anni dopo, nel 1949, lo riscrisse come una narrazione in terza persona pi\u00f9 lunga con il titolo \"The Wooden Horse\", che fu il soggetto del filma noto come \"The Wooden Horse\" nel 1950. Inser\u00ec molti dettagli omessi nel suo primo libro, ma cambi\u00f2 il suo nome in \"Peter Howard\", Michael Codner in \"John Clinton\" e Oliver Philpot in \"Philip Rowe\". Williams ha anche scritto un prequel, \"The Tunnel\", uno studio esteso delle mentalit\u00e0 della vita da prigioniero di guerra. Sebbene non sia un romanzo di fuga, mostra il profondo bisogno di fuggire ed esplora i modi in cui la vita del campo ha influenzato le emozioni degli uomini.\nPaul Brickhill era un pilota di Spitfire nato in Australia, fu abbattuto nel 1943 in Tunisia. Mentre era imprigionato allo Stalag Luft III, fu coinvolto nel tentativo di fuga. Non prese parte allo scavo del tunnel, ma fu responsabile dei \"tirapiedi\", le squadre di staffetta che avrebbero avvisato i prigionieri quando le squadre di ricerca tedesche fossero entrate nel campo. Inizialmente era stato programmato per essere uno dei primi fuggitivi, ma quando si scopr\u00ec che soffriva di claustrofobia, scal\u00f2 in fondo alla lista. Dopo la guerra, Brickhill scrisse con Conrad Norton \"Escape to Danger\" (1946). Successivamente Brickhill scrisse uno studio pi\u00f9 ampio e il primo importante resoconto della fuga in \"The Great Escape\" (1950), portando l'incidente ad un'ampia attenzione del pubblico. Questo libro \u00e8 diventato la base del film (1963). Il film era basato su eventi reali ma con numerosi compromessi per il suo appeal commerciale, come l'inclusione di americani tra i fuggitivi (nessuno dei quali in realt\u00e0 era americano): non ci sono state vere fughe in motocicletta o in aereo (la sequenza che coinvolge la fuga in un addestratore tedesco potrebbe essere stata ispirata dalla fuga di Bob Hoover dallo Stalag Luft I usando un FW-190), n\u00e9 i prigionieri catturati furono giustiziati sul posto. Il film ha fatto s\u00ec che la storia e la memoria dei cinquanta aviatori giustiziati rimanessero ampiamente conosciute, anche se in forma distorta.\nLa ricerca dei responsabili dell'omicidio degli ufficiali alleati, e i successivi processi, sono stati descritti in un film televisivo del 1988 intitolato \"The Great Escape II: The Untold Story\". L'omicidio dei prigionieri in questo film \u00e8 pi\u00f9 accurato rispetto all'originale del 1963, con i prigionieri di guerra fucilati individualmente o in coppia, ma altre porzioni del film sono frutto di fantasia.\nIl campo \u00e8 stato la base per una missione per giocatore singolo e una mappa multigiocatore nel primo videogioco di \"Call of Duty\". La maggior parte degli edifici e delle torri di guardia erano identiche al campo e la missione per giocatore singolo prevedeva il salvataggio di un ufficiale britannico da una cella di prigione che assomigliava molto all'edificio di isolamento del campo. Stalag Luft \u00e8 anche un campo di prigionia giocabile nel gioco per computer e Xbox \"The Escapists\", ma con un nome leggermente diverso di \"Stalag Flucht\".\nThe Great Escape \u00e8 un videogioco, con la trama simile al film, per il computer Sinclair ZX Spectrum pubblicato da Ocean Software nel 1986, e successivamente portato per i computer Commodore 64, Amstrad CPC e DOS. L'ambiente del gioco era simile al campo vero e proprio, ma la presunta posizione era nel nord della Germania ed un lato del campo si affacciava sul Mare del Nord. La versione per Spectrum di \"The Great Escape\" \u00e8 stata posizionata al numero 23 nella top 100 ufficiale di Your Sinclair.\nThe Great Escape \u00e8 stato anche un gioco per console Xbox e PlayStation 2 pubblicato nel 2003. La trama segue quella del film del 1963, tranne per il fatto che ci sono anche livelli con alcune delle prime catture del personaggio ed i primi tentativi di fuga, oltre a un finale modificato.\nUn DVD di un incontro del 1983 tenutasi a Chicago include una rievocazione di un interrogatorio tra Hans Scharff, principale interrogatore della Luftwaffe noto per il suo approccio sottile, e l'asso dell'aviazione americano Francis Gabreski. Questo segmento \u00e8 ospitato da Ray Tolliver, autore di \"The Interrogator,\" dove sono incluse anche brevi interviste con alcuni degli ex prigionieri di guerra."}
{"id": "9154710", "revid": "1543377", "url": "https://it.wikipedia.org/wiki?curid=9154710", "title": "Tiago de Melo Marinho", "text": "Carriera.\nConsiderato uno dei migliori portieri di tutti i tempi tanto da diventare un'icona del calcio a 5 brasiliano, nel suo ruolo \u00e8 stato uno dei giocatori pi\u00f9 vincenti.\nCon la Nazionale brasiliana \u00e8 stato campione del mondo nel 2008 e nel 2012; campione sudamericano nel 2008, 2011 e 2017; campione panamericano nel 2007. A livello individuale ha vinto sia il Futsal Awards sia il guanto d'oro assegnato dalla FIFA."}
{"id": "9154715", "revid": "1544245", "url": "https://it.wikipedia.org/wiki?curid=9154715", "title": "Trotta Bus Services", "text": "Trotta Bus Services S.p.A. \u00e8 un'azienda privata italiana attiva nel settore del trasporto pubblico e del noleggio con conducente di autobus gran turismo. Gestisce il servizio di trasporto pubblico locale nei comuni di Benevento, Fiumicino e Potenza, servizi navetta negli aeroporti di Milano-Malpensa, Roma-Ciampino e Roma-Fiumicino e servizi skibus e summerbus in Trentino-Alto Adige, nonch\u00e9 la sosta tariffata nel comune di Vasto e, in convenzione con Italo-Nuovo Trasporto Viaggiatori, il servizio Italobus, che collega i centri abitati alle stazioni di Reggio Emilia AV Mediopadana, Napoli Afragola e Salerno. Fa parte del consorzio UnicoCampania.\nStoria.\nL'azienda fu fondata a Roma nel 1961. Nel 2016 assunse la gestione della rete autobus urbana di Potenza, subentrando a COTRAB, mentre nel 2017 dopo il fallimento di AMTS subentr\u00f2 a quest'ultima nella gestione della rete autobus di Benevento. Nel 2019 si \u00e8 aggiudicata la gara per la gestione della rete autobus di Fiumicino, iniziata nel 2020.\nDati societari.\nTrotta Bus Services \u00e8 una societ\u00e0 per azioni di propriet\u00e0 privata con sede a Roma in via di Castel di Leva, 116.\nControversie.\nNel 2021 la societ\u00e0 \u00e8 stata una presunta vittima di estorsione da parte di tre uomini beneventani che nel maggio dello stesso anno avevano minacciato un dipendente e appiccato un incendio distruggendo due parcometri in piazza Cardinal Bartolomeo Pacca al fine di costringere Trotta Bus Services ad accettare un parcheggio a pagamento abusivo adiacente a quello regolare."}
{"id": "9154716", "revid": "124000873", "url": "https://it.wikipedia.org/wiki?curid=9154716", "title": "Bradford May", "text": "Ha diretto pi\u00f9 di 80 fra fiction televisive e film per il cinema. Nel 1992 ha vinto un Primetime Emmy Award per la fotografia del film \"Lady Against the Odds\", da lui stesso diretto."}
{"id": "9154719", "revid": "307923", "url": "https://it.wikipedia.org/wiki?curid=9154719", "title": "Incappellaggio doppio", "text": "L'incapellaggio doppio, o anche Gassa tripla, \u00e8 un nodo prevalentemente usato per issare alberi provvisori su imbarcazioni. Ai tre colli che si creano si possono legare lo strallo e le due sartie, quella di sinistra e destra, mentre i due baffi che si creano sotto al nodo possono essere usati, singolarmente o separati, come strallo di poppa o paterazzo in caso si usino doppie, rendendo ancor maggiore la stabilit\u00e0 dell'albero.\nEsecuzione.\nL'esecuzione \u00e8 particolarmente semplice se lo si fare, potrebbe risultare molto complessa a neofiti. Il nodo \u00e8 un nodo a stringere, in questo caso, se si infila un palo in mezzo, tirando i tre colli e i due baffi il nodo stringe attorno al palo. \nPer fare in modo che il nodo non si sciolga, una volta inserito il palo in mezzo, se non si vogliono usare i due baffi, si possono annodare i baffi con un nodo piano."}
{"id": "9154721", "revid": "300067", "url": "https://it.wikipedia.org/wiki?curid=9154721", "title": "Benedikt Turudic", "text": ""}
{"id": "9154722", "revid": "481666", "url": "https://it.wikipedia.org/wiki?curid=9154722", "title": "The Ne'er Do Well (film 1911)", "text": ""}
{"id": "9154723", "revid": "104458", "url": "https://it.wikipedia.org/wiki?curid=9154723", "title": "Ainhoa Ibarra Astellara", "text": ""}
{"id": "9154724", "revid": "300067", "url": "https://it.wikipedia.org/wiki?curid=9154724", "title": "Domagoj Vukovic", "text": ""}
{"id": "9154725", "revid": "92723", "url": "https://it.wikipedia.org/wiki?curid=9154725", "title": "Pierre d'Ornellas", "text": "Biografia.\nFormazione e ministero sacerdotale.\nDopo essere entrato nell'istituto secolare \"Notre-Dame de Vie\" ha conseguito la laurea in teologia morale l'Universit\u00e0 di Friburgo. \n\u00c8 stato ordinato sacerdote il 15 agosto 1984 ed \u00e8 stato incardinato nel medesimo istituto secolare \"Notre-Dame de Vie\". \nDal 1986 fino al 1991 ha ricoperto il ruolo di segretario particolare del cardinale arcivescovo di Parigi Jean-Marie Lustiger. \nDal 1991 al 1995 si \u00e8 trasferito a Bruxelles, in qualit\u00e0 di superiore della Casa \"Sainte-Th\u00e9r\u00e8se de l'Enfant-J\u00e9sus\" per i seminaristi di Francia e di altre nazionalit\u00e0, che studiavano presso l\"Institut d'Etudes Th\u00e9ologiques\", retto dai gesuiti. \nNel 1995 \u00e8 stato nominato direttore della \"Ecole Cath\u00e9drale\" e presidente dello \"Studium\" del seminario di Parigi, mentre nel 1997 ha ricevuto l'incarico di vicario generale per il Vicariato centro di Parigi.\nMinistero episcopale.\nIl 4 luglio 1997 papa Giovanni Paolo II lo ha nominato vescovo titolare di Naraggara e vescovo ausiliare di Parigi. \nIl 10 ottobre 1997, nella cattedrale di Parigi, ha ricevuto la consacrazione episcopale dalle mani del cardinale Jean-Marie Lustiger, co-consacranti il vescovo titolare di Summula Claude Henri Edouard Frikart e l'arcivescovo di Avignone Raymond Joseph Louis Bouchex.\nIl 19 ottobre 2006 papa Benedetto XVI lo ha nominato arcivescovo coadiutore di Rennes, divenendo poi arcivescovo metropolita il 26 marzo 2007, data della morte del suo predecessore Fran\u00e7ois de Sales Marie Adrien Saint-Macary. Il 30 giugno successivo ha ricevuto da papa Benedetto XVI il pallio a Roma.\nAll'interno della Conferenza episcopale francese \u00e8 membro della Commissione dottrinale e della Commissione studi e progetti, per poi presiedere dal 2011 la Commissione catechesi e catecumenato. \nGrazie ai suoi studi scientifici ha un grande interesse per le questioni di bioetica e ha preso posizioni chiare nelle sue monografie sull'argomento, alle quali si affiancano anche diverse opere di spiritualit\u00e0.\nIl 28 maggio 2013, in occasione dell'Anno della fede, ha tenuto una catechesi a Roma per i fedeli cattolici di lingua francese.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "9154729", "revid": "300067", "url": "https://it.wikipedia.org/wiki?curid=9154729", "title": "Jure Skific", "text": ""}
{"id": "9154730", "revid": "123519237", "url": "https://it.wikipedia.org/wiki?curid=9154730", "title": "Viet Tri", "text": ""}
{"id": "9154743", "revid": "599013", "url": "https://it.wikipedia.org/wiki?curid=9154743", "title": "Ainhoa Ibarra", "text": "Biografia.\nStagioni 1988-1994.\nAinhoa Ibarra debutt\u00f2 in campo internazionale in occasione dei XV Giochi olimpici invernali di dove, dopo esser stata portabandiera della Spagna durante la cerimonia di apertura, si classific\u00f2 33\u00aa nel supergigante e non complet\u00f2 lo slalom gigante; ai successivi XVI Giochi olimpici invernali di si piazz\u00f2 29\u00aa nel supergigante, 24\u00aa nello slalom gigante e 26\u00aa nello slalom speciale.\nNel 1993 ottenne il primo piazzamento in Coppa del Mondo, il 16 gennaio a Cortina d'Ampezzo in supergigante (56\u00aa), ed esord\u00ec ai Campionati mondiali nella rassegna iridata di Morioka, dove fu 39\u00aa nel supergigante; l'anno dopo ai XVII Giochi olimpici invernali di , dopo esser stata nuovamente portabandiera della Spagna durante la cerimonia di apertura, si classific\u00f2 27\u00aa nel supergigante, 17\u00aa nello slalom gigante e non concluse lo slalom speciale.\nStagioni 1995-2000.\nNel 1995 conquist\u00f2 l'ultima vittoria in Coppa Europa (nonch\u00e9 ultimo podio), il 25 gennaio a Bardonecchia in slalom gigante, e ottenne il miglior piazzamento in Coppa del Mondo, il 18 febbraio a \u00c5re nella medesima specialit\u00e0 (8\u00aa). Gareggi\u00f2 nello slalom gigante anche ai Mondiali di Sierra Nevada 1996 e di Sestriere 1997: si piazz\u00f2 8\u00aa nella prova disputata in Spagna e non complet\u00f2 quella svoltasi in Italia.\nAi XVIII Giochi olimpici invernali di , sua ultima presenza olimpica, non complet\u00f2 lo slalom gigante; nella medesima specialit\u00e0 ai Mondiali di Vail/Beaver Creek 1999, sua ultima presenza iridata, si classific\u00f2 15\u00aa. Si ritir\u00f2 all'inizio della stagione 1999-2000 e la sua ultima gara fu lo slalom gigante di Coppa del Mondo disputato il 19 novembre a Copper Mountain, non completato dalla Ibarra.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante"}
{"id": "9154758", "revid": "300067", "url": "https://it.wikipedia.org/wiki?curid=9154758", "title": "Jure Planinic", "text": ""}
{"id": "9154761", "revid": "2180194", "url": "https://it.wikipedia.org/wiki?curid=9154761", "title": "Comunismo di sinistra", "text": ""}
{"id": "9154767", "revid": "33689", "url": "https://it.wikipedia.org/wiki?curid=9154767", "title": "Marvel Heroes (videogioco)", "text": ""}
{"id": "9154772", "revid": "2180194", "url": "https://it.wikipedia.org/wiki?curid=9154772", "title": "Sinistra comunista, un disordine infantile", "text": ""}
{"id": "9154786", "revid": "104458", "url": "https://it.wikipedia.org/wiki?curid=9154786", "title": "Claudio Dietrich", "text": "Biografia.\nDietrich, specialista delle prove veloci originario di Mellau, in Coppa Europa esord\u00ec il 7 marzo 1995 a Saalbach-Hinterglemm in discesa libera (45\u00ba) e ottenne il miglior piazzamento il 22 gennaio 1996 ad Altenmarkt-Zauchensee nella medesima specialit\u00e0 (6\u00ba); sempre in discesa libera ai successivi Mondiali juniores di Hoch-Ybrig 1996 vinse la medaglia di bronzo. Prese per l'ultima volta il via in Coppa Europa il 13 marzo 2000 a Galt\u00fcr in supergigante (81\u00ba) e si ritir\u00f2 al termine di quella stessa stagione 1999-2000; la sua ultima gara fu la discesa libera dei Campionati austriaci 2000, disputata il 10 aprile ad Altenmarkt-Zauchensee e chiusa da Dietrich al 20\u00ba posto. Non debutt\u00f2 in Coppa del Mondo n\u00e9 prese parte a rassegne olimpiche o iridate."}
{"id": "9154787", "revid": "104458", "url": "https://it.wikipedia.org/wiki?curid=9154787", "title": "Daniel Uznik", "text": "Biografia.\nUznik, originario di Strau di Ferlach, esord\u00ec in Coppa Europa il 7 marzo 1995 a Saalbach-Hinterglemm in discesa libera (47\u00ba); l'anno dopo ai Mondiali juniores di Hoch-Ybrig 1996 vinse la medaglia d'argento nello slalom gigante. In Coppa Europa ottenne il miglior piazzamento il 22 dicembre 1998 ad Altenmarkt-Zauchensee in supergigante (4\u00ba) e prese per l'ultima volta il via il 14 marzo 2001 a Piancavallo nella medesima specialit\u00e0 (15\u00ba), sua ultima gara in carriera. Non debutt\u00f2 in Coppa del Mondo n\u00e9 prese parte a rassegne olimpiche o iridate."}
{"id": "9154788", "revid": "1870933", "url": "https://it.wikipedia.org/wiki?curid=9154788", "title": "Felipe Pe\u00f1a Biafore", "text": "Carriera.\nCresciuto nel settore giovanile del , il 14 febbraio sigla il suo primo contratto professionistico con i \"Millonarios\"; debutta in prima squadra il 20 maggio 2021 in occasione dell'incontro di Coppa Libertadores vinto 2-1 contro l'.\nStatistiche.\n\"Statistiche aggiornate al 18 ottobre 2021\"."}
{"id": "9154790", "revid": "1784492", "url": "https://it.wikipedia.org/wiki?curid=9154790", "title": "Dion Drena Beljo", "text": "Carriera.\nClub.\nCresciuto nel settore giovanile del , nel 2019 viene acquistato dall' che lo aggrega inizialmente alla propria seconda squadra; debutta fra i professionisti il 31 agosto in occasione del match di 2. HNL perso 2-1 contro il . Nella seconda parte di stagione viene aggregato con pi\u00f9 frequenza alla prima squadra, con cui esordisce il 13 giugno nel match di prima divisione pareggiato 0-0 contro lo .\nIl 14 luglio 2021 viene ceduto in prestito all'.\nNazionale.\nL'11 novembre fa il suo debutto con la Croazia U-21 subentrando al posto di Roko \u0160imi\u0107 nella partita vinta 2-0 ai danni dell' Estonia.\nStatistiche.\n\"Statistiche aggiornate al 16 ottobre 2021\"."}
{"id": "9154835", "revid": "1318658", "url": "https://it.wikipedia.org/wiki?curid=9154835", "title": "Trasparenza (informatica)", "text": "Con il termine trasparenza si fa riferimento, nel campo delle tecnologie digitali, a quei sistemi per il trattamento delle informazioni che tendono a non essere notati dai loro fruitori.\n\u00c8 il caso di dispositivi appartenenti alla Internet of things, di sistemi di elaborazione di tipo ubiquitous computing, di interfacce persona-calcolatore non intrusive e di tecnologie inclusive a basso tasso di invasivit\u00e0.\nUn importante riferimento teorico \u00e8 fornito da Donald Norman che, occupandosi di interfacce persona-calcolatore, sostiene che il computer migliore \u00e8 quello che non si vede, cosa che avviene quando i dispositivi informatici non sono intrusivi e la tecnologia scompare dietro le quinte.\nNell'ambito delle tecnologie inclusive, la trasparenza \u00e8 una propriet\u00e0 che ne abbassa la soglia psicologica di accettazione. La trasparenza \u00e8 la propriet\u00e0 dei dispositivi informatici di proporsi con implementazioni non ingombranti, n\u00e9 invasive, tali per esempio da essere usati nelle scuole per offrire soluzioni compensative psicologicamente accettabili, come pu\u00f2 avvenire per esempio quando un alunno con bisogni educativi speciali accetta di usare il tablet, mentre magari rifiuta il tradizionale computer sul banco, che con il suo ingombro pu\u00f2 evidenziarne la condizione di alunno \u201cdiverso\u201d, stigmatizzandolo."}
{"id": "9154845", "revid": "447535", "url": "https://it.wikipedia.org/wiki?curid=9154845", "title": "Villa Oneto", "text": ""}
{"id": "9154861", "revid": "1605525", "url": "https://it.wikipedia.org/wiki?curid=9154861", "title": "Jean-Jacques Debout", "text": "\u00c8 sposato dal 1966 con la cantante e attrice Chantal Goya\nBiografia.\nJean-Jacques passa l'infanzia a Saint-Mand\u00e9 con i genitori e le due sorelle minori; Nel 1948, entra come convittore al collegio de Juilly tenuto da sacerdoti oratoriani, e ha per compagni Jean-Paul Goude e Jacques Mesrine. Costantemente respinto in tutte le scuole, il ragazzo si appassiona allora per la musica e canta in un coro. La nonna, collaboratrice della rivista L'Humanit\u00e9, lo iscrive a un concorso di canto organizzato sulla Place du Tertre. Qui interpreta un classico di Charles Trenet che vi assiste di persona e si complimenta con il giovane per la prestazione. Trenet lo raccomanda al segretario di Raoul Breton e a 17 anni, Jean-Jacques ha un impiego come corriere alle \u00c9ditions musicales Raoul Breton.\nNel 1957, si esibisce al Th\u00e9\u00e2tre des Capucines con Micheline Dax e Nicole Croisille nello spettacolo \"Cocktail sexy ou folie furieuse\". Maurice Vidalin et Jacques Datin lo convincono a registrare \"Les Boutons dor\u00e9s\" che hanno scritto per lui, brano ispirato alla sua esperienza di pensionante tra gli orfani di guerra; nel 1959, viene cos\u00ecaffermato il successo del cantante, per il quale Charles Aznavour scriver\u00e0 qualche canzone,\nDopo un'interruzione della carriera, dovuta al servizio militare, aderisce al fenomeno y\u00e9-y\u00e9. Nel 1963 compone (con Eddie Vartan e Johnny Hallyday), la colonna sonora del film \"D'o\u00f9 viens-tu Johnny?\" con i successi di Hallyday \"Pour moi la vie va commencer\" e \"Ma guitare\"; per Sylvie Vartan scrive la canzone \"Tous mes copains\". Lo stesso anno conosce Chantal Goya, giovane star del film di Jean-Luc Godard Il maschio e la femmina alla quale dedica \"Nos doigts se sont crois\u00e9s\". nel 1964, vince la prima Rose d'or d'Antibes.\nNel 1970, compone le canzoni per \"La Revue\" di Roland Petit al Casino de Paris, con Zizi Jeanmaire. Nel 1973, scrive e interpreta \"Redeviens Virginie\". Poi con Chantal Goya, inventa il music-hall per bambini. Nel 1992, Jean-Jacques realizza un sogno, quello di creare la commedia musicale \"Paul et Virginie\" al Th\u00e9\u00e2tre de Paris, dove interpreta il ruolo di Bernardin de Saint-Pierre."}
{"id": "9154882", "revid": "1702319", "url": "https://it.wikipedia.org/wiki?curid=9154882", "title": "Chiesa della Santissima Annunziata e San Silvano", "text": "La chiesa della Santissima Annunziata e San Silvano \u00e8 la parrocchiale di Romagnano Sesia, in provincia e diocesi di Novara; fa parte dell'unit\u00e0 pastorale di Romagnano Sesia.\nStoria.\nL'originaria chiesa romagnanese sorse probabilmente in et\u00e0 carolingia, nel IX secolo, anche se la prima citazione che ne certifica l'esistenza \u00e8 pi\u00f9 tarda, essendo datata 1008, allorch\u00e9 le era annessa l'abbazia benedettina di Santa Croce; una seconda menzione risale al 1040.\nNel XVI secolo la chiesa fu riedificata a tre navate, per poi venir rimaneggiata nel 1692.\nL'edificio fu gravemente danneggiato nel 1845 da un incendio; si decise dunque di ricostruirlo e i lavori vennero ultimati nel 1856.\nDescrizione.\nEsterno.\nLa facciata della chiesa, rivolta a sudovest e sormontata dal timpano triangolare spezzato, \u00e8 scandita da lesene e presenta al centro il portale maggiore, sormontato da una lunetta e protetto dal protiro sorretto da colonne tuscaniche, e ai lati i due ingressi secondari e altrettanti rosoni.\nSopra la facciata si erge il campanile a base quadrata, abbellito da ordini di finestre a tutto sesto oppilate; la cella presenta su ogni lato una trifora ed \u00e8 coperta dal tetto a quattro falde.\nInterno.\nL'interno dell'edificio \u00e8 suddiviso da colonne d'ordine tuscanico, sorreggenti la trabeazione sopra cui s'imposta la volta a botte, in tre navate voltate a botte; al termine dell'aula si sviluppa il presbiterio, rialzato di quattro gradini e chiuso dall'abside semicircolare.\nQui sono conservate diverse opere di pregio, tra le quali l'altare maggiore, costruito riutilizzando un sarcofago del V secolo, un cippo del I secolo che funge da ambone, la tavola con soggetto la \"Madonna con Bambino\", eseguita nel 1513 da Macrino d'Alba, la raffigurazione dell\"Ecce Homo\", eseguita nel 1575 da Bernardino Lanino, autore pure della tela ritraente la \"Pentecoste\", data 1577."}
{"id": "9154896", "revid": "1543377", "url": "https://it.wikipedia.org/wiki?curid=9154896", "title": "Sveta Gera", "text": "Sveta Gera (in croato) o Trdinov vrh (in sloveno) \u00e8 la vetta pi\u00f9 alta dei Monti \u017dumberak, con un'altezza di 1178 m. Si trova lungo il confine tra la Slovenia sud-orientale e la Croazia; la vetta \u00e8 soggetta a una disputa di confine tra le due nazioni.\nNome.\nLa montagna era originariamente chiamata \"Sveta Gera\" in croato e \"Sveta Jera\" in sloveno (Monte Santa Gertrude) in onore della chiesa di Santa Gertrude del XV secolo a poche centinaia di metri dal punto pi\u00f9 alto della vetta. Nel giugno 1921, tuttavia, il presidente del Club Alpino di Novo Mesto Ferdinand Seidl propose di ribattezzarlo in onore di Janez Trdina, un ardente descrittore della regione. La proposta fu sottoposta al governo centrale jugoslavo, che pubblic\u00f2 un decreto sulla nuova denominazione il 1\u00b0 luglio 1922. Il 15 agosto 1923, la vetta fu cerimonialmente ribattezzata da una ragazza slovena, mentre i riti ecclesiastici di accompagnamento furono eseguiti da un sacerdote croato.\nDisputa di confine.\nIn cima al monte Sveta Gera, a 1178 metri di altitudine, si trovano una torre per le telecomunicazioni e una caserma militare la cui posizione \u00e8 strategicamente importante per la Croazia. La caserma fu utilizzata dall'esercito popolare jugoslavo (JNA) fino all'inizio del 1991, quando i suoi soldati si ritirarono dal sito dopo la disgregazione della Jugoslavia. Nel giugno dello stesso anno, i soldati sloveni entrarono in possesso della caserma sulla base di un accordo verbale tra i presidenti di Slovenia e Croazia, Milan Ku\u010dan e Franjo Tu\u0111man. Il presidente croato Tu\u0111man riteneva che sarebbe stato meglio per la Croazia evitare conflitti con un esercito sloveno amico nell'ovest poich\u00e9 il paese era minacciato dall'JNA ostile dall'est. Sebbene l'esercito sloveno abbia annunciato molte volte che i suoi soldati avrebbero lasciato la caserma, in particolare nel 1998 e nel 2000, ci\u00f2 non \u00e8 accaduto. Nel 2004, il presidente Ku\u010dan dichiar\u00f2 in un'intervista per Ve\u010dernji list che era ora che i soldati sloveni lasciassero la caserma, aggiungendo che non c'era una volont\u00e0 sufficiente dei funzionari governativi sloveni per farlo. Il 29 giugno 2017, il Tribunale arbitrale della Corte permanente di arbitrato che stava decidendo su un'altra controversia di confine tra Croazia e Slovenia, ha menzionato nel suo verdetto che Sveta Gera appartiene effettivamente alla Croazia ma che non era competente a decidere in merito n\u00e9 avrebbe potuto ordinare ai soldati sloveni di ritirarsi."}
{"id": "9154899", "revid": "965226", "url": "https://it.wikipedia.org/wiki?curid=9154899", "title": "A Chiara", "text": "A Chiara \u00e8 un film del 2021 diretto da Jonas Carpignano.\nRiconoscimenti.\nIl film \u00e8 stato presentato al Festival di Cannes 2021, dove ha vinto il premio \"Europa Cinema Label\"."}
{"id": "9154901", "revid": "827882", "url": "https://it.wikipedia.org/wiki?curid=9154901", "title": "Ciambelline", "text": ""}
{"id": "9154911", "revid": "1442080", "url": "https://it.wikipedia.org/wiki?curid=9154911", "title": "Associazione Nazionale Docenti Universitari", "text": "L\u2019Associazione nazionale docenti universitari (ANDU) nasce nel 1968 in seguito a una scissione del Comitato Professori Universitari per il Rinnovamento dell\u2019Universit\u00e0 (CPURU) e svolge la sua attivit\u00e0 fino al 1971.\nStoria.\nIl CPURU era stato costituito all\u2019interno dell'Associazione Nazionale Professori Universitari di Ruolo (ANPUR) nel 1965. Ma al congresso di questa del 1968 un gruppo di docenti che ne facevano parte si dimise dall\u2019Associazione, valutando l\u2019attivit\u00e0 svolta come troppo conservatrice e inadatta a promuovere una completa riforma universitaria. Crearono quindi la nuova Associazione Nazionale Docenti Universitari che tenne a Roma nell\u2019aprile 1968 il suo congresso fondativo. \nCome presidente della nuova Associazione fu eletto Giorgio Spini, allora professore di storia nella facolt\u00e0 di Magistero dell'Universit\u00e0 degli Studi di Firenze. Nel documento programmatico, l\u2019Associazione dichiarava di essere \"a carattere apartitico e aconfessionale con finalit\u00e0 di rappresentanza su scala nazionale di quanti, tra i docenti universitari, sono pronti a impegnarsi e a operare per una riforma delle strutture universitarie su basi nuove in un pi\u00f9 aperto, civile e fecondo rapporto con la societ\u00e0. [\u2026]\" . \nNel suo intervento al congresso inoltre Spini sottoline\u00f2 come l\u2019associazione era aperta alla partecipazione di membri delle pi\u00f9 varie estrazioni ideologiche e politiche, purch\u00e9 concordassero con la visione di una riforma universitaria non riducibile ad una mera questione tecnica \u201csenza rapporto preciso col dramma del mondo moderno che si svolge attorno a noi\u201d.\nGli obiettivi principali di un vero rinnovamento per l\u2019ANDU vennero quindi individuati nella democratizzazione dell\u2019Universit\u00e0; nell\u2019attuazione del diritto allo studio nelle forme previste dalla Costituzione; nella creazioni di Dipartimenti per lo svolgimento sia dell\u2019attivit\u00e0 didattica che di quella scientifica; nella previsione del \u201ctempo pieno\u201d per i docenti di ruolo; nella riforma dei piani di studio e nella sperimentazione di nuovi sistemi didattici\u201d.\nNel successivo congresso dell\u2019Associazione, tenuto nel 1969 a Milano, fu prevista la possibilit\u00e0 di aderire non solo per i professori di ruolo, ma anche per quelli incaricati, per gli assistenti e per i borsisti.\nNegli anni della sua attivit\u00e0 l\u2019ANDU riusc\u00ec a portare avanti la sua attivit\u00e0 di riflessione e promozione in merito ai problemi della riforma universitaria e si inser\u00ec con propri interventi nel dibattito politico e tecnico sia nazionale che internazionale. Nel 1971, tuttavia, sempre sotto la presidenza di Giorgio Spini, al suo III Congresso, l'Associazione vot\u00f2 per un suo scioglimento all'interno del nuovo Comitato nazionale universitario (CNU).\nArchivio.\nNel gennaio 2016, su proposta dei familiari di Giorgio Spini, l\u2019archivio dell\u2019Associazione, fino ad allora depositato nella sede di Palazzo Fenzi dell\u2019Universit\u00e0 di Firenze, \u00e8 stato trasferito presso la Biblioteca di Scienze Sociali della stessa Universit\u00e0, al fine di agevolarne l\u2019inventariazione, lo studio e la consultazione da parte degli studiosi. Oltre ai documenti prodotti direttamente dall\u2019Associazione nel periodo della sua attivit\u00e0, l\u2019Archivio conserva anche documentazione precedente la sua nascita, relativa agli anni 1965-1967 ed altra risalente al 1972, quindi relativa al CNU, nel quale l\u2019ANDU era confluita. L'inventario e parte dei documenti sono consultabili \"on line\" sul portale \"Chartae\""}
{"id": "9154912", "revid": "466539", "url": "https://it.wikipedia.org/wiki?curid=9154912", "title": "Sam Bankman-Fried", "text": " Gestisce inoltre Alameda Research, un'azienda che si occupa di trading quantitativo relativo alle cryptocurrency, fondata nel 2017.\nBiografia.\nBankman-Fried \u00e8 nato nel 1992 a Stanford negli Stati Uniti da Barbara Fried e Joseph Bankman, entrambi professori di diritto della Stanford Law School. Tra 2010 e 2014 frequenta il Massachusetts Institute of Technology dove si laurea in fisica.\nInizia a lavorare per la Jane Street Capital, un'azienda di proprietary trading, dove si occupa di ETF. Nell'ottobre 2017 fonda Alameda Research e nell'aprile 2019 FTX. Nel gennaio 2018 inizia a fare arbitrage trading, approfittando della differenza di prezzi del bitcoin tra Giappone e Stati Uniti, movimentando fino a 25 milioni di dollari per giorno. A fine 2018 si trasferisce ad Hong Kong. \nNel 2021 viene inserito nella Forbes 30 Under 30 Finance list la classifica della rivista americana dei miliardari sotto i trent'anni."}
{"id": "9154922", "revid": "599013", "url": "https://it.wikipedia.org/wiki?curid=9154922", "title": "Muffuletta (sandwich)", "text": "La muffuletta \u00e8 un sandwich statunitense inventato a New Orleans, nella Louisiana.\nStoria.\nIl \"muffuletta sandwich\" nacque su iniziativa di Salvatore Lupo, il proprietario della Central Grocery Co. di New Orleans, che, nel 1906, prepar\u00f2 un panino servendosi del pane siciliano conosciuto come \"muffuletta\". Oggi il panino \"muffuletta\" \u00e8 una specialit\u00e0 di New Orleans.\nCaratteristiche.\nLa \"muffuletta\" \u00e8 un panino a base di salame, prosciutto, formaggio svizzero, provolone, mortadella e \"olive salad\": un'insalata a base di olive nere e verdi, carciofini e capperi tipica di New Orleans."}
{"id": "9154926", "revid": "125635500", "url": "https://it.wikipedia.org/wiki?curid=9154926", "title": "Federico Venturi", "text": "Vita professionale.\nFiglio di Filippo Venturi (entomologo e docente alle universit\u00e0 di Padova e Pisa), Federico si laure\u00f2 in scienze naturali presso l'Universit\u00e0 degli Studi di Perugia nel 1969. Dal 1970 si \u00e8 occupato di geologia e paleontologia, specializzandosi in ammoniti giurassiche dell'Appennino Centrale (Successione Umbro Marchigiana). Dal 1975 \u00e8 stato docente di Paleontologia presso l'Universit\u00e0 degli Studi di Perugia, venendo quindi nominato nel 1982 Professore Associato presso il Dipartimento di Scienze della Terra, carica che ha ricoperto fino al 2010. Nel corso della sua attivit\u00e0 di studioso ha pubblicato pi\u00f9 di 60 articoli di ricerca e due libri.\n\u00c8 morto durante un \"field trip\" nella Riserva Naturale del Monte Genzana Alto Gizio, Italia.\nContributo alla paleontologia.\nVenturi si occup\u00f2 di ammoniti di et\u00e0 hettangiana, sinemuriana, pliensbachiana e toarciana nell'ambito della Tetide. Ha studiato le evoluzioni delle famiglie Hildoceratidae, Hammatoceratidae e Polymorphitidae introducendo numerosi nuovi taxa (specie, generi, sottofamiglie) da solo o con coautori. Tra i 36 nuovi generi introdotti nella letteratura di ammoniti i pi\u00f9 importanti sono \"Rarenodia \", \"Catriceras\", \"Praerycites\" \"Martanites,\" \"Gorgheiceras,\" \"Paramorphites,\" \"Furlites,\" \"Neotaffertia,\" \"Pelingoceras,\" \"Cingolites.\"\nI suoi studi sono stati da lui riassunti in libro bilingue italiano-inglese (\"Ammoniti, un viaggio geologico intorno agli Appennini\") in cui descrisse, con toni divulgativi, le sue principali scoperte nel campo della ricerca paleontologia su questi molluschi ( biostratigrafia, crisi ed estinzioni ecologiche, filogenesi, paleobiogeografia e tassonomia )."}
{"id": "9154944", "revid": "62748", "url": "https://it.wikipedia.org/wiki?curid=9154944", "title": "Monumento all'imperatore Guglielmo I", "text": "Il monumento all'imperatore Guglielmo (), vicino alla citt\u00e0 di Porta Westfalica nella contea di Minden-L\u00fcbbecke nel Nord Reno-Westfalia, \u00e8 un monumento colossale sopra la gola del Weser di Porta Westfalica, la \"Porta della Westfalia\". Fu eretto per onorare il primo imperatore tedesco, Guglielmo I (1797\u20131888), dall'allora provincia prussiana di Westfalia tra il 1892 e il 1896 ed emerse sullo sfondo di una nascente identit\u00e0 nazionale tedesca. Il monumento, che \u00e8 alto circa 88 metri \u00e8 classificato come uno dei monumenti nazionali della Germania.\nL'architetto di questo importante monumento fu Bruno Schmitz e lo scultore Caspar von Zumbusch. Dal 2008 fa parte della Strada dei Monumenti. A causa della sua posizione geografica dominante, \u00e8 il punto di riferimento pi\u00f9 importante della citt\u00e0 di Porta Westfalica e della Westfalia nord orientale.\nPosizione.\nIl monumento all'Imperatore Guglielmo si trova all'estremit\u00e0 orientale della catena delle colline Wiehen sulle pendici orientali del Wittekindsberg (a 294,2 metri sul livello del mare). Domina la grande gola di Porta Westfalica, attraverso la quale il fiume Weser scorre tra le colline Wiehen a ovest e le colline Weser a est e tra le citt\u00e0 di Porta Westfalica a sud e Minden a nord. \u00c8 qui che il Weser esce dagli altopiani centrali tedeschi e si snoda attraverso la pianura della Germania settentrionale. Il sito si trovava al confine orientale della vecchia provincia di Westfalia con Porta Westfalica. Il monumento si trova all'interno della municipalit\u00e0 di Barkhausen, nel comune di Porta Westfalica.\nStoria.\nDopo la morte dell'imperatore Guglielmo\u00a0I, vennero costruiti monumenti in suo onore in tutta la Prussia e in altre grandi citt\u00e0 tedesche. Il 15 marzo 1889, il governo della provincia di Westfalia vot\u00f2, con una piccola maggioranza, per erigere un monumento all'imperatore Guglielmo a Porta Westfalica.\nCaspar von Zumbusch di Herzebrock fu incaricato di creare la statua in bronzo di Guglielmo\u00a0I. La provincia indisse un concorso per selezionare un architetto per la progettazione dell'allestimento e ne vennero presentati 58. La giuria, assegn\u00f2 il primo premio all'architetto berlinese Bruno Schmitz, il cui progetto fu scelto per la realizzazione del monumento. Un altro primo premio venne assegnato agli architetti di Dresda, Richard Reuter e Theodor Fischer. I preparativi per la sua costruzione iniziarono nell'estate del 1892. Il costo dell'intero monumento, compreso l'acquisto del terreno e la costruzione della strada di accesso, venne stimato in 800.000\u00a0marchi d'oro; alla fine ne cost\u00f2 833.000 o, secondo altre fonti, fino a un milione.\nPer la costruzione occorsero circa 13000 m3 di muratura e venne realizzata una scala lunga 3000 metri. Il 18\u00a0 ottobre 1896 il monumento fu inaugurato alla presenza dell'imperatore Guglielmo\u00a0II e dell'imperatrice Augusta Victoria durante una cerimonia alla quale hanno presero parte tra le 15.000 e le 20.000 persone.\nNella Repubblica di Weimar, l'imperatore aveva abdicato, quindi il 25\u00b0 anniversario del monumento trascorse senza essere ricordato. Nel 1921 fu aggiunta una lapide in onore dei caduti nella prima guerra mondiale. Solo nel 1926 il monumento divenne di nuovo un punto focale quando le associazioni nazionali organizzarono qui una \"Giornata tedesca\".\nNel 2000, il monumento \u00e8 stato restaurato e si prevedeva di iniziare la ristrutturazione della terrazza e del bar circostante nel 2013, preceduta dalla sostituzione di aree della terrazza che erano state distrutte nel 1946 quando le truppe britanniche fecero esplodere un impianto di produzione sotterraneo in tempo di guerra. \nDal 2013 al 2018 il monumento \u00e8 stato restaurato e l'area ristrutturata in base a un nuovo concetto di visita dall'architetto Peter Bastian di M\u00fcnster. Nella terrazza ad anello del monumento sono stati costruiti un ristorante e una sala espositiva. Dopo la ricostruzione, il monumento \u00e8 stato solennemente riaperto l'8 luglio 2018.\nViste.\nCi sono spesso buone viste dal monumento all'Imperatore Guglielmo sulla citt\u00e0 di Porta Westfalica, sulla pianura della Germania settentrionale e sulle colline del Weser dall'altra parte della gola."}
{"id": "9154945", "revid": "2161151", "url": "https://it.wikipedia.org/wiki?curid=9154945", "title": "Greenshoe", "text": ""}
{"id": "9154946", "revid": "44876", "url": "https://it.wikipedia.org/wiki?curid=9154946", "title": "Associazione Sportiva Dilettantistica Portici 1906", "text": ""}
{"id": "9154950", "revid": "92723", "url": "https://it.wikipedia.org/wiki?curid=9154950", "title": "Arcieparchia di Erbil", "text": ""}
{"id": "9154952", "revid": "852776", "url": "https://it.wikipedia.org/wiki?curid=9154952", "title": "Canton Charge", "text": ""}
{"id": "9154955", "revid": "729019", "url": "https://it.wikipedia.org/wiki?curid=9154955", "title": "Raid del Redeswire", "text": "Il raid del Redeswire furono una serie di scorribande tra il Regno d'Inghilterra ed il Regno di Scozia avvenute il 7 luglio 1575 presso il Carter Bar, nel Redesdale. Per a parte degli inglesi vi presero parte sir John Forster, sir George Heron, sir John Carmichael e George Douglas di Bonjedworth.\nFu questo l'ultimo scontro tra il regno d'Inghilterra ed il regno di Scozia prima della loro definitiva unione sotto un'unica corona.\nLe forze in opposizione.\nDopo la sconfitta Scozzese nella Pinkie del 1547, non vi furono altri scontri di peso tra inglesi e scozzesi. Sir John Carmichael incontr\u00f2 sir John Forster su una collina chiamata Redwire nel Carter Bar per una tregua nella quale i due discussero sui motivi che li contrapponevano.\nLa battaglia.\nNel corso della discussione tra i due generali si parl\u00f2 anche di un inglese che aveva rubato alcuni oggetti ad uno scozzese il quale li aveva ricevuti in custodia da Forster. Carmichael chiedeva che l'uomo fosse rispedito in Scozia per affrontare il tribunale, ma Forster disse che l'uomo era fuggito e non avrebbe potuto essere consegnato. La discussione si tramut\u00f2 in una serie di insulti da ambo le parti sino a quando i membri del contingente inglese non resistettero oltre e decisero di attaccare, uccidendo due uomini e ferendone altri. Gli scozzesi vennero costretti inizialmente alla ritirata, ma nel percorso incontrarono un altro gruppo di uomini provenienti da Jedburgh che si era attardato all'incontro. Questo fatto diede agli scozzesi un certo vantaggio e li incoraggi\u00f2 a battagliare con gli inglesi. Iniziarono a sondare le linee nemiche e dopo poco gli inglesi risultarono battuti. George Heron venne ucciso assieme a suo fratello, John, e a 23 altri inglesi. Forster, Francis Russell figlio di conte di Bedford, e molti altri nobili vennero catturati, e gli scozzesi condussero un raid nel quale catturarono circa 300 capi di bestiame dalle fattorie locali.\nConseguenze.\nI prigionieri vennero portati da James Douglas, IV conte di Morton, il quale era reggente per conto di Giacomo VI di Scozia. Il conte di Morton scopr\u00ec per\u00f2 che i suoi uomini avevano fatto prigionieri per lucrare sulle loro vite col nemico, fatto che cre\u00f2 un certo imbarazzo politico. Morton scrisse immediatamente una lettera alla regina Elisabetta I d'Inghilterra descrivendo l'accaduto, e scusandosi tramite il suo ambasciatore a Londra, Nicolas Elphinstone, ma questa si disse oltremodo oltraggiata da questo comportamento degli scozzesi ed invi\u00f2 Nicolas Errington e Henry Killigrew a chiedere immediata soddisfazione.\nIl reggente Morton incontr\u00f2 Henry Hastings, III conte di Huntingdon, che era presidente del consiglio e nord, col quale collabor\u00f2 per trovare una soluzione amichevole all'accaduto ed evitare una nuova guerra. Forster, Cuthbert Collingwood e altri prigionieri vennero trattati col massimo rispetto e vennero rilasciati anzi con dei doni di scuse. Carmichael venne inviato a York per essere processato.\nLa battaglia oggi.\nLa storia del raid divenne il tema di una ballata popolare locale edita e pubblicata da Walter Scott.\nA Cheviot Hills, nei pressi del luogo della battaglia si trova un monumento noto come Redeswire Stone che venne eretto per commemorare la battaglia. Su di esso si legge l'iscrizione: \"Su questa collina, il 7 luglio 1575 venne combattuto uno degli ultimi raid di confine, noto come raid del Redeswire\". Annualmente si tiene in loco una commemorazione con rievocazione storica."}
{"id": "9154956", "revid": "827882", "url": "https://it.wikipedia.org/wiki?curid=9154956", "title": "Buon enrico", "text": ""}
{"id": "9154958", "revid": "1543377", "url": "https://it.wikipedia.org/wiki?curid=9154958", "title": "Johan van der Burg", "text": "Nel 1627 arriv\u00f2 a Batavia dove spos\u00f2 Adriana Quina. Dopo qualche anno, nel 1631, venne nominato come membro del Consiglio delle Indie. Nel 1634 venne inviato in missione presso il Sultanato di Banten. Nominato nel 1636 come governatore di Formosa, vi mor\u00ec in servizio l'11 marzo 1640 e venne sepolto all'interno del Fort Zeelandia.&lt;br&gt;\nNel 1638, in seguito ad alcune notizie riguardanti possibili miniere d'oro nella parte sud-oriental dell'isola di Formosa, il governatore van der Burg invi\u00f2 un corpo di spedizione (106 soldati olandesi, 50 volontari Longkiau e 150 guerrieri Lowaen) per assicurare i primi contatti con il popolo Pimaba che controllava la zona. La missione fu un successo per gli olandesi che cos\u00ec si assicurarono i diritti per l'estrazione mineraria nell'area e stimol\u00f2 l'espansione olandese sull'isola."}
{"id": "9154959", "revid": "93436", "url": "https://it.wikipedia.org/wiki?curid=9154959", "title": "Cultura di Sukow-Dziedzice", "text": "La cultura di Sukow-Dziedzice () o gruppo di Sukow-Dziedzice () \u00e8 una cultura archeologica slava dei secoli VII e VIII sviluppatasi negli attuali Meclemburgo-Pomerania Anteriore e Polonia nordoccidentale. I siti che gli hanno dato il nome sono Sukow nel Meclemburgo e Dziedzice nel voivodato della Pomerania Occidentale. \nOrigini.\nSecondo una vecchia teoria di Joachim Herrmann Ende, i portatori della cultura di Sukow-Dziedzice sarebbero migrati verso nord dall'alto corso dell'Oder in un territorio pressoch\u00e9 disabitato sulle rive del mar Baltico. La datazione pi\u00f9 antica \u00e8 fornita dalla dendrocronologia di una strada pavimentata con tronchi d'albero a Sukow, che risale all'anno 693. Tuttavia, il reperto pi\u00f9 recente di quel sito viene datato al 747, cosa che dovrebbe farne rivedere l'inquadramento temporale.\nNegli anni Ottanta Joachim Herrmann e altri archeologi hanno proposto di considerare anche i reperti nel sito di Szeligi come parte di un unico gruppo denominato \"Sukow-Szeligi\". Oggi vengono per lo pi\u00f9 classificati come culture archeologiche differenti.\nAspetti materiali.\nIl vasellame fittile di questa cultura non \u00e8 decorato e non \u00e8 realizzato al tornio. Vi \u00e8 quindi solo una lontana rassomiglianza con il vasellame, diffuso pi\u00f9 a sud, di \"tipo Praga.\nLe case erano a un solo piano con fossati. In ci\u00f2 si differenziavano dalle case spesso seminterrate e pi\u00f9 piccole della cultura di Praga.\nI morti venivano cremati e le ceneri erano custodite in fosse superficiali o in tumuli.\nSviluppi successivi.\nA partire dall'VIII secolo la cultura di Sukow-Dziedzice si dissolse nelle culture di Feldberg, di Menkendorf e diverse altre."}
{"id": "9154968", "revid": "93436", "url": "https://it.wikipedia.org/wiki?curid=9154968", "title": "Gruppo di Sukow-Dziedzice", "text": ""}
{"id": "9154981", "revid": "6923", "url": "https://it.wikipedia.org/wiki?curid=9154981", "title": "Supercl\u00e1sico de las Am\u00e9ricas 2018", "text": "Il Supercl\u00e1sico de las Am\u00e9ricas 2018 \u00e8 la quinta edizione del trofeo, disputato il 16 ottobre 2016 tra Argentina e Brasile allo Stadio Citt\u00e0 dello sport Re Abd Allah di Gedda."}
{"id": "9154986", "revid": "6923", "url": "https://it.wikipedia.org/wiki?curid=9154986", "title": "Supercl\u00e1sico de las Am\u00e9ricas 2019", "text": "Il Supercl\u00e1sico de las Am\u00e9ricas 2019 \u00e8 la sesta edizione del trofeo, disputato il 15 novembre 2019 tra Brasile e Argentina allo Stadio dell'Universit\u00e0 Re Sa'ud di Riad."}
{"id": "9154992", "revid": "757396", "url": "https://it.wikipedia.org/wiki?curid=9154992", "title": "Anadolu Efes Spor Kul\u00fcb\u00fc 2014-2015", "text": "Questa voce raccoglie le informazioni riguardanti l'Anadolu Efes Spor Kul\u00fcb\u00fc nelle competizioni ufficiali della stagione 2014-2015.\nStagione.\nLa stagione 2014-2015 dell'Anadolu Efes Spor Kul\u00fcb\u00fc \u00e8 la 37\u00aa nel massimo campionato turco di pallacanestro, la Basketbol S\u00fcper Ligi.\nRoster.\n\"Aggiornato al 11 ottobre 2021.\""}
{"id": "9155017", "revid": "1921867", "url": "https://it.wikipedia.org/wiki?curid=9155017", "title": "Coloratura (singolo)", "text": "Coloratura \u00e8 un singolo del gruppo musicale britannico Coldplay, pubblicato il 23 luglio 2021 come secondo estratto dal nono album in studio \"Music of the Spheres\".\nDescrizione.\nTraccia conclusiva del disco, il brano \u00e8 il pi\u00f9 lungo mai realizzato dal gruppo con i suoi oltre dieci minuti.\nIl testo invoca le missioni spaziali, Galileo Galilei e le Lune di Giove, convinto di un progresso umano, di prospettive dove le differenze possono essere riconciliate.\nAccoglienza.\n\"Coloratura\" \u00e8 stato paragonato dalla critica specializzata ai lavori di gruppi come Genesis e Pink Floyd a causa della sua lunghezza.\nAlexis Petridis di \"The Guardian\" riscontra incoerenza tra le tracce dell'album e \"Coloratura\" \u00abpiuttosto che legare l'album insieme, questa roba stride con gli evidenti obiettivi commerciali\u00bb paragonando il progetto ad un improbabile tentativo di unire i Pink Floyd ai The New Seekers. Daniel Kreps di \"Rolling Stone\" descrive il brano \u00abcome un viaggio panoramico e multi-suite nel cosmo, con Chris Martin che ci nomina corpi celesti del suo universo\u00bb.\nLuca Dondoni de \"La Stampa\" afferma che i Coldplay con il singolo \u00absi sono presi tutto il tempo che volevano per arricchire con suoni e liriche un ottimo biglietto da visita per l'album\u00bb e che si tratti di \u00abun pezzo che vi prende e si prende tempo. Un tempo che oggi ci sembra sempre sfuggire di mano\u00bb."}
{"id": "9155023", "revid": "22475", "url": "https://it.wikipedia.org/wiki?curid=9155023", "title": "Llanengan", "text": "Llanengan \u00e8 un villaggio con \"status\" di comunit\u00e0 (\"community\") del Galles nord-occidentale, facente parte della contea di Gwynedd (contea tradizionale: Caernarvonshire) e situato nella penisola di Ll\u0177n/Lleyn. L'intera community conta una popolazione di circa 1900-2000 abitanti.\nGeografia fisica.\nLlanengan si trova nella parte sud-occidentale della penisola di Ll\u0177n, a ovest/sud-ovest dei villaggi di Criccieth e Pwllheli e a sud/sud-ovest di Botwnnog.\nL'intera \"community\" occupa una superficie di 33,62 km\u00b2 e i tratti meridionale, occidentale e orientale della comunit\u00e0 di Llanengan si estendono lungo la costa che si affaccia sulla baia di Tregaron (mare d'Irlanda). \nIl villaggio principale si trova nella parte meridionale della community, verso l'interno. Nella parte settentrionale della community si trova un monte, il Mynytho Common, che raggiunge un'altitudine di 194 metri.\nOrigini del nome.\nIl toponimo \"Llanengan\" significa letteralmente \"chiesa (\"llan\") di Sant'Engan/Einion\".\nMonumenti e luoghi d'interesse.\nArchitetture religiose.\nPrincipale edificio religioso di Llanengan \u00e8 la chiesa dedicata a Sant'Engan, eretta nel XIII secolo e rimodellata in gran parte tra il 1520 e il 1534.\nSociet\u00e0.\nEvoluzione demografica.\nNel 2020, la comunit\u00e0 di Llanengan era stimata in 1901 abitanti, in maggioranza (1005) di sesso maschile.\nLa popolazione al di sotto dei 18 anni era stimata in 371 unit\u00e0 (di cui 177 erano i bambini al di sotto dei 10 anni), mentre la popolazione dai 65 anni in su era stimata in 554 unit\u00e0 (di cui 158 erano le persone dagli 80 anni in su).\nLa \"community\" ha conusciuto un decremento demografico rispetto al 2011 e al 2001, quando la popolazione censita era pari a 1989 e 2024 unit\u00e0."}
{"id": "9155029", "revid": "2134764", "url": "https://it.wikipedia.org/wiki?curid=9155029", "title": "Lega Nazionale A (pallacanestro)", "text": ""}
{"id": "9155038", "revid": "188116", "url": "https://it.wikipedia.org/wiki?curid=9155038", "title": "Benemerenza", "text": "La benemerenza \u00e8 un riconoscimento che viene conferito a persone, enti, amministrazioni, istituzioni, associazioni o organizzazioni \n, rilasciato per riconoscimento di servigi resi. Letteralmente, si tratta di un \"atto con cui si acquista merito\".\nSe l'onorificenza \u00e8 rilasciata da un ente pubblico si parla di \"pubblica benemerenza\"; pi\u00f9 nello specifico, se a rilasciarla \u00e8 un comune, si tratta di una \"benemerenza civica\".\nOnorificenze.\nItalia.\nLa Presidenza della Repubblica riconosce tra le onorificenze le seguenti benemerenze: "}
{"id": "9155039", "revid": "123724057", "url": "https://it.wikipedia.org/wiki?curid=9155039", "title": "Promontorio del Serraglio", "text": "Il Promontorio del Serraglio, noto in Turco come Sarayburnu (nome turco che significa \"Capo del Palazzo\") \u00e8 un quartiere su un promontorio che separa il Corno d'Oro e il Mar di Marmara, a Istanbul, in Turchia. Nell'area sorgono il famoso Palazzo di Topkap\u0131 e il Parco G\u00fclhane. Sarayburnu \u00e8 inclusa nelle aree storiche di Istanbul, inserite nella Lista del Patrimonio Mondiale dell'UNESCO nel 1985.\nStoria.\nIl primo insediamento a Sarayburnu risale al Neolitico, nel 6.600 a.C. circa. L'insediamento dur\u00f2 quasi un millennio prima di essere inondato dall'innalzamento del livello del mare; tuttavia, potrebbe essere stato spostato verso l'entroterra. I manufatti di questo insediamento recuperati durante gli scavi mostrano alcune caratteristiche distintive di altri manufatti trovati in altri scavi della Turchia nordoccidentale.\nUn altro insediamento sul Sarayburnu, chiamato \"Lygos\", fu fondato da trib\u00f9 tracie tra il XIII e l'XI secolo a.C., insieme alla vicina Semistra, che Plinio il Vecchio aveva menzionato nei suoi resoconti storici. Fino ad oggi sono sopravvissute solo poche mura e sottostrutture appartenenti a Lygos, nei pressi del luogo dove oggi sorge il famosoPalazzo Topkapi. Durante il periodo dell'antica Bisanzio, l'Acropoli sorgeva dove adesso si trova il Palazzo Topkapi.\nSecondo una leggenda, nel 667 a.C. antichi coloni greci di Megara (vicino Atene) sotto il comando del re Byzas fondarono Bisanzio a Sarayburnu. In precedenza, nel 685 a.C., i coloni avevano fondato Calcedonia (l'odierna Kad\u0131k\u00f6y) sulla sponda anatolica, al di l\u00e0 del Bosforo. In realt\u00e0 i pi\u00f9 antichi insediamenti nell'odierna Istanbul si trovano sul versante anatolico, come il tumulo di Fikirtepe che risale al periodo calcolitico (et\u00e0 del rame), con reperti databili dal 5500 al 3500 a.C. Nella vicina Kad\u0131k\u00f6y (antica Calcedonia), \u00e8 stato scoperto un grande insediamento portuale risalente ai Fenici (antecedente all'insediamento di Megara).\nNell'antichit\u00e0 c'erano due porti naturali nella zona vicino Sarayburnu dove sorgono gli attuali quartieri di Sirkeci ed Emin\u00f6n\u00fc (i porti di Prosphorion e Neorion, scavati nella costa del Corno d'Oro). A causa di questa formazione, la punta del Serraglio era pi\u00f9 cospicua di quanto lo sia oggi. In epoche successive l'area fu il punto di convergenza delle Mura Teodosiane del Corno d'Oro e del Mar di Marmara. Nel periodo bizantino, l'area era conosciuta in greco come \"Hagios Demetrios\".\nDurante la costruzione della ferrovia nel tardo periodo ottomano, nel 1871, le mura marine dell'area di Sarayburnu furono parzialmente demolite, ma in alcune aree essere risultano ancora intatte, specialmente nei pressi del Palazzo di Topkap\u0131, che fu costruito nel XV secolo per i sultani ottomani. Il notevole Parco di G\u00fclhane si trova proprio accanto al palazzo."}
{"id": "9155044", "revid": "1993636", "url": "https://it.wikipedia.org/wiki?curid=9155044", "title": "Sarayburnu", "text": ""}
{"id": "9155045", "revid": "287204", "url": "https://it.wikipedia.org/wiki?curid=9155045", "title": "Mike de Albuquerque", "text": "Biografia.\nNel 1971, in collaborazione con il percussionista Frank Ricotti, Albuquerque pubblic\u00f2 l'album jazz-rock First Wind. \nSotto il nome di \"Ricotti and Albuquerque\", la band comprendeva Albuquerque alla chitarra e alla voce e Ricotti al vibrafono, sassofono contralto e percussioni, con Trevor Tomkins alla batteria, Chris Lawrence al basso elettrico e acustico e John Taylor al piano elettrico, integrato da Michael Keen alla tromba.\nTra il 1972 e il 1974 \u00e8 stato il bassista dell'Electric Light Orchestra; Ha lasciato la band per motivi familiari, ed \u00e8 stato sostituito da Kelly Groucutt. Ha pubblicato due album di rock progressivo da solista, We May Be Cattle But We've All Got Names (1973) e Stalking The Sleeper (1976). I suoi contributi registrati per ELO sono stati ELO 2, On the Third Day, The Night the Light Went On in Long Beach e alcuni di Eldorado. La sua canzone \"My Darling Girl\" \u00e8 stata registrata da Tim Hardin per il suo ultimo album, Nine, nel 1973."}
{"id": "9155046", "revid": "736476", "url": "https://it.wikipedia.org/wiki?curid=9155046", "title": "Caernarvonshire", "text": ""}
{"id": "9155047", "revid": "1993636", "url": "https://it.wikipedia.org/wiki?curid=9155047", "title": "Punta del Serraglio", "text": ""}
{"id": "9155055", "revid": "2134764", "url": "https://it.wikipedia.org/wiki?curid=9155055", "title": "Swiss Basketball League 2021-2022", "text": "La Swiss Basketball League 2021-2022 \u00e8 la 91\u00aa edizione del massimo campionato svizzero di pallacanestro maschile.\nSquadre partecipanti.\n&lt;onlyinclude&gt;\n&lt;/onlyinclude&gt;\nAllenatori e primatisti.\n\"Aggiornato al 2 febbraio 2022\""}
{"id": "9155059", "revid": "1442080", "url": "https://it.wikipedia.org/wiki?curid=9155059", "title": "Xuntian", "text": "Xuntian (noto anche come Chinese Space Station Telescope o CSST ) \u00e8 un telescopio spaziale cinese attualmente in fase di sviluppo. Avr\u00e0 uno specchio primario di 2 metri di diametro ed \u00e8 previsto un campo visivo 300 volte pi\u00f9 grande del telescopio spaziale Hubble. Ci\u00f2 consentir\u00e0 al telescopio di riprendere fino al 40% del cielo utilizzando la sua fotocamera da 2,5 gigapixel .\nIl lancio di Xuntian \u00e8 previsto nel 2024 tramite il vettore Long March 5B che lo porr\u00e0 nella stessa orbita della stazione spaziale cinese. Xuntian attraccher\u00e0 periodicamente alla stazione."}
{"id": "9155075", "revid": "474175", "url": "https://it.wikipedia.org/wiki?curid=9155075", "title": "Convento di San Carlo Borromeo", "text": "Il convento di San Carlo Borromeo (\"Convento de San Carlos Borromeo\" in spagnolo) \u00e8 un complesso di edifici religiosi situato nella cittadina argentina di San Lorenzo, nella provincia di Santa Fe. Il 3 febbraio 1813 il campo antistante il convento fu teatro della battaglia di San Lorenzo, un breve scontro durante il quale i Granatieri a cavallo di Jos\u00e9 de San Mart\u00edn riuscirono a mettere in fuga le truppe realiste spagnole.\nCon la legge N\u00b0 12.648 del 2 ottobre 1940 il convento ed il campo antistante furono dichiarati monumenti nazionali dell'Argentina. Ospita al suo interno i locali del Museo Storico del Convento di San Carlo.\nStoria.\nIl convento fu costruito tra il 1792 ed il 1796 per ospitare i frati francescani. Nel 1807 fu iniziata la costruzione della chiesa sotto la direzione dell'architetto Juan Bautista Segismundo.\nNei primi giorni di febbraio Jos\u00e9 de San Mart\u00edn, insieme ai suoi uomini, insegu\u00ec una nave spagnola che navigava sul Paran\u00e1. Dopo essersi acquartierato nel convento attacc\u00f2 di sorpresa le truppe realiste che erano sbarcate a breve distanza. Quello di San Lorenzo fu l'unica battaglia combattuta da San Mart\u00edn su quello che attualmente \u00e8 suolo argentino.\nIl 12 aprile 1819 durante la guerra civile fu siglato un armistizio tra il \"caudillo\" di Santa Fe Estanislao L\u00f3pez e quello di Entre R\u00edos Francisco Ram\u00edrez.\nNel 1828 la chiesa del convento, dedicata a San Lorenzo, fu ultimata. La torre campanaria e la cupola furono terminate invece nel 1850."}
{"id": "9155077", "revid": "827882", "url": "https://it.wikipedia.org/wiki?curid=9155077", "title": "Maccarones", "text": ""}
{"id": "9155079", "revid": "827882", "url": "https://it.wikipedia.org/wiki?curid=9155079", "title": "Maccarones de busa", "text": ""}
{"id": "9155080", "revid": "827882", "url": "https://it.wikipedia.org/wiki?curid=9155080", "title": "Maccarones cravaos", "text": ""}
{"id": "9155081", "revid": "106456", "url": "https://it.wikipedia.org/wiki?curid=9155081", "title": "Codex Calixtinus", "text": ""}
{"id": "9155082", "revid": "1342115", "url": "https://it.wikipedia.org/wiki?curid=9155082", "title": "Collegio elettorale di Teramo (Camera dei deputati)", "text": "Il collegio di Teramo fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Abruzzo e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Teramo era uno degli 11 collegi uninominali in cui era suddiviso l'Abruzzo e, come previsto dal D.Lgs. del 20 dicembre 1993 n. 536, era interamente compreso nella provincia di Teramo e comprendeva i seguenti comuni: Ancarano, Basciano, Bisenti, Campli, Canzano, Castel Castagna, Castellalto, Castelli, Cellino Attanasio, Cermignano, Civitella del Tronto, Colledara, Controguerra, Cortino, Crognaleto, Fano Adriano, Isola del Gran Sasso d'Italia, Montorio al Vomano, Penna Sant'Andrea, Pietracamela, Rocca Santa Maria, Sant'Egidio alla Vibrata, Teramo, Torricella Sicura, Tossicia e Valle Castellana."}
{"id": "9155085", "revid": "827882", "url": "https://it.wikipedia.org/wiki?curid=9155085", "title": "Macaron (disambigua)", "text": ""}
{"id": "9155088", "revid": "371529", "url": "https://it.wikipedia.org/wiki?curid=9155088", "title": "Separate Ways (singolo Elvis Presley)", "text": "Separate Ways \u00e8 un brano musicale scritto da Red West e Richard Mainegra, interpretato da Elvis Presley. La canzone venne pubblicata come singolo (lato B \"Always on My Mind\") il 31 ottobre 1972 e raggiunse la posizione numero 20 in classifica negli Stati Uniti. Successivamente fu inclusa come title track dell'omonimo album. Il singolo fu certificato disco d'oro con vendite di oltre mezzo milione di copie. Nel novembre 1972 raggiunse la posizione numero 16 nella classifica \"Billboard\" Hot Country Singles. In Gran Bretagna \"Always on My Mind\" fu promossa a lato A mentre \"Separate Ways\" era la B-side."}
{"id": "9155089", "revid": "293377", "url": "https://it.wikipedia.org/wiki?curid=9155089", "title": "New Jersey Brewers", "text": "I New Jersey Brewers sono stati una societ\u00e0 di calcio statunitense, con sede a Toms River, New Jersey.\nStoria.\nI New Jersey Schaefer Brewers vennero fondati nel 1972 dalla F. &amp; M. Schaefer Brewing Company per gareggiare nell'American Soccer League. Nella stagione d'esordio i \"Brewers\" ottennero il 4\u00b0 posto nella Northern Conference, non accedendo alla fase finale del torneo.\nNella stagione seguente la squadra chiuse il torneo al 2\u00b0 posto nella Mid-Atlantic Conference, non accedendo alla fase finale del campionato. \nNella stagione 1974 la squadra cambia nome in New Jersey Brewers, ottenendo il terzo posto nella East Conference, non accedendo alla fase finale del torneo.\nNella stagione 1975 la squadra chiuse il torneo al 2\u00b0 posto nella South Division, non accedendo alla fase finale del campionato. La squadra non si iscrisse al campionato seguente."}
{"id": "9155091", "revid": "2039387", "url": "https://it.wikipedia.org/wiki?curid=9155091", "title": "Collegio elettorale di Giulianova (Camera dei deputati)", "text": "Il collegio di Giulianova fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Abruzzo e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Giulianova era uno degli 11 collegi uninominali in cui era suddiviso l'Abruzzo e, come previsto dal D.Lgs. del 20 dicembre 1993 n. 536, era interamente compreso nella provincia di Teramo e comprendeva i seguenti comuni: Alba Adriatica, Atri, Bellante, Colonnella, Corropoli, Giulianova, Martinsicuro, Morro d'Oro, Mosciano Sant'Angelo, Nereto, Notaresco, Roseto degli Abruzzi, Sant'Omero, Torano Nuovo e Tortoreto."}
{"id": "9155093", "revid": "446353", "url": "https://it.wikipedia.org/wiki?curid=9155093", "title": "Playtest", "text": "Un playtest \u00e8 un processo mediante il quale un autore di giochi testa un nuovo gioco per rilevare bug e difetti di progettazione prima di distribuirlo sul mercato. \nI playtest possono essere \"aperti\", \"chiusi\", \"beta\" o di altre tipologie e sono molto comuni con giochi da tavolo, giochi di carte collezionabili, giochi di ruolo e videogiochi, per i quali sono diventati una parte consolidata del processo di controllo della qualit\u00e0. Una persona coinvolta nel test di un gioco viene definita \"playtester\".\nUn playtest si definisce \"aperto\" quando \u00e8 accessibile da chiunque desideri partecipare, oppure quando dei game designer reclutano playtester esterni al gruppo di progettazione. I potenziali tester di solito devono completare un sondaggio o fornire le proprie informazioni di contatto per essere presi in considerazione. \nUn test di gioco \"chiuso\" \u00e8 un processo esclusivo dello staff di progettazione. Il beta testing infine si riferisce normalmente alle fasi finali del test appena prima dell'approdo sul mercato di un prodotto, e spesso viene eseguito come semi-aperto su una forma limitata del gioco per trovare eventuali problemi all'ultimo minuto. Con tutte le forme di playtest non \u00e8 insolito che ai partecipanti venga richiesto di firmare un accordo di non divulgazione, al fine di proteggere i diritti d'autore dell'autore.\nLa parola \"playtest\" \u00e8 anche comunemente usata in situazioni non ufficiali in cui un gioco viene testato da un gruppo di giocatori per uso privato o per indicare una situazione in cui viene testata una nuova strategia o meccanica di gioco."}
{"id": "9155096", "revid": "123527585", "url": "https://it.wikipedia.org/wiki?curid=9155096", "title": "Narrativa rosa", "text": ""}
{"id": "9155101", "revid": "599013", "url": "https://it.wikipedia.org/wiki?curid=9155101", "title": "Lluis Teixido Sala", "text": ""}
{"id": "9155110", "revid": "767487", "url": "https://it.wikipedia.org/wiki?curid=9155110", "title": "Allons enfants (film 2020)", "text": "Allons enfants (\"La Troisi\u00e8me Guerre\") \u00e8 un film del 2020 diretto da Giovanni Aloi, al suo esordio alla regia di un lungometraggio.\nTrama.\nL\u00e9o \u00e8 un giovane militare francese appena assegnato all'antiterrorismo: come i suoi commilitoni, altri giovani uomini educati nel culto dell'azione, L\u00e9o vive i ripetitivi e noiosi incarichi di pattugliamento e sorveglianza delle strade della capitale con una certa tensione che non tarder\u00e0 ad esplodere.\nDistribuzione.\nIl film \u00e8 stato presentato in anteprima il 6 settembre 2020 nelle sezione Orizzonti della 77\u00aa Mostra internazionale d'arte cinematografica di Venezia. La data d'uscita francese, fissata per febbraio 2021, \u00e8 stata posticipata in seguito alla nuova chiusura delle sale dovuta alla pandemia di COVID-19; il film \u00e8 stato infine distribuito nelle sale cinematografiche francesi a partire dal 22 settembre 2021.\n\u00c8 stato distribuito in Italia da I Wonder Pictures in contemporanea nelle sale cinematografiche e sulla piattaforma streaming IWONDERFULL a partire dal 19 ottobre 2021."}
{"id": "9155111", "revid": "123527766", "url": "https://it.wikipedia.org/wiki?curid=9155111", "title": "La Troisi\u00e8me Guerre", "text": ""}
{"id": "9155137", "revid": "123528002", "url": "https://it.wikipedia.org/wiki?curid=9155137", "title": "Allons enfants", "text": "\u00abAllons enfants\u00bb, le prime due parole de \"La Marsigliese\", l'inno nazionale francese, pu\u00f2 riferirsi anche a:"}
{"id": "9155147", "revid": "436907", "url": "https://it.wikipedia.org/wiki?curid=9155147", "title": "Rushing Water", "text": "Rushing Water \u00e8 un singolo di Sting, pubblicato il 30 settembre 2021 come secondo estratto dal quindicesimo album in studio \"The Bridge\".\nVideo musicale.\nIl video \u00e8 stato pubblicato contestualmente all'uscita del singolo attraverso il canale YouTube di Sting."}
{"id": "9155151", "revid": "729019", "url": "https://it.wikipedia.org/wiki?curid=9155151", "title": "Light Attack Squadron 4", "text": "Il Light Attack Squadron 4 o VAL-4, conosciuto anche come \"Black Ponies\", era uno squadrone da attacco della U.S. Navy che fu operativo tra il 3 gennaio del 1969, quando venne istituito, e il 10 aprile 1972, data del suo scioglimento.\nStoria operativa.\nNel settembre del 1968 lo squadrone da addestramento VS-41 inizi\u00f2 a formare il personale che avrebbe dovuto essere assegnato alla nuova unit\u00e0 designata \"VAL-4\". I primi velivoli del nuovo squadrone, gli OV-10A Bronco, furono consegnati il mese successivo. Il 3 gennaio del 1969 il VAL-4 venne ufficialmente costituito. Tra le sue attivit\u00e0 lo squadrone doveva effettuare la sorveglianza e le operazioni offensive a supporto delle unit\u00e0 navali che operavano sui fiumi, fornire supporto aereo ai SEAL e durante le operazioni congiunte tra U.S. Army, U.S. Navy ed esercito della Repubblica del Vietnam del Sud. In questo ruolo integrava le attivit\u00e0 svolte dallo squadrone HA(L)-3, sempre delle Marina statunitense, che per\u00f2 operava con gli elicotteri. Nel marzo del 1969 il VAL-4 venne basato stabilmente sul \"Naval Support Activity Detachment Airfield\" della base aerea di Binh Thuy. Lo squadrone era composto da due sezioni e sulla base di Binh Thuy rimase il \"Detachment A\" mentre il \"Detachment B\" venne spostato sull'aeroporto di Vung Tau.\nIl 19 aprile 1969 il VAL-4 inizi\u00f2 le operazioni di combattimento fornendo supporto aereo alla \"Mobile Riverine Force\" che operava nel delta del fiume Mekong, in territorio dell'allora Vietnam del sud. I velivoli durante le operazioni svolgevano missioni di copertura aerea, ricognizioni, osservazione del fuoco dei mortai e dei cannoni e decolli su allarme. La grande autonomia e il rilevante carico bellico che l'OV-10A poteva trasportare rendevano possibile fornire supporto aereo su tutto il territorio del delta del Mekong alle unit\u00e0 statunitensi e del Vietnam del sud.\nDall'aprile-maggio del 1970 il VAL-4 alle operazioni congiunte delle forze sudvietnamite e statunitensi, che avevano come obiettivo quello di neutralizzare i cosiddetti \"santuari\", basi logistiche segrete dei Viet Cong e dell'esercito del Vietnam del nord, realizzati nel territorio del delta del fiume in supporto alla campagna che si svolgeva in Cambogia.\nIl primo giugno del 1970 il \"Detachment B\" dello squadrone venne sciolto e le operazioni furono concentrate sulla base di Binh Thuy.\nNel febbraio del 1971 il VAL-4, insieme allo squadrone HA(L)-3, forn\u00ec supporto aereo ai convogli navali di rifornimento delle forze armate Vietnam del sud che navigavano sul fiume Mekong raggiungendo anche Phnom Penh, capitale della Cambogia.\nLo squadrone condusse la sua ultima operazione di combattimento il 31 marzo del 1972 e venne soppresso il 10 Aprile dello stesso anno."}
{"id": "9155166", "revid": "1442080", "url": "https://it.wikipedia.org/wiki?curid=9155166", "title": "Fabio Ronzelli", "text": "Biografia.\nFabio Ronzelli era figlio del pittore Pietro e probabilmente fece il suo periodo di apprendimento nella bottega paterna, che si trovava nella vicinia di San Pancrazio nella parte alta della citt\u00e0 di Bergamo. Poche sono le informazioni circa la sua vita. Nel 1629 un certo Alessandro Baresi affid\u00f2 alla bottega del Ronzelli il figlio Andrea perch\u00e9 lo inviasse allo studio dell'arte della pittura.\nIl Ronzelli dett\u00f2 il suo testamento il 12 luglio 1630 forse gi\u00e0 ammalato di peste, non vi sono altri documenti successivi che lo riportano, si considera che sia morto poco dopo la sua stesura.\nIl Tassi indicando la mancanza di informazioni sull'artista lo indic\u00f2 come: \u201cragguardevole pittore de' suoi tempi\u201d, anche se secondo il Locatelli fu di valore artistico inferiore a quello del padre, e come il padre condizionato dall'importante forma pittorica manieristica che il Salmeggia e il Cavagna avevano per molti anni eseguito.\nOpere e stile.\nL'artista fu come il padre, e i molti artisti attivi nella bergamasca del Seicento, seguaci del Salmeggia e del Cavagna,dalla cui area pittorica fu molto difficile allontanarsi, riempiendo le chiese di tele che erano ligie alle raffigurazioni controriformiste manieristiche, senza uno studio intellettuale che potesse portare a una riforma artistica che si combinasse con un nuovo gusto e con nuova profonda sensibilit\u00e0. Sicuramente anche Fabio si trov\u00f2 coinvolto e vincolato dalle commissioni che promuovevano iconografia tradizionale. "}
{"id": "9155169", "revid": "1543377", "url": "https://it.wikipedia.org/wiki?curid=9155169", "title": "Juice jacking", "text": "Il juice jacking \u00e8 un tipo di attacco informatico che coinvolge una porta di ricarica che funge anche da connessione dati, in genere tramite USB. Ci\u00f2 spesso comporta l'installazione di malware o la copia di nascosto di dati sensibili da uno smartphone, un tablet o un altro dispositivo informatico.\nRicerca pubblicata.\nThe \"Wall of Sheep\", un evento al Defcon ha istituito e consentito l'accesso del pubblico a un chiosco informativo sul \"juice jacking\" ogni anno al DefCon dal 2011. Il loro intento era quello di far avere la consapevolezza di questo attacco al grande pubblico. Ciascuno dei chioschi sul \"juice jacking\" allestiti nel villaggio di \"Wall of Sheep\" comprendeva una CPU nascosta che veniva utilizzata, in qualche modo, per informare l'utente che non doveva collegare i propri dispositivi ai chioschi di ricarica pubblici. Il primo chiosco informativo sul \"juice jacking\" includeva uno schermo che passava dal mostrare la frase \"Stazione di ricarica gratuita\" a un messaggio di avviso secondo il quale l'utente \"non doveva fidarsi delle stazioni di ricarica pubbliche per i propri dispositivi elettronici\". Uno dei ricercatori che aveva progettato la stazione di ricarica per il \"Wall of Sheep\" tenne delle presentazioni pubbliche che mostravano altri atti dannosi che avrebbero potuto essere compiuti tramite il chiosco, come il furto di dati, il monitoraggio dei dispositivi e informazioni sulla compromissione dei chioschi di ricarica esistenti.\nIl ricercatore di sicurezza, Kyle Osborn, nel 2012 pubblic\u00f2 un framework di attacco chiamato \"P2P-ADB\" che utilizzava un USB On-The-Go per connettere il telefono di un aggressore al dispositivo di una vittima bersaglio. Questo framework includeva esempi e prove di concetti che avrebbero consentito agli aggressori di sbloccare i telefoni bloccati e rubare dati da un telefono comprese le chiavi di autenticazione che garantivano all'attaccante l'accesso all'account Google del proprietario del dispositivo di destinazione.\nLaureati e studenti ricercatori di sicurezza del Georgia Institute of Technology (Georgia Tech), nel 2013, resero disponibile uno strumento dannoso \"proof of concept\", del nome \"Mactans\", che utilizzava la porta di ricarica USB sui dispositivi mobili Apple durante i briefing sulla sicurezza di Blackhat USA. Utilizzarono componenti hardware poco costosi per costruire un caricatore da muro dannoso di piccole dimensioni che poteva infettare un iPhone con la versione corrente di iOS con software dannoso mentre veniva caricato. Il software poteva annullare qualsiasi misura di sicurezza integrata in iOS e mascherarsi allo stesso modo in cui Apple mascherava i processi in background in iOS.\nI ricercatori di sicurezza Karsten Nohl e Jakob Lell di SRLabs, nel 2014, pubblicarono la loro ricerca su BadUSB durante i briefing sulla sicurezza di Blackhat USA. La loro presentazione su questo attacco affermava che un cellulare o un tablet in carica su un computer infetto sarebbe stato uno dei metodi pi\u00f9 semplici per propagare la vulnerabilit\u00e0 BadUSB. Inclusero un esempio di codice firmware dannoso che avrebbe infettato i dispositivi Android con BadUSB.\nI ricercatori dell'Aries Security e del Wall of Sheep hanno poi rivisitato il concetto di juice jacking nel 2016. Hanno installato una stazione di ricarica \"Video Jacking\" che \u00e8 stata in grado di registrare lo schermo con mirroring dai telefoni collegati alla loro stazione di ricarica dannosa. I dispositivi interessati all'epoca includevano dispositivi Android che supportavano i protocolli SlimPort o MHL su USB, nonch\u00e9 l'iPhone pi\u00f9 recente che utilizzava un connettore per cavo di ricarica lampo.\nI ricercatori di Symantec hanno rivelato le loro scoperte su un attacco che hanno soprannominato \"Trustjacking\" durante la RSA Conference 2018. Essi hanno identificato che quando un utente approvava l'accesso di un computer su un dispositivo iOS tramite USB, questo livello di accesso affidabile veniva applicato anche all'API iTunes del dispositivo, accessibile tramite Wi-Fi. Ci\u00f2 avrebbe consentito agli aggressori di accedere a un dispositivo iOS anche dopo che l'utente aveva scollegato lo stesso da una fonte basata su USB dannosa o infetta.\nUn ricercatore che si fa chiamare _MG_ ha pubblicato un impianto di cavo USB che ha soprannominato \"Cavo O.MG\". Il cavo O.MG ha un microcontrollore incorporato. Un'ispezione visiva probabilmente non rileverebbe una differenza tra il cavo O.MG e un normale cavo di ricarica. Il cavo O.MG consente agli aggressori o ai tester di penetrazione di inviare comandi in remoto al cavo tramite Wi-Fi e di eseguire tali comandi sul computer host con il cavo O.MG collegato.\nAvvertimenti pubblici e cultura popolare.\nBrian Krebs \u00e8 stato il primo a riferire su questo attacco e a coniare il termine \"juice jacking\". Dopo aver visto il chiosco informativo per la ricarica dei telefoni cellulari allestito nel Wall of Sheep alla DefCon 19 nell'agosto 2011, scrisse il primo articolo sul suo sito di giornalismo sulla sicurezza \"Krebs on Security\". I ricercatori di The Wall of Sheep, tra cui Brian Markus, Joseph Mlodzianowski e Robert Rowley, avevano progettato il chiosco come strumento di informazione per sensibilizzare il potenziale vettore di attacco e descrissero, ma non resero pubblici, strumenti che eseguivano azioni dannose sui dispositivi di ricarica.\nUn episodio della serie di hacking, \"Hak5\", pubblicato nel settembre 2012, ha mostrato una serie di attacchi che possono essere condotti utilizzando un framework di attacco denominato \"P2P-ADB\" pubblicato da Kyle Osborn. Il framework di attacco P2P-ADB discusso utilizzava un telefono per attaccare un altro telefono tramite una connessione USB On-The-Go.\nAlla fine del 2012 la NSA pubblic\u00f2 un documento per avvertire i dipendenti del governo, che viaggiavano, della minaccia dell'utilizzo del juice jacking. Il documento ricordava ai lettori di utilizzare solo i propri cavi di ricarica personali durante i viaggi all'estero, di non caricare i telefoni nei chioschi pubblici e di non utilizzare i computer di altre persone per la ricarica.\nL\"'Android Hackers Handbook,\" reso disponibile nel marzo 2014, ha sezioni dedicate che discutono sia del juice jacking che del framework ADB-P2P.\nIl juice jacking \u00e8 stato il fulcro centrale di un episodio di \"\", stagione 1, episodio 9, \"L0M1S\" in onda ad aprile 2015.\nNel novembre 2019, il vice procuratore distrettuale di Los Angeles ha emesso un avviso di servizio pubblico sui rischi dell'utilizzo del juice jacking durante le vicine festivit\u00e0 natalizie. Questo annuncio pubblico \u00e8 stato messo sotto esame a causa del fatto che non sono emersi casi pubblici relativi a chioschi dannosi trovati in pubblico o casi criminali processati sotto la competenza del procuratore distrettuale di Los Angeles al momento dello stesso.\nMitigazione.\nL'iOS di Apple ha adottato diverse misure di sicurezza per ridurre la superficie di attacco tramite USB, inclusa quella di non consentire pi\u00f9 al dispositivo di montarsi automaticamente come disco rigido quando collegato tramite USB, nonch\u00e9 rendere disponibili patch di sicurezza per vulnerabilit\u00e0 come quelle sfruttate da \"Mactan\".\nI dispositivi Android in genere richiedono il consenso dell'utente prima di effettuare il montaggio del dispositivo come disco rigido quando collegato tramite USB. Dalla versione 4.2.2, Android ha implementato un passaggio di verifica della whitelist per impedire agli aggressori di accedere ad Android Debug Bridge senza autorizzazione.\nIl juice jacking non \u00e8 possibile se un dispositivo viene caricato tramite l' adattatore CA fornito con il dispositivo, un dispositivo di backup della batteria o utilizzando un cavo USB con solo cavi di alimentazione e nessun cavo dati presente. Uno strumento originariamente chiamato USB Condom \u00e8 stato messo in commercio nel 2012 con l'unico scopo di impedire il passaggio delle connessioni dati su un cavo USB, ci sono molti fornitori che ora vendono adattatori USB che rimuovono i pin dei dati."}
{"id": "9155174", "revid": "1586204", "url": "https://it.wikipedia.org/wiki?curid=9155174", "title": "Attila L\u0151rinczy", "text": "Caratteristiche tecniche.\nTrequartista naturale con buone capacit\u00e0 offensive, pu\u00f2 ricoprire i ruoli anche di ala destra e sinistra.\nCarriera.\nClub.\nHa giocato sempre in patria alternandosi tra prima,seconda e terza divisione.\nNazionale.\nNel biennio 2010-11 ha fatto parte della Nazionale ungherese Under-17, sia dell'Under-18. Successivamente \u00e8 stato convocato con l'Under-19 con cui ha giocato alcune partite di qualificazioni al prossimo europeo di categoria segnando una rete in 5 presenze. Nel novembre 2014 sotto la guida del ct Robert Kilin viene convocato con l'Under-21 scendendo in campo in 3 match.\nStatistiche.\nPresenze e reti nei club.\n\"Statistiche aggiornate al 18 ottobre 2021.\""}
{"id": "9155187", "revid": "123528722", "url": "https://it.wikipedia.org/wiki?curid=9155187", "title": "PZL.43", "text": ""}
{"id": "9155192", "revid": "599013", "url": "https://it.wikipedia.org/wiki?curid=9155192", "title": "Tre Brown", "text": "Carriera.\nSeattle Seahawks.\nBrown al college gioc\u00f2 a football a Oklahoma. Fu scelto nel corso del quarto giro (137\u00ba assoluto) nel Draft NFL 2021 dai Seattle Seahawks. Inizi\u00f2 la stagione regolare in lista infortunati, tornando nel roster attivo il 15 ottobre. La sua prima partita fu contro i Pittsburgh Steelers nel sesto turno mettendo a segno 2 tackle. La sua stagione da rookie si chiuse con 9 placcaggi e un passaggio deviato in 5 presenze, 3 delle quali come titolare."}
{"id": "9155207", "revid": "2131061", "url": "https://it.wikipedia.org/wiki?curid=9155207", "title": "Art.1", "text": ""}
{"id": "9155210", "revid": "1543377", "url": "https://it.wikipedia.org/wiki?curid=9155210", "title": "V\u0456ktor Stepanovy\u010d Kosenko", "text": " Era considerato dai suoi contemporanei come un maestro del lirismo. Le sue prime composizioni furono marcatamente influenzate dalle opere di compositori come Aleksandr Nikolaevi\u010d Skrjabin, P\u00ebtr Il'i\u010d \u010cajkovskij, Sergej Vasil'evi\u010d Rachmaninov e il suo connazionale Mykola V\u0456tal\u0456jovy\u010d Lysenko.\n&lt;!-- "}
{"id": "9155220", "revid": "84184", "url": "https://it.wikipedia.org/wiki?curid=9155220", "title": "Casa Sardagna", "text": "Casa Sardagna \u00e8 un palazzo storico di Trento posto all'angolo tra via Giuseppe Mazzini e via Santa Trinit\u00e0 che risale al XVI secolo.\nStoria.\nL'edificio sorge in via Mazzini, che ancora all'inizio del XX secolo era chiamata contrada Borgonuovo ed indicava la zona della citt\u00e0 di urbanizzazione medievale a sud, in direzione di Verona.\nIl palazzo probabilmente sorge sul sito di preesistenti costruzioni e venne edificato nel XVI secolo poi ristrutturato e ricostruito due secoli pi\u00f9 tardi. Fortemente degradato nelle sue parti strutturali e in particolare nell'impianto decorativo della facciate affrescate fu oggetto di un'importante opera di restauro e recupero a partire dalla met\u00e0 degli anni settanta.\nDescrizione.\nAppartiene al gruppo di edifici descritti come \"case affrescate\", caratterizzate dalle loro facciate arricchite di decorazioni ad affresco.\nSi sviluppa su cinque piani, il prospetto principale si affaccia su via Giuseppe Mazzini e nelle sue forme recenti risale al XVIII secolo. La facciata presenta un importante portale con cornice a bugnato e con arco a tutto sesto sormontato da un motivo ornamentale curvilineo con stemma. Al piano nobile \u00e8 arricchita dall'affresco raffigurante la \"Madonna incoronata da due angeli e il Bambino\". Il prospetto su via Santa Trinit\u00e0, cio\u00e8 a nord, \u00e8 meno ampio e maggiormente degradato nelle sue parti decorative."}
{"id": "9155221", "revid": "15756", "url": "https://it.wikipedia.org/wiki?curid=9155221", "title": "Prima Armata d'India (Gama, 1497)", "text": "Come scoperta portoghese della rotta marittima per l'India (pt. \"Descoberta do caminho mar\u00edtimo para a \u00cdndia\") s'intende il primo viaggio registrato direttamente dall'Europa all'India passando per il Capo di Buona Speranza. La spedizione che lo condusse, poi nota come Prima Armata d'India (pt 1.\u00aa \"Armada da \u00cdndia\"), era comandata dell'esploratore Vasco da Gama e fu allestita per ordine di re Manuele I del Portogallo nel 1495-1499. Considerato uno dei viaggi pi\u00f9 notevoli dell'Et\u00e0 delle scoperte, avvi\u00f2 la presenza marittima e commerciale portoghese a Goa Velha, Kochi e nel resto delle Indie orientali.\nAntefatto.\nFu Giovanni II del Portogallo (regno 1481-1495) ad iniziare a premere per l'identificazione e la messa in atto d'una rotta marittima che collegasse direttamente l'Europa con l'Asia, pi\u00f9 precisamente l'India, passando per il Capo di Buona Speranza. La motivazione era duplice: da una parte, garantirsi una fornitura di spezie a costi meno sostenuti, dall'altra assicurare al Regno del Portogallo un nuovo monopolio sul commercio delle spezie. La mossa sarebbe stata il degno coronamento dei decenni di esplorazioni marittime e investimenti nella marineria che la Corona portoghese, dai tempi di Enrico il Navigatore (1394-1460), aveva promosso gettando le basi dell'Impero portoghese.\nLe spezie (cannella, zenzero, chiodi di garofano, pepe e curcuma) erano da sempre considerate l'oro delle Indie orientali: prodotti difficili da reperire in Europa, trasportati lungo estesissime rotte carovaniere e secolare monopolio dei mercati italiani di Venezia e Genova. Nel 1453, con la conquista di Costantinopoli da parte degli Ottomani, il commercio di Venezia e Genova si ridusse notevolmente. Il vantaggio dei portoghesi di stabilire una nuova Via delle Spezie si prefigur\u00f2 come un'allettante fonte di reddito per la Corona.&lt;br&gt;\nNon ci si limit\u00f2 per\u00f2 a considerare lo una rotta marittima oceanica lungo le coste d'Africa. Intorno al 1481, infatti, Jo\u00e3o Afonso di Aveiro tent\u00f2 un'esplorazione del regno del Benin e raccolse informazioni sul semi-leggendario principe Ogan\u00e9 il cui regno si trovava molto pi\u00f9 a est. Si pensava che fosse cristiano e che godesse di grande rispetto e potere. Si diceva che il regno del Benin, dove Ogan\u00e9 aveva il suo quartier generale, fosse distante venti lune (250 leghe stando alle stime di Jo\u00e3o de Barros). Eccitato dalla notizia, Re Giovanni II invi\u00f2, nel 1487, Frei Ant\u00f3nio de Lisboa e Pedro de Montarroio a localizzare in Oriente nuove informazioni che potessero trovare il Prete Gianni, che sembravano corrispondere, dopotutto, alla descrizione che ne deriv\u00f2 il principe Ogan\u00e9. La missione si aren\u00f2 a Gerusalemme, dove i due portoghesi, ignorando la lingua araba, risolsero di tornare a casa perch\u00e9 troppo spaventati per proseguire. Re Giovanni non demorse e, con gran cura e segretezza, prepar\u00f2 nuovi e pi\u00f9 capaci esploratori: Afonso de Paiva, di Castelo Branco, e P\u00earo da Covilh\u00e3. Paiva e Covilh\u00e3 attraversarono Valencia, Barcellona, Napoli, Rodi, Alessandria, Il Cairo e Aden, ove le loro strade si separarono: Paiva si diresse in Etiopia e Covilh\u00e3 in India. Nessuno dei due torn\u00f2 ma le informazioni necessarie a Re Giovanni giunsero a Lisbona, fornendo il supporto per l'epica avventura marittima, a questo punto l'unica praticabile, che si prospettava.&lt;br&gt;\nIl re risolse infatti di procedere via nave lungo le coste africane per trovare un passaggio meridionale per l'Oceano Indiano. Incaric\u00f2 all'uopo Bartolomeo Diaz, il 10 ottobre 1486, di navigare intorno al Capo di Buona Speranza. Diaz, che avrebbe poi aiutato nella costruzione delle navi \"S\u00e3o Gabriel\" e \"S\u00e3o Rafael\" utilizzate da Gama, doppi\u00f2 il Capo nel 1488 e dichiar\u00f2 ch'era possibile raggiungere l'India facendo il giro dell'Africa. I portoghesi furono quindi in grado di realizzare un immenso profitto utilizzando le proprie navi per recuperare le spezie. Il piano di viaggio prevedeva la messa in sicurezza del percorso. Per questo, era necessario installare stazioni commerciali (pt. \"feitoria\") fortificate lungo la strada. La missione affidata all'ammiraglio della spedizione, rifornito all'uopo di doni e credenziali diplomatiche oltre che di semplici attrezzature nautiche, era di stabilire contatti commerciali con i sovrani stranieri che avrebbe incontrato.\nIl progetto di Re Giovanni fu abbastanza osteggiato dagli Stati generali del regno: durante le Cortes de Montemor-o-Novo del 1495 si assistette ad una forte opposizione della nobilt\u00e0 all'ambizioso progetto del sovrano. I notabili infatti si accontentava del commercio gi\u00e0 instaurato con la Guinea e il Nordafrica e temeva le sfide poste dal mantenimento di eventuali territori d'oltremare e il costo connesso all'apertura e al mantenimento delle rotte marittime. Questa posizione \u00e8 incarnata nel personaggio del Vecchio di Restelo che appare in \"I Lusiadi\" (pt. \"Os Lus\u00edadas\"), spesso considerato l'opera pi\u00f9 importante della letteratura portoghese, opera del poeta epico portoghese Lu\u00eds de Cam\u00f5es, che si oppone all'imbarco dell\"'Armada\".\nMa non fu durante il regno di Giovanni II che questo progetto, osteggiato dalla Corte, prese corpo. Accadde solo ai tempi del suo successore, il re Manuele I, che tra l'altro non condivideva l'opinione generale che le rotte marittime fossero un buon, se non il migliore, mezzo per dominare il commercio con l'Oriente. Manuele risolse comunque di farsi tedoforo del sogno del congiunto e prosegu\u00ec nell'allestimento d'una flotta da porsi al comando di Vasco da Gama. Nel suo disegno originale, Re Giovanni aveva scelto Stefano da Gama, padre di Vasco, quale ammiraglio ma al momento dell'attuazione del piano, sia Stefano sia il Re erano deceduti.\nLa spedizione salp\u00f2 infine l'8 luglio 1497 e si concluse due anni dopo con il rientro delle navi che portarono la notizia del loro successo garantendo al Portogallo una prestigiosa posizione marittima.\nLa flotta.\nQuesto elenco di capitani si basa principalmente su: \"Historia\" di Fern\u00e3o Lopes de Castanheda e \"D\u00e9cadas\" di Jo\u00e3o de Barros.\nGli ufficiali erano tutti navigatori veterani di varie altre spedizioni. Bartolomeo Diaz, veterano della navigazione d'alto mare nell'Oceano Atlantico, accompagn\u00f2 inoltre la spedizione per la prima tratta sino a Capo Verde. Tra i marinai (pt. \"marinheiros\") c'erano due interpreti Fern\u00e3o Martins e Martim Afonso de Sousa e due fratelli, Jo\u00e3o Figueira e P\u00earo da Covilh\u00e3. In tutto, gli equipaggi erano composti da 170 uomini.\nI marinai avevano carte nautiche segnate con le posizioni della costa africana conosciute fino ad allora, quadranti, astrolabi di varie dimensioni, tavole con calcoli \u2013 come le Effemeridi di Abraham Zacuto \u2013 bussola e filo a piombo. Durante questa spedizione, la latitudine fu determinata dall'osservazione solare, come affermato da Jo\u00e3o de Barros. Una delle quattro navi era deputata al trasporto di generi alimentari sufficienti per tre anni: biscotti, fagioli, carne secca, vino, farina, olio di oliva, sottaceti e articoli di farmacia. Inoltre erano previsti continui rifornimenti lungo la costa dell'Africa. Ogni nave aveva un capitano (pt. \"capit\u00e3o\") e un pilota (pt. \"piloto\"), tranne la nave dei rifornimenti che aveva solo il capitano. Due navi avevano anche uno scriba o uno scrittore. La nave ammiraglia di Gama, la \"S\u00e3o Gabriel\", trasportava l'ammiraglio (pt. \"capit\u00e3o-mor\", lett. \"capitano maggiore\").\nI rapporti del diario di bordo delle navi riportano molte esperienze uniche. Inoltre \u00e8 stata trovata una ricca flora e fauna. Nei pressi della St. Helenabaai si stabilirono contatti con trib\u00f9 che mangiavano leoni marini, balene, carne di gazzella e radici; camminavano ricoperti di pelliccia e le loro armi erano semplici lance di legno di Zambujo e corna di animali. Videro trib\u00f9 che suonavano flauti rustici in modo coordinato, il che fu uno spettacolo sorprendente per gli europei. Lo scorbuto (carenza di vitamina C) ha colpito l'equipaggio. Attraversarono il Mozambico con palme che producevano noci di cocco. Nonostante le avversit\u00e0 di un viaggio di questa portata, l'equipaggio mantenne la curiosit\u00e0 e il coraggio per raggiungere l'impresa e andare d'accordo con le persone che ha incontrato. Per prendere il ritmo, hanno fatto irruzione nelle navi in cerca di piloti. Con i prigionieri, il capitano generale poteva commerciare o metterli al lavoro. Si sa, grazie al filosofo umanista portoghese Dami\u00e3o de G\u00f3is, che durante il viaggio furono sistemati cinque \"Padr\u00e3o\" (un pilastro di pietra coronato da una croce, con un'iscrizione e lo stemma del Portogallo): il \"S\u00e3o Rafael\", nel fiume Quelimane; il S\u00e3o Jorge (Mozambico); lo \"Spirito Santo\" a Malindi; il \"Santa Maria\" a Ilh\u00e9us, e il \"S\u00e3o Gabriel\" a Calicut. Questi monumenti avevano lo scopo di affermare la sovranit\u00e0 portoghese in questi luoghi in modo che altri esploratori arrivati in seguito non prendessero per s\u00e9 la terra come scoperte.\nIl viaggio di andata.\n8 luglio 1497 - la spedizione parte da Lisbona per Capo Verde (attuale Senegal) scortata da Bartolomeo Diaz, diretto a Elmina. Giunti a Santiago (Capo Verde) il 27 luglio, i portoghesi si riorganizzano: Diaz prosegue per Elmina, mentre Gama issa le vele il 3 agosto e punta al cuore dell'Atlantico per eseguire la prima \"volta do mar\" che lo condurr\u00e0 in Sudafrica.\n7 novembre 1497 - dopo novantesi giorni di navigazione in mare aperto, Gama approda a St. Helenabaai (Sudafrica), dove sosta per rifornirsi d'acqua. Riparte il 16 novembre per il Capo di Buona Speranza che supera il 22 novembre, gettando l'ancora a Mossel Bay il 25 novembre. Il carico della \"B\u00e9rrio\" viene distribuito tra le altre navi ed il veliero viene smantellato perch\u00e9 non pi\u00f9 in condizione di navigare. Durante la sosta, Gama posiziona un \"padr\u00e3o\" che per\u00f2 gli indigeni distruggono poco dopo, sotto gli occhi degli europei appena salpati (8 dicembre).\n25 dicembre 1497 - dopo diciassette giorni di navigazione sfavorevole contro forti venti contrati, Gama avvista le coste del Natal da lui cos\u00ec chiamato per la concomitante data del giorno di Natale. \n11 gennaio 1498 - Gama raggiunse il sud del Mozambico ed effettua una sosta adacquatoria presso il \"R\u00edo do Cobre\". Riparte il 16 gennaio ed inizia a percorrere il Canale del Mozambico. Raggiunge Sofala ma non vi si ferma. Presso Quelimane colloca il \"Padr\u00e3o\" \"S\u00e3o Rafael\" e (25 gennaio) concede all'equipaggio, esausto e piagato dallo scorbuto, una sosta presso quello che l'ammiraglio defin\u00ec il \"R\u00edo dos Bons Sinais\" (\"fiume dei buoni segnali\"), perch\u00e9 fu l\u00ec che ricevette le prime informazioni che sarebbe stato sulla buona strada e che in seguito avrebbe trovato piloti in grado di guidarlo. Riprende il mare il 24 febbraio.\n2 marzo 1498 - Gama riprende il mare e raggiunge l'Isola di Mozambico il cui sceicco crede che i portoghesi siano musulmani e quindi li accoglie favorevolmente, mettendo persino a loro disposizione due piloti che li guidino verso l'India. I lusitani incontrano a Mozambico per la prima volta i mercanti arabi che governano la rete commerciale dell'Oceano Indiano: l'isola fungeva da avamposto commerciale arabo sin dal principio del X secolo ed era a quel tempo soggetta all'autorit\u00e0 del Sultanato di Kilwa, un'eterogenea entit\u00e0 politica di forte ispirazione marinaresca che controlla tutta la c.d. \"Costa swahili\", includente anche Sofala e Quelimane. Temendo che la popolazione fosse ostile ai cristiani, Gama cerca di mantenere l'equivoco ma dopo una serie d'incomprensioni \u00e8 costretto a fuggire (29 marzo), cannoneggiando la citt\u00e0! I venti contrari rallentano la sua navigazione.\n7 aprile 1498 - Gama raggiunge Mombasa, altra citt\u00e0 soggetta al sultano di Kilwa. Qui i mercanti arabi tentano apertamente di sabotare la spedizione lusitana. Gama si porta allora rapidamente a Malindi (13 aprile) il cui sultano, anch'egli vassallo di Kilwa, era per\u00f2 in feroce competizione con quello di Mombasa ed accolse pertanto i nemici dei suoi nemici a braccia aperte, mettendo a loro disposizione un famosissimo ed esperto navigatore arabo, lo Yemenita Ahmad b. Majid al-Najdi, affinch\u00e9 aiutasse Gama ad impratichirsi sul come raggiungere l'attuale stato indiano del Kerala.\nGama in India.\n17 maggio 1498 - valicato l'Oceano Indiano, l\"'Armada\" di Gama raggiunge Kappakadavu, nei pressi di Calicut, nel Kerala, e stabilisce cos\u00ec la rotta marittima dall'Europa all'India.\nI negoziati con il governatore locale, Samutiri Manavikraman Raja, Zamorin di Calicut, sono stati difficili. Gli sforzi di Gama per ottenere condizioni commerciali favorevoli sono stati ostacolati dalle diverse culture e dal basso valore dei loro doni: in Occidente era consuetudine che i re offrissero regali agli inviati stranieri; in Oriente ci si aspettava che i re fossero colpiti da ricche offerte. Le merci presentate dai portoghesi furono inadeguate per impressionare lo Zamorin i cui cortigiani derisero tali doni, mentre i locali mercanti arabi resistevano alla possibilit\u00e0 di una concorrenza indesiderata. La perseveranza di Gama gli fece tuttavia avviare trattative con lo Zamorin che, almeno, si compiacque delle lettere di re Manuele I. L'ammiraglio riusc\u00ec cos\u00ec ad ottenere un'ambigua lettera di concessione di diritti al commercio a Calicut. I portoghesi riuscirono a vendere le loro merci a basso prezzo per acquisire piccole quantit\u00e0 di spezie e gioielli da riportare a casa. Tuttavia, Gama part\u00ec senza preavviso dopo che lo Zamorin ed il suo ammiraglio, Kunjali Marakkar, insistettero affinch\u00e9 lasciassero tutti i loro beni come garanzia. Gama lasci\u00f2 dietro di s\u00e9 alcuni connazionali per aprire una \"feitoria\" a Calicut.\nIl viaggio di ritorno.\n15 settembre 1498 - Gama lascia frettolosamente Calicut e si porta all'isola di Angediva, dove i portoghesi furono avvicinati da un uomo che si definiva un cristiano fintosi musulmano per entrare al servizio di Y\u016bsuf \u02bf\u0100dil Sh\u0101h (pt. Hidalc\u00e1n), il sultano di Bijapur. Insospettitosi, Gama lo fa frustare finch\u00e9 questi non confessa d'essere una spia, un ebreo polacco avventuratosi in Oriente, salvo poi decidere di prenderlo sotto la propria protezione e ribattezzandolo Gaspar de Gama.\n5 ottobre 1498 - Gama salpa per l'Africa senza il supporto del monsone. La flotta patisce 90 giorni di traversata, con venti contrari alternati a bonaccia. Il cibo scarseggia e l'equipaggio si ammala di scorbuto. Trenta uomini muoiono e i sopravvissuti, indeboliti, riescono a malapena a manovrare. Cercano di convincere l'ammiraglio a tornare in India, quando i venti finalmente favorevoli li convincono a continuare. Avvistano l'Africa il 2 gennaio 1499.\n7 gennaio 1499 - Gli esausti portoghesi attraccano a Malindi, dove l'ospitale sultano li accoglie con acqua, bestiame, uova e arance. Con un equipaggio insufficiente, Gama risolve di affondare la \"S\u00e3o Rafael\" e di proseguire il viaggio solo con la \"S\u00e3o Gabriel\" e la \"B\u00e9rrio\".\n12 luglio 1499 - dopo pi\u00f9 di due anni dall'inizio della spedizione, la caravella \"Berrio\" entra nel Tago, comandata da Nicolau Coelho, con la notizia che i portoghesi avevano finalmente raggiunto l'India via mare! Gama era rimasto indietro, sull'isola Terceira, al fianco del fratello gravemente ammalato, precludendosi cos\u00ec i festeggiamenti e le congratulazioni dalla notizia.\n31 agosto 1499 - Gama arriva a Lisbona ed \u00e8 accolto con soddisfazione da Re Manuele che gli assegna il titolo di \"Don\" e grandi ricompense.\nDelle navi coinvolte, solo la \"S\u00e3o Rafael\" non fece ritorno. Si \u00e8 bruciato per la sua incapacit\u00e0 di manovra, a causa del ridotto numero dell'equipaggio a causa di malattie che hanno ucciso circa la met\u00e0 dell'equipaggio, come lo scorbuto, che si \u00e8 sentito acutamente durante la traversata dell'Oceano Indiano. Solo 55 dei 148 uomini che facevano parte della spedizione sopravvissero al viaggio.\nConseguenze.\nManuele I s'affrett\u00f2 a dare la notizia ai re di Spagna, sia come dimostrazione di orgoglio sia per avvertire che entrambe le rotte sarebbero state esplorate dalla Corona portoghese. I mercanti italiani diffusero la novella da Firenze.\nCon l'apertura della rotta marittima verso le Indie orientali da parte dei portoghesi, la caduta del monopolio veneziano sul commercio delle spezie in Europa fu inevitabile e il conseguente calo dei prezzi delle spezie contribu\u00ec allo sviluppo commerciale del continente."}
{"id": "9155228", "revid": "123529187", "url": "https://it.wikipedia.org/wiki?curid=9155228", "title": "Anthony Bajon", "text": "Nel 2018 ha vinto l'Orso d'argento per il miglior attore al Festival di Berlino per la sua interpretazione nel film \"La Pri\u00e8re\".\nBiografia.\nHa esordito nel 2015 col film \"Les Ogres\"; nonostante compaia in una sola scena, la sua interpretazione viene evidenziata in una recensione dell\"'Hollywood Reporter\", ricevendo pubblicamente elogi anche dalla sua protagonista Ad\u00e8le Haenel. In seguito, viene diretto da Andr\u00e9 T\u00e9chin\u00e9 in \"Nos ann\u00e9es folles\" e interpreta il figlio dell'Auguste Rodin di Vincent Lindon nel film omonimo.\nLa sua interpretazione del protagonista, il tossicodipendente ventiduenne Thomas, ne \"La Pri\u00e8re\" di C\u00e9dric Kahn gli vale nel 2018 l'Orso d'argento per il miglior attore al festival internazionale del cinema di Berlino, rendendolo il settimo attore francese e, all'et\u00e0 di 23 anni, il pi\u00f9 giovane di sempre (ex aequo con Leonardo DiCaprio, premiato nel 1996 per \"Romeo + Giulietta di William Shakespeare\") a venire insignito di tale premio. Per il film, viene anche candidato al premio C\u00e9sar per la migliore promessa maschile.\nVita privata.\n\u00c8 figlioccio dell'attore Guillaume Canet, con cui ha recitato in \"Nel nome della terra\". In un'intervista del 2020 a \"T\u00e9l\u00e9rama\", si \u00e8 dichiarato femminista."}
{"id": "9155232", "revid": "1442080", "url": "https://it.wikipedia.org/wiki?curid=9155232", "title": "Basilio Zanchi", "text": "Biografia.\nAffidato dal padre alle cure di Giovita Rapicio, si dedic\u00f2 fin da giovane allo studio della lingue antiche con tale zelo che a diciassette anni aveva gi\u00e0 completato il \"Dizionario di Epiteti latini\" che in seguito pubblic\u00f2. Il desiderio di perfezionare il suo talento naturale per la poesia lo port\u00f2 presto a Roma, dove acquis\u00ec presto una tale fama che Francesco Arsilli lo riemp\u00ec di lodi nel suo libro \"De poetis urbanis\", dove lo colloca accanto ai pi\u00f9 illustri scrittori. L'uso obbligava i membri dell'Accademia romana a cambiare nome, per conformarsi ad esso, prese quello di \"L.-Petreius Zanchus\", sotto il quale pubblic\u00f2 i suoi primi saggi poetici. Era una leggera alterazione del nome Pietro, che aveva ricevuto al battesimo. Dopo la morte del papa Leone X, torn\u00f2 a Bergamo, e nel 1524, seguendo l'esempio dei suoi due fratelli, entr\u00f2 nell'ordine dei canonici lateranensi. Cos\u00ec lasci\u00f2 il suo nome accademico per prendere quello di Basilio. Nel primo fervore del suo nuovo stato, abbandon\u00f2 la cultura delle lettere, volendo dedicarsi esclusivamente allo studio della teologia e dei Libri sacri; ma, fortunatamente per la sua gloria, torn\u00f2 presto al culto delle Muse, e il suo poema \"De horto Sophi\u00e6\", in cui descriveva magnificamente i dogmi e i principi del cristianesimo, accrebbe la sua reputazione. Il suo soggiorno nelle principali citt\u00e0 d'Italia, Padova, Ravenna, Bologna, fu segnato da nuovi successi. I suoi talenti, l'instancabile zelo per lo studio e le qualit\u00e0 personali gli valsero molti amici ovunque. Dopo Girolamo Ghilini, Pierre Bayle e l'Jean-Pierre Niceron e anche l'abate Serassi, Basilio fu, nel 1559, nominato guardiano della Biblioteca apostolica vaticana, ma due lettere, una da Paolo Manuzio e l'altra da Latino Latini provarono che questo illustre poeta era morto in una prigione sotterranea, alla fine del 1558. Nel corso di quello stesso anno, il papa Paolo IV aveva ordinato ai religiosi che abitavano fuori del chiostro di tornare immediatamente ai loro conventi pena la prigionia e persino le galere. Ora, Basilio era tra questi, e la sua disobbedienza agli ordini del pontefice fu, secondo Girolamo Tiraboschi, la causa della sua prigionia, anche se non \u00e8 probabile che, per una cos\u00ec lieve colpa, un uomo dotato di cos\u00ec fine ingegno, e che ebbe amici anche tra i membri del Sacro collegio, sarebbe stato trattato in maniera cos\u00ec rigorosa. Basilio apparteneva all'ordine dei Canonici Lateranensi, un numero abbastanza grande dei quali aveva abbracciato le nuove opinioni, che ogni giorno andavano avanti in Italia. Si pu\u00f2 quindi congetturare con Francesco Saverio Salfi che Basilio sia stato condannato per la stessa ragione di Marcello Palingenio Stellato, sebbene i suoi scritti non contengano nulla che gli si possa imputare."}
{"id": "9155234", "revid": "2039387", "url": "https://it.wikipedia.org/wiki?curid=9155234", "title": "Collegio elettorale di Chieti (Camera dei deputati)", "text": "Il collegio di Chieti fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Abruzzo e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Chieti era uno degli 11 collegi uninominali in cui era suddiviso l'Abruzzo e, come previsto dal D.Lgs. del 20 dicembre 1993 n. 536, era interamente compreso nella provincia di Chieti e comprendeva i seguenti comuni: Bucchianico, Chieti, Francavilla al Mare, Giuliano Teatino, Miglianico, Ripa Teatina, San Giovanni Teatino, Torrevecchia Teatina e Villamagna."}
{"id": "9155236", "revid": "122246", "url": "https://it.wikipedia.org/wiki?curid=9155236", "title": "Battistero di San Giovanni in Fonti", "text": ""}
{"id": "9155243", "revid": "96758", "url": "https://it.wikipedia.org/wiki?curid=9155243", "title": "Stadio municipale (Lamia)", "text": "Lo stadio municipale (in greco \u0394\u03b7\u03bc\u03bf\u03c4\u03b9\u03ba\u03cc \u03a3\u03c4\u03ac\u03b4\u03b9\u03bf) \u00e8 un impianto sportivo greco di Lamia, in Grecia.\n\u00c8 utilizzato dal per i suoi incontri interni, e ha una capienza di circa posti.\nStoria.\nFu inaugurato nel 1952 e il record di presenze si ebbe nel 1968, in occasione di un incontro di campionato tra Lamia e , cui assistettero spettatori.\nNel 2017, in virt\u00f9 della promozione in Souper Ligka Ellada, lo stadio \u00e8 stato ristrutturato per poter ospitare gli incontri della massima serie."}
{"id": "9155248", "revid": "2039387", "url": "https://it.wikipedia.org/wiki?curid=9155248", "title": "Collegio elettorale di Lanciano (Camera dei deputati)", "text": "Il collegio di Lanciano fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Abruzzo e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Lanciano era uno degli 11 collegi uninominali in cui era suddiviso l'Abruzzo e, come previsto dal D.Lgs. del 20 dicembre 1993 n. 536, era interamente compreso nella provincia di Chieti e comprendeva i seguenti comuni: Altino, Archi, Atessa, Bomba, Borrello, Casoli, Castel Frentano, Civitaluparella, Civitella Messer Raimondo, Colledimacine, Fallo, Fara San Martino, Fossacesia, Frisa, Gamberale, Gessopalena, Lama dei Peligni, Lanciano, Lettopalena, Montebello sul Sangro, Montelapiano, Montenerodomo, Mozzagrogna, Paglieta, Palena, Palombaro, Pennadomo, Pennapiedimonte, Perano, Pizzoferrato, Quadri, Rocca San Giovanni, Roccascalegna, San Vito Chietino, Santa Maria Imbaro, Sant'Eusanio del Sangro, Taranta Peligna, Torricella Peligna, Treglio e Villa Santa Maria."}
{"id": "9155251", "revid": "96758", "url": "https://it.wikipedia.org/wiki?curid=9155251", "title": "Stadio Dimotiko Athlitiko Kentro Lamias", "text": ""}
{"id": "9155256", "revid": "889336", "url": "https://it.wikipedia.org/wiki?curid=9155256", "title": "Paula Badosa Gibert", "text": ""}
{"id": "9155257", "revid": "1310927", "url": "https://it.wikipedia.org/wiki?curid=9155257", "title": "Zoran Maru\u0161i\u0107", "text": "Carriera.\nInizia la carriera in patria, giocando varie stagioni tra seconda e terza divisione, alle quali aggiunge anche due presenze in massima serie con il . Tra il 2016 ed il 2017 gioca nella massima serie bosniaca, prima nello e poi nel . Dopo ulteriori due stagioni e mezzo nella seconda divisione serba, nel 2019 passa al , club della massima serie bielorussa, con cui mette a segno 4 reti in 25 presenze. Gioca poi nella massima serie bielorussa anche nel 2020, anno in cui realizza 10 reti in 27 presenze con la maglia del .\nIl 12 gennaio 2021 viene acquistato a titolo definitivo dalla , club della massima serie georgiana, con cui nell'estate del 2021 esordisce tra l'altro anche nelle competizioni UEFA per club, giocando due partite nei turni preliminari di Champions League e due partite nei turni preliminari di Conference League.\nStatistiche.\nPresenze e reti nei club.\n\"Statistiche aggiornate al 18 ottobre 2021.\""}
{"id": "9155272", "revid": "35804", "url": "https://it.wikipedia.org/wiki?curid=9155272", "title": "Nazionale di Coppa Davis della Malaysia", "text": ""}
{"id": "9155281", "revid": "2039387", "url": "https://it.wikipedia.org/wiki?curid=9155281", "title": "Collegio elettorale di Ortona (Camera dei deputati)", "text": "Il collegio di Ortona fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Abruzzo e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Ortona era uno degli 11 collegi uninominali in cui era suddiviso l'Abruzzo e, come previsto dal D.Lgs. del 20 dicembre 1993 n. 536, era compreso nelle province di Chieti e di Pescara e comprendeva i seguenti comuni: Alanno, Ari, Arielli, Canosa Sannita, Casacanditella, Casalincontrada, Catignano, Cepagatti, Crecchio, Fara Filiorum Petri, Filetto, Guardiagrele, Lettomanoppello, Manoppello, Moscufo, Nocciano, Orsogna, Ortona, Pianella, Poggiofiorito, Pretoro, Rapino, Roccamontepiano, Rosciano, San Martino sulla Marrucina, Scafa, Serramonacesca, Tollo, Turrivalignani e Vacri."}
{"id": "9155287", "revid": "439868", "url": "https://it.wikipedia.org/wiki?curid=9155287", "title": "Balduini", "text": ""}
{"id": "9155304", "revid": "452415", "url": "https://it.wikipedia.org/wiki?curid=9155304", "title": "Hendrick Goudt", "text": "Biografia.\nGoudt \u00e8 nato a L'Aia, figlio di Arend Goudt e Anneken Cool. Il nonno di Goudt, Hendrik, proveniva da una famiglia di alti funzionari. Era il nipote ed erede di Willem Goudt, amministratore dei Paesi Bassi, la cui ricchezza \u00e8 esposta al Palazzo Noordeinde, che costru\u00ec nel 1533. La madre di Goudt era la figlia di un locandiere di Dortrecht che, a detta di tutti, soffriva di una malattia mentale caratterizzata all'epoca come isteria. Arend Goudt spos\u00f2 Anneken il 10 gennaio 1604 per legittimare suo figlio, e continu\u00f2 a vivere lontano da lei. Hendrick part\u00ec per Roma dopo questo. \nHendrick lavor\u00f2 con il paesaggista tedesco Adam Elsheimer a Roma fino alla morte di quest'ultimo nel 1610. Nel 1611, Hendrick era tornato a Utrecht, dove in quell'anno divenne membro della neonata Gilda di San Luca di Utrecht. Al suo ritorno nei Paesi Bassi, realizz\u00f2 una serie di cinque stampe dell'opera di Elsheimer (divulgando, ad esempio, \"Fuga in Egitto\"), e dipinse anche diverse copie dei dipinti di Elsheimer, alcune delle quali aveva portate a Utrecht. Elsheimer si era specializzato nella ricerca di speciali effetti luministici nell'ambito del gusto caravaggesco. Di questi e di altri pittori, il Goudt incise numerose composizioni, con una particolare predilezione per le scene notturne, la cui atmosfera rendeva con una tecnica tanto raffinata e originale da dar l'avvio ad una 'maniera' che ebbe numerosi seguaci, tra i quali Jan van de Velde II e Abraham Hondius.\nIl testamento di Arend Goudt del 1625 afferma che Hendrick era pazzo da pi\u00f9 di quattro anni e che un consiglio di amministrazione era stato nominato per occuparsi dei suoi affari."}
{"id": "9155305", "revid": "439868", "url": "https://it.wikipedia.org/wiki?curid=9155305", "title": "Quetta (disambigua)", "text": ""}
{"id": "9155315", "revid": "478814", "url": "https://it.wikipedia.org/wiki?curid=9155315", "title": "Ngua Nam Thum", "text": "Secondo fonti legate alla casa reale thailandese, era figlio di Ban Mueang, che aveva regnato a Sukhothai fino al 1279. Alla sua morte era salito al trono il fratello Ramkhamhaeng, il cui regno coincise con il periodo di maggior splendore di Sukhothai. Ramkhamhaeng mor\u00ec nel 1298 e lasci\u00f2 il trono al figlio Loe Thai, cugino e predecessore di Ngua Nam Thum.\nNel periodo di Ramkhamhaeng lo Stato aveva anche raggiunto la massima espansione territoriale, ma dopo la sua morte molti dei regni sottomessi riacquistarono l'indipendenza. Loe Thai promosse il buddhismo theravada, che era la religione di stato, e approfond\u00ec i legami tra Sukhothai e Ceylon, a quel tempo il pi\u00f9 importante centro della tradizione theravada.\nA lungo si pens\u00f2 che alla morte di Loe Thai fosse salito al trono suo figlio Lithai, ma l'inscrizione (denominata inscrizione n\u00ba 45) trovata nel 1956 nei pressi di Wat Mahathat, il tempio principale della decaduta citt\u00e0 antica di Sukhothai, reca scritta la lista dei sovrani del regno e tra i due nomi vi \u00e8 quello di Ngua Nam Thum, che sal\u00ec quindi al trono dopo Loe Thai nell'anno 1866 del calendario buddhista thailandese, compreso tra l'aprile 1323 e il marzo 1324 A.D.\nLithai fu nominato vicer\u00e9 con il titolo di \"Uparat\" e con questa carica rimase a fare il governatore nella vicina citt\u00e0 gemella di Si Satchanalai. Poco altro si sa del regno di Ngua Nam Thum, che secondo un'altra inscrizione mor\u00ec nell'anno buddhista thailandese 1890 (1347-1348) e si ipotizza che al suo posto dovesse diventare re il figlio erede al trono, ma quello stesso anno Lithai radun\u00f2 un esercito, conquist\u00f2 Sukhothai e sal\u00ec al trono con il nome regale Maha Thammaracha I."}
{"id": "9155316", "revid": "1687355", "url": "https://it.wikipedia.org/wiki?curid=9155316", "title": "Chicago Fall Tennis Classic 2021 - Doppio", "text": "\u00c8 stata la prima edizione del torneo.\nIn finale Kv\u011bta Peschke e Andrea Petkovi\u0107 hanno sconfitto Caroline Dolehide e Coco Vandeweghe con il punteggio di 6-3, 6-1."}
{"id": "9155318", "revid": "88740", "url": "https://it.wikipedia.org/wiki?curid=9155318", "title": "Ojingeo", "text": "Ojingeo (, ) \u00e8 un gioco per bambini diffuso in Corea. Il nome \u00e8 dovuto alla forma del campo da gioco, riconducibile a quella di un calamaro. Il gioco prevede la divisione in due squadre: attaccanti e difensori.\nIl gioco.\nLe basi per ciascuna delle squadre sono chiamate \"case\" (\uc9d1). Il cerchio in alto \u00e8 la \"casa\" per la squadra in attacco, il rettangolo in basso \u00e8 la \"casa\" per la squadra in difesa e il triangolo in mezzo \u00e8 il terreno neutro tra di loro.\nL'obiettivo per la squadra offensiva \u00e8 di lasciare la propria \"casa\" e spostarsi all'esterno della figura intorno alla parte inferiore della \"casa\" difensiva (mostrata \"aperta\" nel diagramma accanto), quindi passare attraverso la figura di nuovo nella \"casa\" offensiva.\nAi giocatori in attacco \u00e8 richiesto di muoversi solo saltando su un piede fino a quando raggiungono l'area 2. dopo aver attraversato l'area 3; oppure saltando sulla parte sottile della figura tra le due aree segnate 4.\nLa squadra in difesa cerca di eliminare i membri della squadra in attacco spingendoli attraverso una linea della figura che non possono attraversare. Anche i membri della squadra in difesa che lasciano il gioco vengono eliminati, quindi \u00e8 possibile per gli attaccanti vincere spingendo tutti i difensori fuori dal gioco.\nNella cultura di massa.\nNella serie Netflix \"Squid Game\", il gioco del calamaro \u00e8 una delle sfide mortali affrontate dai protagonisti. Il regista ha ammesso di essersi ispirato al gioco nella concezione dello sceneggiato."}
{"id": "9155325", "revid": "1924342", "url": "https://it.wikipedia.org/wiki?curid=9155325", "title": "Day in the Life", "text": "Day in the Life \u00e8 un singolo del rapper britannico Central Cee, pubblicato il 15 giugno 2020 come primo estratto dal primo mixtape \"Wild West\".\nDescrizione.\nProdotta da Frosty Beats, la strumentale \u00e8 stata scritta in chiave sol minore, e i battiti per minuto sono pari a 108."}
{"id": "9155334", "revid": "300067", "url": "https://it.wikipedia.org/wiki?curid=9155334", "title": "Thomas Grun", "text": ""}
{"id": "9155335", "revid": "392357", "url": "https://it.wikipedia.org/wiki?curid=9155335", "title": "Giovanni Battista Biscarra", "text": "Dipinse principalmente soggetti storici e religiosi e ritratti di reali.\nBiografia.\nEra figlio di Caterina Coppon e di Giuseppe Costantino Biscarra, uditore e tesoriere generale del Regio Esercito del Regno di Sardegna e di Casa Savoia. Sua cugina era la poetessa romantica Agata Sofia Sassern\u00f2.\nApprese i rudimenti dell'arte da Pietro Benvenuti all'Accademia di Firenze, dove la sua famiglia si era rifugiata durante l'occupazione francese della Savoia e del Piemonte.\nNel 1815 si trasfer\u00ec a Roma con il supporto economico del re Vittorio Emanuele I di Savoia, dove studi\u00f2 all'Accademia nazionale di San Luca sotto la guida di di Vincenzo Camuccini e divenne amico dei principali artisti del neoclassicismo romano, tra cui Antonio Canova, Bertel Thorvaldsen, Pietro Tenerani e molti altri. Ottenne grande notoriet\u00e0 a Roma con \"Il rimorso di Caino\" (1819, anticamera della Soprintendenza, presso il Palazzo Carignano).\nDopo aver vissuto per sei anni nell'Urbe, fu chiamato a Torino dal nuovo re Carlo Felice. Con decreto sovrano del 17 settembre 1821 fu nominato \"primo pittore di Sua Maest\u00e0, Capo e Maestro delle Scuole di Pittura e Disegno, e Direttore dell'Accademia del Nudo\". Nel 1822 vi inizi\u00f2 ad insegnare, dimostrandosi un ottimo istruttore. Continu\u00f2 ad insegnare dopo l'istituzione della Reale Accademia di Belle Arti nel 1824 e dopo la riforma albertina dell'Accademia nel 1833. Nel 1842 partecip\u00f2 alla fondazione della 'Societ\u00e0 Promotrice delle Belle Arti'. Prest\u00f2 servizio per i successivi sovrani di Sardegna fino alla sua morte avvenuta nel 1851.\nSuo figlio Carlo Felice Biscarra (nato nel 1823) fu pittore di spicco a Torino, nonch\u00e9 professore dell'Accademia albertina. Suo nipote Cesare Biscarra (nato nel 1866) fu sia scultore che pittore.\n\u00c8 sepolto nel Cimitero monumentale di Torino\nOpere.\nBiscarra \u00e8 noto soprattutto per le sue composizioni raffiguranti episodi della storia del Regno di Sardegna e di Casa Savoia, nonch\u00e9 per le sue pale d'altare nelle chiese di Torino, Alba, Nizza Monferrato, Fossano, Mondov\u00ec e diverse altre citt\u00e0 del Piemonte. \u00c8 inoltre riconosciuto come un eccellente ritrattista: molti dei suoi quadri raffigurano infatti membri delle famiglie reali di Sardegna e dei Savoia.\nDopo aver intrapreso lo stile neoclassico simile a quello di Jacques-Louis David, svilupp\u00f2 un gusto pi\u00f9 purista, soprattutto nelle sue composizioni religiose. Nella sua fase pi\u00f9 matura mostr\u00f2 una tendenza romantica, come esemplificato nelle sue narrazioni di eventi della storia nazionale. Nelle sue opere successive, in particolare nei suoi ultimi ritratti e ne \"La classe di nudo dell'Accademia di Belle Arti\" (1840, Albertina, Torino, Museo Civico, Galleria d'Arte Moderna), si avvicina al realismo.\nIl Palazzo Reale e diverse chiese di Torino conservano alcune sue opere tra cui \"La promulgazione dello Statuto Albertino\". Dipinse inoltre il sipario dell'ex Teatro Comunale, distrutto da un incendio nel 1881."}
{"id": "9155337", "revid": "1687355", "url": "https://it.wikipedia.org/wiki?curid=9155337", "title": "Astana Open 2021 - Doppio femminile", "text": "\u00c8 stata la prima edizione del torneo.\nIn finale Anna-Lena Friedsam e Monica Niculescu hanno sconfitto Angelina Gabueva e Anastasija Zacharova con il punteggio di 6-2, 4-6, [10-5]."}
{"id": "9155338", "revid": "709565", "url": "https://it.wikipedia.org/wiki?curid=9155338", "title": "Kremlin Cup 2021 - Singolare maschile", "text": "Andrej Rubl\u00ebv era il detentore del titolo, ma \u00e8 stato eliminato al secondo turno.\nAslan Karacev ha sconfitto in finale Marin \u010cili\u0107 con il punteggio di 6-2, 6-4.\nTeste di serie.\nLe prime quattro teste di serie ricevono un bye per il secondo turno."}
{"id": "9155342", "revid": "1924342", "url": "https://it.wikipedia.org/wiki?curid=9155342", "title": "Loading", "text": "Loading \u00e8 un singolo del rapper britannico Central Cee, pubblicato il 22 ottobre 2020 come secondo estratto dal primo mixtape \"Wild West\".\nDescrizione.\nProdotta da Hargo, la strumentale \u00e8 stata scritta in chiave mi bemolle maggiore, e i battiti per minuto sono pari a 144. Nel testo, Central Cee parla del suo arrivo nella scena drill, delle attivit\u00e0 criminali presenti nel quartiere in cui vive e del suo volere di sposarsi.\nVideo musicale.\nIl videoclip \u00e8 stato pubblicato sul canale YouTube GRM Daily in concomitanza con l'uscita del brano."}
{"id": "9155343", "revid": "697352", "url": "https://it.wikipedia.org/wiki?curid=9155343", "title": "Risultati elettorali della Lega per Salvini Premier per regione italiana", "text": "Le presenti tabelle riassumono i risultati elettorali della Lega per Salvini Premier nelle regioni italiane.\nAndamento storico dei risultati.\nI valori espressi si riferiscono alla percentuale sui voti validi. Per le elezioni politiche, il dato si riferisce all'elezione dei deputati italiani, prendendo in considerazione la parte proporzionale durante i periodi in cui sono state in vigore la legge Mattarellum, ad eccezione del dato della Valle d'Aosta, che ha votato anche durante tale periodo con il sistema maggioritario, e la Rosatellum."}
{"id": "9155345", "revid": "36426", "url": "https://it.wikipedia.org/wiki?curid=9155345", "title": "Piazza de' Giudici", "text": ""}
{"id": "9155352", "revid": "16758", "url": "https://it.wikipedia.org/wiki?curid=9155352", "title": "Italian Hockey League - Division I 2021-2022", "text": "L'Italian Hockey League - Division I 2021-2022 \u00e8 il terzo ed ultimo livello del Campionato italiano di hockey su ghiaccio giocato nella stagione 2021-2022.\nFormazioni.\nLe squadre iscritte al campionato salgono a undici: ad eccezione del Dobbiaco promosso in IHL, sono confermate tutte le squadre che avevano partecipato alla stagione precedente (Val Venosta, HC Pin\u00e8, HC Pieve di Cadore, Real Torino HC HC Valpellice Bulldogs, Milano Bears e HC Bolzano/Trento) mentre sono quattro le nuove iscritte: per tre si tratta di un ritorno (Aosta Gladiators, Chiavenna e HC Feltreghiaccio) mentre c'\u00e8 il debutto assoluto per un'altra squadra milanese, l'Hockey Club Old Boys Milano.\nFormula.\nLe squadre sono state suddivise in due gironi, Est (con 5 partecipanti, provenienti da Trentino-Alto Adige e Veneto) e Ovest (con 6 partecipanti, provenienti da Valle d'Aosta, Piemonte e Lombardia).\nLa \"regular season\" si \u00e8 disputata con un girone di andata e ritorno per entrambi i gironi. Le prime tre squadre classificate di ciascun girone hanno accesso al \"master round\", mentre le restanti cinque (tre dal girone ovest e due dal girone est) al \"qualification round\"; entrambi i gironi vennero disputati con gare di andata e ritorno.\nAi play-off si sono qualificate 8 squadre: le squadre del \"master round\" e le prime due classificate del \"qualification round\".\nRegular season.\nGirone Est.\nIn caso di parit\u00e0 di punti in classifica, i criteri per determinare le posizioni sono: 1) punti negli scontri diretti; 2) differenza reti negli scontri diretti; 3) differenza reti globale; 4) sorteggio.\nSeconda fase.\nMaster round.\nLe squadre hanno ricevuto un bonus di punti determinato dalla posizione in classifica nei gironi della stagione regolare: 6 punti per le due squadre prime classificate (Valpellice Bulldogs e Bolzano/Trento), 3 punti per le seconde classificate (Real Torino e Cadore), mentre nessun punto \u00e8 andato alle due squadre terze classificate.\nQualification round.\nLe squadre hanno ricevuto un bonus di punti determinato dalla posizione in classifica nei gironi della stagione regolare: 6 punti per le due squadre quarte classificate (Feltreghiaccio e Old Boys Milano), 4 punti per le quinte classificate (Val Venosta e Aosta), mentre nessun punto \u00e8 andato al Chiavenna, sesto classificato del girone Ovest.\nIn caso di parit\u00e0 di punti in classifica, i criteri per determinare le posizioni sono: 1) punti negli scontri diretti; 2) differenza reti negli scontri diretti; 3) differenza reti globale; 4) sorteggio."}
{"id": "9155374", "revid": "767487", "url": "https://it.wikipedia.org/wiki?curid=9155374", "title": "El coleccionista de cad\u00e1veres", "text": "El coleccionista de cad\u00e1veres \u00e8 un film del 1971 diretto da Edward Mann e Santos Alcocer.\nTrama.\nCon l'aiuto della moglie, un anziano scultore cieco commette omicidi per utilizzare i cadaveri come stampi per le sue sculture. Un giornalista sar\u00e0 incaricato di indagare sul caso.\nProduzione.\nIl film venne girato in Spagna nel 1967, ma usc\u00ec nei cinema solo dopo la morte di Boris Karloff nel 1971. Nella pellicola Karloff interpreta uno scultore cieco, Franz Badulescu, che utilizza delle ossa umane per creare le sue opere d'arte."}
{"id": "9155386", "revid": "2032913", "url": "https://it.wikipedia.org/wiki?curid=9155386", "title": "Happiness (Red Velvet)", "text": "Happiness () \u00e8 il singolo di debutto del gruppo femminile sudcoreano Red Velvet. Il brano \u00e8 stato composto da Yoo Young-jin, Will Sims, Chad Hugo, Anne Judith Wik, e Chris Holsten, con la produzione di Hugo e Simms. Pubblicato da SM Entertainment il 4 agosto 2014, marca la loro prima pubblicazione come quartetto, introducendo i quattro membri Irene, Seulgi, Wendy e Joy."}
{"id": "9155392", "revid": "1363832", "url": "https://it.wikipedia.org/wiki?curid=9155392", "title": "Giovan Battista Biscarra", "text": ""}
{"id": "9155396", "revid": "599013", "url": "https://it.wikipedia.org/wiki?curid=9155396", "title": "Omar Imeri", "text": "Carriera.\nClub.\nHa iniziato a giocare nello , con il quale ha esordito in Prva makedonska fudbalska liga - la massima divisione del campionato macedone - il 1\u00ba ottobre 2017, nella sconfitta in trasferta per 1-0 contro il . Al termine della stagione, dopo aver collezionato 24 presenze e 3 reti in campionato, viene ceduto allo . Debutta con la sua nuova squadra il 27 agosto 2018, nella vittoria in casa per 4-1 contro il . Il 9 luglio 2019, invece, esordisce nelle competizioni europee, giocando l'incontro vinto in trasferta per 0-1 contro gli estoni del , nei turni preliminari di Champions League.\nDopo tre stagioni complessive con lo \u0160kendija, nell'estate del 2020 viene acquistato dai turchi dell' e il 24 ottobre successivo ha esordito in campionato nella sconfitta in trasferta per 5-1 contro l'. Al termine della stagione racimola 16 presenze in campionato (alle quali vanno aggiunte due presenze in coppa). In seguito viene ceduto al , club della terza divisione turca.\nNazionale.\nIn possesso del doppio passaporto macedone ed albanese, nel 2018 aveva giocato un incontro con la nazionale macedone Under-21, nelle qualificazioni agli europei di categoria. L'anno successivo ha giocato quattro partite con la nazionale albanese Under-21, realizzandovi anche una rete, sempre nelle qualificazioni agli europei.\nStatistiche.\nPresenze e reti nei club.\n\"Statistiche aggiornate al 18 ottobre 2021.\""}
{"id": "9155397", "revid": "827882", "url": "https://it.wikipedia.org/wiki?curid=9155397", "title": "SEC Centre", "text": "Lo Scottish Event Campus (SEC), sino al 2017 Scottish Exhibition + Conference Centre (SECC), \u00e8 il pi\u00f9 grande centro congressi della Scozia.\nStoria.\nLa \"Scottish Development Agency (SDA)\" nel 1979 decise la costruzione a Glasgow di un centro congressi.\nVenne selezionato un sito presso il Queen's Dock sulla riva nord del Clyde, nel quartiere di Finnieston, che era stato chiuso alla navigazione nel 1969.\nI lavori di interramento iniziarono nel 1982 con l'utilizzo delle macerie della ex stazione ferroviaria di St Enoch. La costruzione degli edifici inizi\u00f2 nel 1983.\nDopo l'apertura, avvenuta nel 1985, il complesso ha subito due importanti ampliamenti: il primo \u00e8 stato il SEC Armadillo nel 1997, il secondo The SSE Hydro nel 2013.\nNel 2021 ospiter\u00e0 la COP26 dal 31 ottobre al 12 novembre.\nL'intero complesso occupa un'area di 64 acri (circa m\u00b2), comprensivo di parcheggi a raso, un parcheggio multipiano (\"Hydro multi-storey car park\") e il Crowne Plaza Glasgow Hotel; \u00e8 collegato alla rete ferroviaria \"Argyle Line\" con la stazione di Exhibition Centre.\nLo Scottish Event Campus \u00e8 posseduto e diretto dalla Scottish Event Campus Limited, controllata per il 90,86% dal Consiglio comunale di Glasgow e per il 9,14% da investitori privati (banche, fondi pensione e compagnie assicurative).\nSEC Centre.\nIl SEC Centre \u00e8 il primo edificio ad essere completato, aperto il 7 settembre 1985 con un concerto della Royal Scottish National Orchestra (RSNO), diretta da Alexander Gibson, e ufficialmente inaugurato nel novembre del 1985 dalla regina Elisabetta II in occasione dello Scottish Motor Show. Nel 1988 ospit\u00f2 il \"Grand International Show\", parte del Glasgow Garden Festival. Nel 1990, in quanto Glasgow Citt\u00e0 europea della cultura, il SECC ospit\u00f2 un concerto di Luciano Pavarotti e il corpo di ballo del Bol'\u0161oj con l'op\u00e9ra-ballet \"Mlada\" di Nikolaj Rimskij-Korsakov. Il 29 ottobre 1991 ospit\u00f2 una data del \"Waking Up the World Tour\" di Bryan Adams davanti a spettatori. Nel 1993 il SECC registr\u00f2 il decimilionesimo ingresso. Nel settembre del 1996 venne inaugurata una nuova sala, la Hall 3.\nAlla sua apertura, il SECC venne soprannominato dalla popolazione locale \"The Big Red Shed\" (Il grande capannone rosso), per il suo aspetto esteriore somigliante a un gigantesco magazzino dipinto di rosso. Il soprannome divenne superfluo dopo che l'edificio principale venne ridipinto di grigio nel 1997, come il nuovo Clyde Auditorium.\nLa parte storica \u00e8 formata da 5 sale interconnesse che possono ospitare congressi, riunioni, esposizioni, spettacoli e concerti. Di fianco alla Hall 1, nel maggio del 1997, venne inaugurata la Loch Suite, al cui interno si trova il Lomond Auditorium, omologato per 624 posti a sedere.\nNHS Louisa Jordan.\nA causa della pandemia di COVID-19, il SEC Centre \u00e8 stato trasformato in un ospedale di terapia intensiva intitolato \"NHS Louisa Jordan\" e gestito dall'NHS Scotland, inizialmente progettato per una capacit\u00e0 di 300 posti letto, con la possibilit\u00e0 di superare i , se necessario. Operativo dal 20 aprile 2020, \u00e8 stato inaugurato il 30 aprile 2020 dalla principessa Anna in collegamento video.\nContrariamente ai propositi iniziali non \u00e8 mai stato utilizzato per l'ospedalizzazione dei contagiati ma, sino al 3 aprile 2021, come centro medico per circa visite mediche, la formazione di operatori sanitari, 500 donazioni di sangue e vaccinazioni ai cittadini di Glasgow. Dal 6 aprile le vaccinazioni sono proseguite nel vicino The SSE Hydro L'NHS Louisa Jordan ha chiuso in data 18 luglio 2021 con un bilancio finale di vaccinazioni.\nLa titolazione \u00e8 dedicata all'infermiera Louisa Jordan, morta a causa dell'epidemia di tifo nella Serbia del 1915."}
{"id": "9155400", "revid": "36426", "url": "https://it.wikipedia.org/wiki?curid=9155400", "title": "Museo Carrara e Michelangelo", "text": ""}
{"id": "9155401", "revid": "1363832", "url": "https://it.wikipedia.org/wiki?curid=9155401", "title": "Jean-Baptiste Biscarra", "text": ""}
{"id": "9155402", "revid": "599013", "url": "https://it.wikipedia.org/wiki?curid=9155402", "title": "Arne Marit", "text": ""}
{"id": "9155403", "revid": "15756", "url": "https://it.wikipedia.org/wiki?curid=9155403", "title": "Nodo del vero amore", "text": "Il nodo del vero amore, conosciuto anche come nodo Trifoglio o nodo Salomone, \u00e8 un nodo prevalentemente decorativo, ma pu\u00f2 anche servire per drizzare alberi provvisori su imbarcazioni a vela. Simile al nodo Incappellaggio doppio \u00e8 pi\u00f9 semplice nella sua realizzazione, ma leggermente meno robusto del suo simile, perch\u00e9 i colli che si creano sono pi\u00f9 mobili. \u00c8 pi\u00f9 facile realizzarlo attorno ad un palo o ad una cima o una anella, facendola posizionare al centro del nodo.\nEsecuzione.\nL'esecuzione \u00e8 pi\u00f9 semplice di quella del nodo Incappellaggio doppio. A differenza del nodo di Incappellaggio doppio, lo si pu\u00f2 fare pi\u00f9 facilmente attorno al palo."}
{"id": "9155404", "revid": "300067", "url": "https://it.wikipedia.org/wiki?curid=9155404", "title": "Joseph Ikhinmwin", "text": ""}
{"id": "9155405", "revid": "547034", "url": "https://it.wikipedia.org/wiki?curid=9155405", "title": "Love on Tour", "text": "Il Love on Tour \u00e8 il secondo tour di concerti del cantautore britannico Harry Styles, a supporto del suo secondo album in studio \"Fine Line\" (2019).\nArtisti d'apertura.\nLa seguente lista rappresenta il numero correlato agli artisti d'apertura nella tabella delle date del tour."}
{"id": "9155406", "revid": "124386635", "url": "https://it.wikipedia.org/wiki?curid=9155406", "title": "Franz Caruso", "text": "Biografia.\nNato e cresciuto a Cosenza, \u00e8 sposato con Carla ed ha due figli, Mattia ed Alberto. \u00c8 impegnato in politica dagli anni dell\u2019adolescenza al liceo, ispirandosi ai valori del riformismo italiano e socialista. \u00c8 sempre rimasto fedele al Partito Socialista Italiano, anche dopo lo scioglimento dello stesso, rifiutando la proposta fattagli da Silvio Berlusconi di entrare a far parte di Forza Italia nel 1994.\nSi laurea in Giurisprudenza nel 1982 all\u2019Universit\u00e0 degli Studi di Salerno e diventa avvocato nel 1986, iscrivendosi all\u2019Albo degli Avvocati di Cosenza. Nel corso della sua carriera si specializzer\u00e0 in campo di diritto penale e dal 1999 diventa anche avvocato cassazionista.\nSegretario provinciale di Cosenza del ricostituito partito socialista, si candida alle elezioni regionali in Calabria del 2014, nella lista del PD in quota PSI, non riuscendo ad essere eletto per una manciata di voti.\nAlle elezioni amministrative del 2021 si candida a sindaco di Cosenza, appoggiato dalle liste Partito Democratico, Partito Socialista Italiano e la lista civica \"Franz Caruso Sindaco\". In occasione della tornata elettorale, dopo aver ottenuto al primo turno il 23,78% dei voti, accede al ballottaggio con il candidato del centro-destra nonch\u00e9 vicesindaco uscente, anch'esso di nome Francesco Caruso, fermo al 37,43% dei voti. Al ballottaggio viene eletto primo cittadino con il 57,59% dei voti, contro il 42,41% del centro-destra."}
{"id": "9155407", "revid": "62004", "url": "https://it.wikipedia.org/wiki?curid=9155407", "title": "Grand Prix du Morbihan 2021", "text": "Il Grand Prix du Morbihan 2021, quarantaquattresima edizione della corsa, valida come quarantacinquesima prova dell'UCI ProSeries 2021 categoria 1.Pro e della Coppa di Francia 2021, si svolse il 16 ottobre 2021 su per un percorso di 176,9\u00a0km, con partenza e arrivo a Grand-Champ, in Francia. La vittoria fu appannaggio del belga Arne Marit, il quale complet\u00f2 il percorso in 3h51'40\", alla media di 45,816\u00a0km/h, precedendo il francese Bryan Coquard ed l'italiano Elia Viviani.\nSul traguardo di Grand-Champ 85 ciclisti, su 103 partenti, hanno portato a termine la competizione."}
{"id": "9155409", "revid": "62748", "url": "https://it.wikipedia.org/wiki?curid=9155409", "title": "Pierantonio Serassi", "text": "Biografia.\nNato in una famiglia di organari, insegn\u00f2 belle lettere nella sua citt\u00e0 natale e successivamente si trasfer\u00ec a Roma dove divenne segretario del cardinale Giuseppe Alessandro Furietti, dal 1759 al 1763, e del cardinale Lodovico Calini dal 1766 al 1778. Fu nominato vicesegretario della Congregazione per la Propagazione della Fede nel 1763 e mor\u00ec a Roma nel 1791. Fu membro dell'Accademia dei Trasformati di Milano e fu uno di coloro che restaurarono l' \"Accademia degli Eccitati\" di Bergamo. Raccolto vastissimo materiale per una storia letteraria, lasci\u00f2 biografie del Torquato Tasso (1785) e del padre Bernardo, di Angelo Poliziano, di Dante, di Pietro Bembo, di Petrarca e di Jacopo Mazzoni (1790).\nBiografia.\nInizi\u00f2 i suoi studi nella citt\u00e0 natale che and\u00f2 a terminare a Milano. Dedicatosi allo stato ecclesiastico, frequent\u00f2 le scuole dei Gesuiti e i talenti che vi svilupp\u00f2 gli fecero aprire le porte dell'Accademia dei Trasformati, dove ebbe l'opportunit\u00e0 di conoscere i migliori letterati del suo tempo. Tornato in patria, vi ottenne una cattedra di belle lettere e fu nominato segretario perpetuo dell'Accademia degli Eccitati, che aveva contribuito a riorganizzare. Soddisfatto di questi lavori, si sarebbe limitato ad adempiere ai suoi doveri, se il suo connazionale Giuseppe Alessandro Furietti, poi elevato al cardinalato, non lo avesse esortato a recarsi a Roma, dove giunse verso la fine del 1754. L\u00ec amministr\u00f2 il Collegio Ceresoli, e quando questo istituto croll\u00f2, fu chiamato, come segretario, dal suo antico protettore Furietti, e dai cardinali Lodovico Calini e Giuseppe Spinelli, suoi ammiratori. Quest'ultimo, che era anche Prefetto della Congregazione per la Propagazione della Fede, gli concesse un posto negli uffici di questa Congregazione. Queste cure non interruppero gli studi di Serassi, che continu\u00f2 le sue ricerche sulla lingua e letteratura italiana. Fu in questo periodo che pubblic\u00f2 \"La vita di Torquato Tasso\", considerata la sua opera migliore, e che \u00e8 non tanto una biografia quanto il quadro storico e letterario del Cinquecento in Italia. Pieno di zelo per la gloria del suo paese, aveva curato le ristampe di diversi autori della sua citt\u00e0 natale, di cui stava preparando una Storia letteraria. La maggior parte del materiale era stato raccolto, e aveva gi\u00e0 ottenuto il permesso di ritirarsi a Bergamo per svolgere quest'opera quando mor\u00ec a Roma il 19 febbraio 1791.\nOpere.\nSerassi cur\u00f2 le seguenti edizioni, molto ricercate in Italia:\nTra i suoi inediti citiamo:\nSerassi aveva accumulato una preziosa raccolta di edizioni di Torquato Tasso e un gran numero di suoi autografi; tutto questo materiale and\u00f2 disperso dopo la sua morte."}
{"id": "9155410", "revid": "599013", "url": "https://it.wikipedia.org/wiki?curid=9155410", "title": "Anthony Grdi\u0107", "text": ""}
{"id": "9155412", "revid": "300067", "url": "https://it.wikipedia.org/wiki?curid=9155412", "title": "Janari Joesaar", "text": ""}
{"id": "9155414", "revid": "2009138", "url": "https://it.wikipedia.org/wiki?curid=9155414", "title": "Boucles de l'Aulne 2021", "text": "La Boucles de l'Aulne 2021, ottantunesima edizione della corsa e valevole come evento dell'UCI Europe Tour 2021 categoria 1.1 e come ultimo evento della Coppa di Francia 2021, si svolse il 17 ottobre 2021 su un percorso di 177,6\u00a0km, con partenza e arrivo da Ch\u00e2teaulin, in Francia. La vittoria fu appannaggio del belga Stan Dewulf, il quale complet\u00f2 il percorso in 4h11'03\", alla media di 42,446\u00a0km/h, precedendo i francesi Valentin Madouas e l'austriaco Mathieu Burgaudeau.\nSul traguardo di Ch\u00e2teaulin 51 ciclisti dei 128 partenti portarono a termine la competizione."}
{"id": "9155416", "revid": "1924342", "url": "https://it.wikipedia.org/wiki?curid=9155416", "title": "Pinging (6 Figures)", "text": "Pinging (6 Figures) \u00e8 un singolo del rapper britannico Central Cee, pubblicato il 14 gennaio 2021 come terzo estratto dal primo mixtape \"Wild West\".\nDescrizione.\nProdotta da Itchy, la strumentale \u00e8 stata scritta in chiave mi minore, e i battiti per minuto sono pari a 71.\nVideo musicale.\nIl videoclip \u00e8 stato pubblicato sul canale YouTube GRM Daily in concomitanza con l'uscita del brano. Diretto da Teeeezy G, mostra il rapper ballare e divertirsi con i suoi amici per strada."}
{"id": "9155418", "revid": "2056951", "url": "https://it.wikipedia.org/wiki?curid=9155418", "title": "Tre Veleni", "text": ""}
{"id": "9155419", "revid": "367445", "url": "https://it.wikipedia.org/wiki?curid=9155419", "title": "Tre veleni", "text": ""}
{"id": "9155421", "revid": "73843", "url": "https://it.wikipedia.org/wiki?curid=9155421", "title": "Gassa spagnola", "text": "La Gassa d'amante spagnola \u00e8 un nodo che crea due colli fissi. I colli come nella Gassa d'amante non stringono e quindi rimangono della stessa dimensione, molto utile per tenere separate due cime. \nEsecuzione.\nL'esecuzione \u00e8 abbastanza semplice."}
{"id": "9155422", "revid": "986213", "url": "https://it.wikipedia.org/wiki?curid=9155422", "title": "Beatrice di Borbone-Spagna (1874-1961)", "text": "Biografia.\nInfanzia.\nBeatrice era la figlia di Carlo Maria di Borbone-Spagna, e della sua prima moglie, Margherita di Borbone-Parma. I suoi padrini erano i suoi bisnonni materni, il duca Carlo II di Parma e sua moglie Maria Teresa de Savoia.\nStudi\u00f2 presso il convento salesiano femminile di Zangberg, in Baviera. Il 29 gennaio 1893 sua madre mor\u00ec. Dopo un anno di lutto, il 28 aprile 1894, suo padre spos\u00f2 in seconde nozze la principessa Marie-Berthe de Rohan.\nMatrimonio.\nIl 3 gennaio 1897 fu annunciato il fidanzamento con suo cugino, il principe Fabrizio Massimo, principe di Roviano e duca di Anticoli Corrado, un discendente morganatico della duchessa di Berry. Era figlio di Carlo Alberto Camillo X Massimo, principe di Arsoli, e di Francesca di Paola Lucchesi-Palli dei Principi di Campofranco.\nIl 27 febbraio 1897 le nozze vennero celebrate a Venezia dal cardinale Sarto, che benedice la loro unione. Solo due mesi dopo il loro matrimonio, il 26 aprile 1897, lo stesso cardinale avrebbe celebrato le nozze di sua sorella Alice con il principe Federico di Sch\u00f6nburg-Waldenburg.\nDopo il matrimonio, la coppia risiedette in Italia, nel palazzo Massimo alle Colonne e nel castello di Roviano. Ebbero quattro figlie:\nTentativo di suicidio.\nIl 5 maggio 1902, dopo un forte litigio con il marito, tent\u00f2 il suicidio gettandosi nel fiume Tevere. Fu salvata dalla guardia comunale romana, giunta grazie alle urla di un'anziana che aveva assistito alla scena. La principessa viene portata all'Hospital del Esp\u00edritu Santo, dove vengono prestati i primi soccorsi. Dopo aver rilasciato una dichiarazione sull'accaduto, \u00e8 stata condotta al palazzo Massimo alle Colonne.\nBeatrice mor\u00ec a Lucca il 1 novembre 1961, il suo corpo fu traslato nella cappella della Tenuta Reale, a Viareggio."}
{"id": "9155425", "revid": "4252", "url": "https://it.wikipedia.org/wiki?curid=9155425", "title": "Gioco del calamaro", "text": ""}
{"id": "9155431", "revid": "265038", "url": "https://it.wikipedia.org/wiki?curid=9155431", "title": "Final Eight dell'Eurolega 2010-2011", "text": "Le Final Eight dell'Eurolega 2010-2011 di hockey su pista si sono disputate al Poliesportiu di Andorra la Vella nel Principa di Andorra dal 18 al 21 maggio 2011.\nVi hanno partecipato le seguenti squadre:\nI vincitori, gli spagnoli del , al quinto successo nella manifestazione, hanno ottenuto il diritto di giocare contro i vincitori della Coppa CERS 2010-2011, i portoghesi del , nella Coppa Continentale 2011-2012."}
{"id": "9155441", "revid": "1745361", "url": "https://it.wikipedia.org/wiki?curid=9155441", "title": "Canzone (brano musicale)", "text": ""}
{"id": "9155479", "revid": "1924342", "url": "https://it.wikipedia.org/wiki?curid=9155479", "title": "Commitment Issues", "text": "Commitment Issues \u00e8 un singolo del rapper britannico Central Cee, pubblicato l'11 febbraio 2021 come quarto estratto dal mixtape di debutto \"Wild West\".\nDescrizione.\nProdotta da Mokuba Lives, la strumentale \u00e8 stata scritta in chiave fa minore, e i battiti per minuto sono pari a 110. Il singolo \u00e8 uno \u00abspeciale per San Valentino\u00bb: il testo parla di questioni di cuore e di come, nonostante una relazione sia complessa, ci sia la necessit\u00e0 di portarsi rispetto reciproco.\nVideo musicale.\nIl videoclip \u00e8 stato pubblicato sul canale YouTube GRM Daily in concomitanza con l'uscita del brano. Diretto da Teeeezy C, nel video il rapper ha una relazione con una ragazza, interpretata dalla modella Kenza Boutrif."}
{"id": "9155480", "revid": "123554141", "url": "https://it.wikipedia.org/wiki?curid=9155480", "title": "Via Lemovicensis", "text": "La via Lemovicensis (o \"via limosina\" o \"via di V\u00e9zelay\") \u00e8 il nome latino di uno dei quattro cammini di Francia del Cammino di Santiago di Compostela. Essa passa per Limoges, da cui il nome, ma il suo luogo di raccolta e di partenza \u00e8 la Basilica di V\u00e9zelay \u00e0 V\u00e9zelay. Essa attraversa i paesi di tappa in tappa fino al villaggio basco di Ostabat, nei Pirenei Atlantici, ove si congiunge con la \"via Turonensis\", poi un poco dopo con la \"Via Podiensis\". \nI tre cammini prendono allora il nome di \"Camino Navarro\" e si prolungano fino a Puente la Reina in Spagna, dopo aver passato i Pirenei e la frontiera per il colle di Bentarte o per Valcarlos, a monte del passo di Roncisvalle. Ivi ritrovano il \"Camino aragon\u00e9s\", prolungamento spagnolo della via Tolosana, quarto cammino proveniente dalla Francia. L'insieme di queste quattro vie principali diviene allora il \"Camino franc\u00e9s\" che conduce fino a San Giacomo di Compostella in Galizia.\nL'itinerario principale della \"via Lemovicensis\" passa, nel suo primo tratto, per Bourges e Ch\u00e2teauroux. Ne esiste tuttavia una variante pi\u00f9 a sud che passa per Nevers.\nStoria e contesto dei cammini di Compostella.\nIl \"Codex Calixtinius\" di Aimery Picaud.\nSecondo il Capitolo Primo della \"Guida del Pellegrino\" di Aimery Picaud, quattro strade portano a Santiago di Compostela:\nLe prime tre vie si riuniscono a monte di Ostabat al crocevia di Xibaltarre. Ma secondo alcuni, la Via Turonensis e la Via Lemovicensis si riuniscono a Saint Palais, poco prima del Crocevia di Gibraltar a Ostabat, ove sono raggiunte infine dalla \ua78c\ua78cVia Podiensis\ua78c\ua78c, poi attraversano i Pirenei per il Passo di Roncisvalle prendendo il nome di \"Camino Navarro\". Esse incontrano a Puente la Reina, in territorio spagnolo, la quarta via Fran\u00e7ese che ha attraversato i Pirenei pi\u00f9 a est attraverso il passo del Somport e percorso il \"Camino Aragon\u00e9s\". Di l\u00e0, un itinerario principale conduce a San Giacomo: il \"Camino Franc\u00e9s\". \nLe istruzioni della \"Guida del Pellegrino\" sono piuttosto sommarie; ciascuno faccia il proprio Cammino. Ai nostri giorni la segnaletica consente una migliore preparazione del viaggio.\nVenuti dal Belgio, dalle Ardenne, dalla Lorena o dalla Champagne, i pellegrini di San Giacomo di Compostella, detti anche in francese \ua78c\ua78cjacquet\ua78c\ua78c, che avevano scelto la \"via Lemovicensis\" si raccolgono nella Borgogna, attorno agli splendori romanici della Madeleine di V\u00e9zelay.\nDescrizione generale.\nRaccoltisi a Saint-P\u00e8re o ad Asquins, i pellegrini avevano allora la scelta tra due itinerari: \nPer Nevers o per Bourges, la \"via Lemovicensis\" entrava nel Limosino, da cui prende il nome, per raggiungere il celebre santuario di Saint-L\u00e9onard. \nDopo P\u00e9rigueux, una volta attraversata la Dordogna e la Garonna, l\ua78cattraversamento tanto temuto delle Landes de Gascogne era relativamente breve per questo cammino, che raggiungeva la \"via Turonensis\" e la \"via Podiensis\" al crocevia di Gibraltar presso Ostabat.\nL'attuale cammino principale.\nL'itinerario detto \"storico\" della \"via Lemovicensis\" \u00e8 reso attuale dall'Associazione degli Amici di Saint-Jacques de la Voie de V\u00e9zelay e raggiunge la \"via Podiensis\" a Ostabat; esiste parimenti una variante pi\u00f9 sinuosa sotto forma di \"Grande Randonn\u00e9e\" (GR 654) che, per circa 1750\u00a0chilometri, parte da Namur in Belgio e raggiunge la GR 65 (\"via Podiensis\") a Montr\u00e9al-du-Gers.\nPirenei Atlantici.\nA partire di l\u00e0, e quindi dopo l'ingresso in Bassa Navarra, il cammino continua in Spagna sotto il nome di \"Camino Navarro\" fino a Puente la Reina. \n\u00c8 dopo Puente la Reina che la quarta via, la \"tolosana\" (Arles, Tolosa), che attraversa la frontiera spagnola dal passo del Somport, la raggiunge e che i due cammini si fondono.\nI quattro cammini partiti dalla Francia ne formano uno solo e la strada verso \"Santiago\" continua sotto il nome di \"Camino Franc\u00e9s\"."}
{"id": "9155481", "revid": "6923", "url": "https://it.wikipedia.org/wiki?curid=9155481", "title": "Girolamo Lagomarsini", "text": "Nato in una ricca famiglia genovese in Spagna, studi\u00f2 lettere classiche ad Arezzo e a Roma. Successivamente, titolare di una cattedra al Collegium Gregorianum, pubblic\u00f2 una raccolta di orazioni latine e condusse influenti ricerche sul testo dell'autore romano Cicerone.\nBiografia.\nEra nato a El Puerto de Santa Mar\u00eda (Spagna). Nel 1708 si trasfer\u00ec in Italia, e inizi\u00f2 i suoi studi nel Collegio dei Gesuiti a Prato. Nel 1721 inizi\u00f2 ad insegnare retorica al Collegio di Arezzo. Quattro anni dopo si rec\u00f2 a Roma per completare gli studi teologici, dopo di che torn\u00f2 ai suoi doveri ad Arezzo. Nel 1732 fu nominato alla cattedra di retorica a Firenze, e nel 1751 a quella di greco nel Collegium Gregorianum a Roma, carica che occup\u00f2 fino alla sua morte, avvenuta il 18 maggio 1773.\nOpere.\nLagomarsini lasci\u00f2 diverse opere sulla letteratura classica; pubblic\u00f2 orazioni latine (1746) ed epistole, un poema \"Sull'origine delle fonti\", (\"De Origine Fontium\", 1749), e altre opere.\nDal 1735 al 1744 raccolse materiale per una nuova edizione di Cicerone, che per\u00f2 non fu mai pubblicata. Barthold Georg Niebuhr \u00e8 stato il primo ad avvalersi della vasta raccolta di varie letture di Lagomarsini conservata nel Collegio Romano. Studioso operoso, collezion\u00f2 tutti i manoscritti di Cicerone a lui accessibili a Firenze e altrove. In una cos\u00ec vasta mole di materiale c'\u00e8 molto di prezioso, e tuttavia molto \u00e8 di scarsa utilit\u00e0 per lo studioso moderno a causa del modo indiscriminato con cui il materiale \u00e8 stato raccolto. La lettura segue la lettura variante senza alcuna analisi critica del testo o alcun tentativo di nuova interpretazione. Certo, non si tratta tanto di una colpa personale di Lagomarsini, quanto di una caratteristica dell'epoca in cui visse e oper\u00f2. A quel tempo la semplice raccolta di materiale erudito era considerata preziosa e non si era ancora raggiunto un senso di discriminazione. Tuttavia, le varianti raccolte da Lagomarsini hanno stimolato interrogativi riguardanti la storia del testo, dando cos\u00ec un prezioso contributo allo sviluppo della moderna critica testuale."}
{"id": "9155485", "revid": "1442080", "url": "https://it.wikipedia.org/wiki?curid=9155485", "title": "Jo\u0161ko Kova\u010d", "text": ""}
{"id": "9155491", "revid": "125875649", "url": "https://it.wikipedia.org/wiki?curid=9155491", "title": "Nodo Margherita delle navi da guerra", "text": "Il nodo Margherita delle navi da guerra, \u00e8 una variante del pi\u00f9 semplice Nodo margherita, conosciuto anche come Nodo margherita doppio \u00e8 un nodo meno facile da creare ed utile per diversi scopi oltre quello di accorciare una cima troppo lunga o lesionata. Crea due colli fissi regolabili. I colli sono regolabili fino a che i nodi bloccanti creati con mezzi colli non sono in tensione. Come la Gassa spagnola ed il Nodo Corona, crea due occhielli fissi ai quali si possono a loro volta legare altre cime o farle passare all'interno dei colli. \u00c8 pi\u00f9 robusto del nodo margherita semplice. Ci sono ulteriori varianti di questo nodo.\nEsecuzione.\nL'esecuzione \u00e8 pi\u00f9 complessa del nodo margherita. Si devono creare quattro colli una sopra l'altro e poi tirando la seconda e la terza asola all'interno dei colli si crea il nodo."}
{"id": "9155492", "revid": "54253", "url": "https://it.wikipedia.org/wiki?curid=9155492", "title": "ALC-0315", "text": "ALC-0315 ((4-idrossibutil)azanediil)bis(esano-6,1-diil)bis(2-esildecanoato) \u00e8 un lipide sintetico, oleoso ed incolore. \n\u00c8 un componente del vaccino anti COVID-19 Pfizer-BioNTech; nello specifico, \u00e8 uno dei quattro componenti che formano le nanoparticelle lipidiche (LNP). Queste nanoparticelle incapsulano e proteggono l'mRNA usato dal vaccino e promuovono l'assorbimento di acidi nucleici terapeuticamente efficaci, come gli oligonucleotidi.\nViene conservato in soluzioni di etanolo (&gt;10mg/mL) o di cloroformio (&gt;10mg/mL). Entrambe le soluzioni devono essere conservate ad una temperatura di -20\u00b0C o inferiore.\nAl di sotto del pH fisiologico, ALC-0315 \u00e8 protonato all'atomo di azoto, producendo un catione ammonio; esso viene attratto dall'RNA messaggero, che \u00e8 anionico.\nL'eccipiente ALC-0315 non \u00e8 ritenuto pericoloso per l'uomo."}
{"id": "9155494", "revid": "1821847", "url": "https://it.wikipedia.org/wiki?curid=9155494", "title": "Carlo Felice Biscarra", "text": "Biografia.\nFiglio del pittore Giovanni Battista Biscarra, ricevette un'istruzione sia artistica che letteraria. Fu fondatore del Circolo degli Artisti di Torino, e nel 1860, su proposta di Massimo d'Azeglio, fu nominato segretario perpetuo dell'Accademia Albertina. La sua prima opera fu \"Cola da Rienzi che arringa il popolo romano\", esposta alla mostra del Castello del Valentino nel 1850 e in seguito acquistata da Vittorio Emanuele II. I suoi soggetti spaziano dagli eventi storici, come \"Galileo Galilei davanti al Tribunale dell'Inquisizione\" o \"Fanfulla che riprende le armi per la difesa di Firenze\", ai temi paesaggistici, come \"La vecchia strada del Cenisio\" e \"Capo Noli\".\nFu socio perpetuo della Societ\u00e0 di Archeologia e Belle Arti di Torino, nonch\u00e9 direttore della rivista \"L'arte in Italia\" assieme a Luigi Rocca. Tra i suoi allievi vi fu Angelo Baccalario."}
{"id": "9155497", "revid": "599013", "url": "https://it.wikipedia.org/wiki?curid=9155497", "title": "Heineken Open 1980", "text": ""}
{"id": "9155499", "revid": "599013", "url": "https://it.wikipedia.org/wiki?curid=9155499", "title": "Heineken Open 1980 - Doppio", "text": ""}
{"id": "9155500", "revid": "599013", "url": "https://it.wikipedia.org/wiki?curid=9155500", "title": "Heineken Open 1980 - Singolare", "text": ""}
{"id": "9155501", "revid": "599013", "url": "https://it.wikipedia.org/wiki?curid=9155501", "title": "Heineken Open 1981", "text": ""}
{"id": "9155503", "revid": "599013", "url": "https://it.wikipedia.org/wiki?curid=9155503", "title": "Heineken Open 1981 - Doppio", "text": ""}
{"id": "9155504", "revid": "599013", "url": "https://it.wikipedia.org/wiki?curid=9155504", "title": "Heineken Open 1981 - Singolare", "text": ""}
{"id": "9155505", "revid": "599013", "url": "https://it.wikipedia.org/wiki?curid=9155505", "title": "Heineken Open 1982", "text": ""}
{"id": "9155506", "revid": "599013", "url": "https://it.wikipedia.org/wiki?curid=9155506", "title": "Heineken Open 1982 - Doppio", "text": ""}
{"id": "9155508", "revid": "599013", "url": "https://it.wikipedia.org/wiki?curid=9155508", "title": "Heineken Open 1982 - Singolare", "text": ""}
{"id": "9155509", "revid": "599013", "url": "https://it.wikipedia.org/wiki?curid=9155509", "title": "Heineken Open 1983", "text": ""}
{"id": "9155510", "revid": "599013", "url": "https://it.wikipedia.org/wiki?curid=9155510", "title": "Heineken Open 1983 - Doppio", "text": ""}
{"id": "9155511", "revid": "599013", "url": "https://it.wikipedia.org/wiki?curid=9155511", "title": "Heineken Open 1983 - Singolare", "text": ""}
{"id": "9155512", "revid": "599013", "url": "https://it.wikipedia.org/wiki?curid=9155512", "title": "Heineken Open 1984", "text": ""}
{"id": "9155513", "revid": "599013", "url": "https://it.wikipedia.org/wiki?curid=9155513", "title": "Heineken Open 1984 - Doppio", "text": ""}
{"id": "9155514", "revid": "599013", "url": "https://it.wikipedia.org/wiki?curid=9155514", "title": "Heineken Open 1984 - Singolare", "text": ""}
{"id": "9155516", "revid": "599013", "url": "https://it.wikipedia.org/wiki?curid=9155516", "title": "Heineken Open 1985", "text": ""}
{"id": "9155517", "revid": "599013", "url": "https://it.wikipedia.org/wiki?curid=9155517", "title": "Heineken Open 1985 - Doppio", "text": ""}
{"id": "9155518", "revid": "599013", "url": "https://it.wikipedia.org/wiki?curid=9155518", "title": "Heineken Open 1985 - Singolare", "text": ""}
{"id": "9155519", "revid": "599013", "url": "https://it.wikipedia.org/wiki?curid=9155519", "title": "Heineken Open 1986", "text": ""}
{"id": "9155520", "revid": "599013", "url": "https://it.wikipedia.org/wiki?curid=9155520", "title": "Heineken Open 1986 - Doppio", "text": ""}
{"id": "9155521", "revid": "599013", "url": "https://it.wikipedia.org/wiki?curid=9155521", "title": "Heineken Open 1986 - Singolare", "text": ""}
{"id": "9155522", "revid": "599013", "url": "https://it.wikipedia.org/wiki?curid=9155522", "title": "Heineken Open 1987", "text": ""}
{"id": "9155523", "revid": "599013", "url": "https://it.wikipedia.org/wiki?curid=9155523", "title": "Heineken Open 1987 - Doppio", "text": ""}
{"id": "9155524", "revid": "599013", "url": "https://it.wikipedia.org/wiki?curid=9155524", "title": "Heineken Open 1987 - Singolare", "text": ""}
{"id": "9155525", "revid": "599013", "url": "https://it.wikipedia.org/wiki?curid=9155525", "title": "Heineken Open 1988", "text": ""}
{"id": "9155526", "revid": "599013", "url": "https://it.wikipedia.org/wiki?curid=9155526", "title": "Heineken Open 1988 - Doppio", "text": ""}
{"id": "9155527", "revid": "339392", "url": "https://it.wikipedia.org/wiki?curid=9155527", "title": "SuperNES", "text": ""}
{"id": "9155528", "revid": "599013", "url": "https://it.wikipedia.org/wiki?curid=9155528", "title": "Heineken Open 1988 - Singolare", "text": ""}
{"id": "9155529", "revid": "599013", "url": "https://it.wikipedia.org/wiki?curid=9155529", "title": "Heineken Open 1989", "text": ""}
{"id": "9155530", "revid": "599013", "url": "https://it.wikipedia.org/wiki?curid=9155530", "title": "Heineken Open 1989 - Doppio", "text": ""}
{"id": "9155531", "revid": "599013", "url": "https://it.wikipedia.org/wiki?curid=9155531", "title": "Heineken Open 1989 - Singolare", "text": ""}
{"id": "9155532", "revid": "599013", "url": "https://it.wikipedia.org/wiki?curid=9155532", "title": "Heineken Open 1990", "text": ""}
{"id": "9155533", "revid": "599013", "url": "https://it.wikipedia.org/wiki?curid=9155533", "title": "Heineken Open 1990 - Doppio", "text": ""}
{"id": "9155534", "revid": "599013", "url": "https://it.wikipedia.org/wiki?curid=9155534", "title": "Heineken Open 1990 - Singolare", "text": ""}
{"id": "9155535", "revid": "599013", "url": "https://it.wikipedia.org/wiki?curid=9155535", "title": "Heineken Open 1991", "text": ""}
{"id": "9155536", "revid": "599013", "url": "https://it.wikipedia.org/wiki?curid=9155536", "title": "Heineken Open 1991 - Doppio", "text": ""}
{"id": "9155537", "revid": "599013", "url": "https://it.wikipedia.org/wiki?curid=9155537", "title": "Heineken Open 1991 - Singolare", "text": ""}
{"id": "9155538", "revid": "599013", "url": "https://it.wikipedia.org/wiki?curid=9155538", "title": "Heineken Open 1992", "text": ""}
{"id": "9155540", "revid": "599013", "url": "https://it.wikipedia.org/wiki?curid=9155540", "title": "Heineken Open 1992 - Doppio", "text": ""}
{"id": "9155541", "revid": "599013", "url": "https://it.wikipedia.org/wiki?curid=9155541", "title": "Heineken Open 1992 - Singolare", "text": ""}
{"id": "9155542", "revid": "599013", "url": "https://it.wikipedia.org/wiki?curid=9155542", "title": "Heineken Open 1993", "text": ""}
{"id": "9155543", "revid": "599013", "url": "https://it.wikipedia.org/wiki?curid=9155543", "title": "Heineken Open 1993 - Doppio", "text": ""}
{"id": "9155545", "revid": "599013", "url": "https://it.wikipedia.org/wiki?curid=9155545", "title": "Heineken Open 1993 - Singolare", "text": ""}
{"id": "9155546", "revid": "599013", "url": "https://it.wikipedia.org/wiki?curid=9155546", "title": "Heineken Open 1994", "text": ""}
{"id": "9155547", "revid": "599013", "url": "https://it.wikipedia.org/wiki?curid=9155547", "title": "Heineken Open 1994 - Doppio", "text": ""}
{"id": "9155548", "revid": "599013", "url": "https://it.wikipedia.org/wiki?curid=9155548", "title": "Heineken Open 1994 - Singolare", "text": ""}
{"id": "9155549", "revid": "1790815", "url": "https://it.wikipedia.org/wiki?curid=9155549", "title": "ALC-0159", "text": "ALC-0159 (2-[(polietilenglicole)-2000]-N,N-ditetradecilacetammide) \u00e8 un PEG/lipide coniugato.\nImpiego in campo medico.\n\u00c8 un tensioattivo non ionico per sua natura ed \u00e8 utilizzato come componente nel Vaccino anti COVID-19 Pfizer-BioNTech. Viene impiegato come eccipiente per prevenire la degradazione dell'informazione contenuta nel principio attivo (mRNA); i tensioattivi a lunga catena con la concomitante presenza di mono/di/tri gliceridi modificati a livello funzionale e che presentano una lunga catena satura o insatura, creano un film lipidico protettivo sferico (microparticelle) che inglobano il principio attivo in modo tale che possa entrare inalterato nella membrana cellulare ed espletare la sua funzione."}
{"id": "9155550", "revid": "599013", "url": "https://it.wikipedia.org/wiki?curid=9155550", "title": "Heineken Open 1995", "text": ""}
{"id": "9155551", "revid": "599013", "url": "https://it.wikipedia.org/wiki?curid=9155551", "title": "Heineken Open 1995 - Doppio", "text": ""}
{"id": "9155552", "revid": "599013", "url": "https://it.wikipedia.org/wiki?curid=9155552", "title": "Heineken Open 1995 - Singolare", "text": ""}
{"id": "9155553", "revid": "599013", "url": "https://it.wikipedia.org/wiki?curid=9155553", "title": "Heineken Open 1996", "text": ""}
{"id": "9155554", "revid": "599013", "url": "https://it.wikipedia.org/wiki?curid=9155554", "title": "Heineken Open 1996 - Doppio", "text": ""}
{"id": "9155555", "revid": "599013", "url": "https://it.wikipedia.org/wiki?curid=9155555", "title": "Heineken Open 1996 - Qualificazioni doppio", "text": ""}
{"id": "9155557", "revid": "599013", "url": "https://it.wikipedia.org/wiki?curid=9155557", "title": "Heineken Open 1996 - Qualificazioni singolare", "text": ""}
{"id": "9155558", "revid": "599013", "url": "https://it.wikipedia.org/wiki?curid=9155558", "title": "Heineken Open 1996 - Singolare", "text": ""}
{"id": "9155559", "revid": "599013", "url": "https://it.wikipedia.org/wiki?curid=9155559", "title": "Heineken Open 1997", "text": ""}
{"id": "9155560", "revid": "599013", "url": "https://it.wikipedia.org/wiki?curid=9155560", "title": "Heineken Open 1997 - Doppio", "text": ""}
{"id": "9155561", "revid": "599013", "url": "https://it.wikipedia.org/wiki?curid=9155561", "title": "Heineken Open 1997 - Qualificazioni doppio", "text": ""}
{"id": "9155562", "revid": "599013", "url": "https://it.wikipedia.org/wiki?curid=9155562", "title": "Heineken Open 1997 - Qualificazioni singolare", "text": ""}
{"id": "9155563", "revid": "599013", "url": "https://it.wikipedia.org/wiki?curid=9155563", "title": "Heineken Open 1997 - Singolare", "text": ""}
{"id": "9155566", "revid": "1851848", "url": "https://it.wikipedia.org/wiki?curid=9155566", "title": "Marco Russo", "text": "Biografia.\n\u00c8 il figlio dell'ex deputato Giovanni Russo.\nAttivit\u00e0 politica.\nAvvocato attivo nella natia Savona dal 1994, \u00e8 stato presidente provinciale delle ACLI dal 1996 al 2004; in seguito \u00e8 stato capogruppo alla Provincia di Savona dal 2009 al 2014.\nNel novembre del 2020 decide di candidarsi alle elezioni amministrative come sindaco della propria citt\u00e0, sostenuto dal Partito Democratico, da Sinistra Italiana e da altre due liste. Dopo aver ottenuto il 47,79% al primo turno, viene eletto al ballottaggio del 18 ottobre con il 62,2% dei voti contro lo sfidante di centro-destra Angelo Schirru; con la sua vittoria Savona ritorna ad essere amministrata dal centro-sinistra dopo i 5 anni di governo di Ilaria Caprioglio, uno dei due sindaci di centro-destra avuti dalla citt\u00e0 nella sua storia."}
{"id": "9155568", "revid": "1442080", "url": "https://it.wikipedia.org/wiki?curid=9155568", "title": "Et vice versa", "text": "Et vice versa \u00e8 un il primo album dell'arpista Italiano Vincenzo Zitello pubblicato nel 1987 per l'etichetta Stile Libero, primo album d'arpa celtica pubblicato in Italia."}
{"id": "9155569", "revid": "6923", "url": "https://it.wikipedia.org/wiki?curid=9155569", "title": "Battaglia di Luni (1016)", "text": "Con battaglia di Luni del 1016 si fa riferimento a una battaglia tra un'alleanza pisano-genovese e i saraceni capitanati dal califfo Muj\u0101hid al-\u02bf\u0100mir\u012b, che conquistarono la citt\u00e0 in seguito a un'incursione. \nLuni, antica colonia romana, nonostante le predazioni barbariche subite dopo la fine dell\u2019impero romano, era ancora una citt\u00e0 relativamente fiorente in alto medioevo, ma a partire dal IX secolo, come tutte le citt\u00e0 costiere italiane, anch'essa si trov\u00f2 esposta alle scorrerie saracene. Nella prima met\u00e0 dell\u2019anno 1016 la citt\u00e0 fu conquistata da Mujahid che vi si abbandon\u00f2 ad ogni violenza e devastazione. Nello stesso anno, sollecitata da papa Benedetto VIII, fu stretta un\u2019alleanza tra la repubblica di Pisa e quella di Genova per eliminare Mujahid e il pericolo che le flotte saracene comportavano per le popolazioni cristiane ed i commerci.. \nLe forze papali via terra, insieme alle flotte genovesi e pisane a chiudere la via del mare, nel maggio 1016 affrontarono le forze musulmane; lo scontro fu durissimo e continu\u00f2 per alcuni giorni fino alla completa vittoria. Mujahid riusc\u00ec a fuggire e a rifugiarsi in Sardegna, dove fu definitivamente affrontato e sconfitto dalle forze alleate pisane e genovesi. Questa vittoria comport\u00f2 la conseguenza di una notevole riduzione del pericolo saraceno sulle coste tirreniche e sui traffici navali e quindi la rinascita economica delle comunit\u00e0 rivierasche."}
{"id": "9155572", "revid": "1967654", "url": "https://it.wikipedia.org/wiki?curid=9155572", "title": "Senatori del Wisconsin", "text": "Il Wisconsin \u00e8 entrato a far parte degli Stati Uniti d'America a partire dal 29 maggio 1848. I Senatori del Wisconsin appartengono alle classi 1 e 3. Gli attuali senatori sono il repubblicano Ron Johnson e la democratica Tammy Baldwin. Il Wisconsin \u00e8 uno dei sette stati, che ha una rappresentazione mista nel senato."}
{"id": "9155575", "revid": "1967654", "url": "https://it.wikipedia.org/wiki?curid=9155575", "title": "Senatori dell'Orgegon", "text": ""}
{"id": "9155576", "revid": "1924342", "url": "https://it.wikipedia.org/wiki?curid=9155576", "title": "Obsessed with You", "text": "Obsessed with You \u00e8 un singolo del rapper britannico Central Cee, pubblicato il 10 settembre 2021.\nAntefatti.\nIl brano venne presentato in anteprima sul profilo TikTok del rapper il 22 agosto 2021, dove divent\u00f2 un suono virale. Il singolo venne pubblicato a sorpresa il 10 settembre.\nDescrizione.\n\"Obsessed with You\" contiene un sample di \"Just for Me\", singolo della cantante PinkPantheress prodotto da Mura Masa andato anch'esso virale su TikTok."}
{"id": "9155579", "revid": "446353", "url": "https://it.wikipedia.org/wiki?curid=9155579", "title": "DSPC", "text": "La distearoilfosfatidilcolina (DSPC) \u00e8 una fosfatidilcolina, un tipo di fosfolipide. \u00c8 un costituente naturale delle membrane cellulari come ad esempio le fosfatidilcoline di soia sono per lo pi\u00f9 fosfatidilcoline a 18 atomi di carbonio diverse (inclusa una minoranza di DSPC saturati), e la loro idrogenazione si traduce in DSPC dell'85%. Pu\u00f2 essere utilizzato per preparare nanoparticelle lipidiche che vengono utilizzate nei vaccini mRNA. In particolare, fa parte come componente dei farmaci per il Vaccino anti COVID-19 Moderna e il Vaccino anti COVID-19 Pfizer-BioNTech."}
{"id": "9155580", "revid": "86599", "url": "https://it.wikipedia.org/wiki?curid=9155580", "title": "Jezero Mons", "text": "Lo Jezero Mons \u00e8 una struttura geologica della superficie di Marte."}
{"id": "9155584", "revid": "21880", "url": "https://it.wikipedia.org/wiki?curid=9155584", "title": "Amaryllis bagnoldii", "text": ""}
{"id": "9155587", "revid": "1546219", "url": "https://it.wikipedia.org/wiki?curid=9155587", "title": "Battaglia di Raith", "text": "La battaglia di Raith fu uno scontro militare avvenuto nell'anno 596 tra Angli e Bretoni, Scoti e Pitti.\nSulla base degli studi di E. W. B. Nicholson, bibliotecario della Bodleian Library di Oxford, nel XIX secolo \u00e8 stato riportato alla luce il poema di Y Gododdin contenuto nel Libro di Aneirin nel quale si citava un non identificato luogo definito \"Catraeth\". Gli studi linguistici di Nicholson lo portarono a dedurre che \"cat\" fosse la parola usata in gaelico per \"battaglia\" o \"combattimento\", mentre \"Raeth\" rimandava in qualche modo alla citt\u00e0 scozzese di Raith.\nSempre secondo gli studi di Nicholson, tal battaglia venne combattuta nel 596 ad ovest dell'attuale citt\u00e0 di Kirkcaldy. Forze d'invasione degli Angli sbarcarono sulla costa di Fife nei pressi di Raith e sconfissero un esercito alleato composto da Scoti, Bretoni e Pitti al comando di re \u00c1ed\u00e1n mac Gabr\u00e1in di D\u00e1l Riata.\nIn realt\u00e0 non si conoscono altri dati storici consistenti relativi allo scontro."}
{"id": "9155588", "revid": "307923", "url": "https://it.wikipedia.org/wiki?curid=9155588", "title": "Nodo Corona", "text": "Il nodo Corona o anche conosciuto con il nome di triplice corona o triplice corona con doppino \u00e8 un nodo usato sia nella nautica che nell'alpinismo. Crea due colli fissi o due gasse, che per\u00f2 potrebbero sciogliersi in caso di forte caduta e di perdita dell'ancoraggio su di uno dei due colli. Per questo \u00e8 stato proposto il nodo Corona rinforzato.\nEsecuzione.\nIl nodo \u00e8 abbastanza semplice da fare: "}
{"id": "9155590", "revid": "110157", "url": "https://it.wikipedia.org/wiki?curid=9155590", "title": "PEG2000 DMG", "text": "Il PEG2000 DMG \u00e8 un lipide sintetico formato dalla PEGilazione del miristoil digliceride. Viene utilizzato per produrre nanoparticelle lipidiche che vengono utilizzate nei vaccini mRNA, ed in particolare \u00e8 un componente dei farmaci per il Vaccino_anti_COVID-19_Moderna. "}
{"id": "9155610", "revid": "135224", "url": "https://it.wikipedia.org/wiki?curid=9155610", "title": "Marya Krasi\u0144ska", "text": "Biografia.\nAppartenente di nascita alla casata Krasi\u0144ski essendo la figlia del poeta polacco conte Zygmunt Krasinski (morto nel 1859), e della contessa Eliza Branicka. Attraverso suo padre, era imparentata con la famiglia Radziwill e con la famiglia reale d'Italia: Casa Savoia. Dopo la morte del padre, eredit\u00f2 una vasta fortuna e si trasfer\u00ec a Parigi con la madre e suo patrigno, il conte Ludwik Krasinski. Maria era proprietaria anche delle tenute di Z\u0142oty Potok.\nContendente al matrimonio reale.\nDopo la morte della regina Luisa dei Paesi Bassi nel 1871, sarebbe stato Ohan Demirgian a suggerire a Carlo XV la contessa polacca Graciosa Krasi\u0144ska, piuttosto che Thyra di Danimarca o una granduchessa russa, come candidata per il secondo matrimonio. Carlo XV intendeva risposarsi perch\u00e9 ci\u00f2 avrebbe potuto permettere di generare un erede maschio al trono, e la ricchezza della sposa sarebbe stata di grande aiuto per le finanze. Alle obiezioni sul fatto che la Krasi\u0144ska non fosse di stirpe reale, rispose che solo i principi, non i monarchi stessi, avevano il divieto di sposare persone non reali e in ogni caso, avrebbe fatto in modo che il suo parente, il re d'Italia, le conferisse lo status reale adottandola.\nKrasi\u0144ska, imparentata alla lontana con Casa Savoia, veniva descritta come una ragazza bella e milionaria dopo la morte del padre, e che ormai viveva a Parigi con la madre e il patrigno. A Demirgian, in collaborazione con l'ambasciatore ottomano a Parigi Yousouf Nabaraony Bey, sarebbe stato versato un milione per gestire i negoziati. Il piano era quello di dare a Krasi\u0144ska lo status adeguato per un matrimonio non monogamico facendo diventare il patrigno un granduca spagnolo attraverso il suo parente, il monarca spagnolo, e poi conferirgli il titolo di Altezza Reale dal monarca italiano: cos\u00ec, Krasi\u0144ska, sarebbe diventata Sua Altezza Reale Principessa Maria e sarebbe divenuta ammissibile come Regina di Svezia dopo il matrimonio con Carlo XV, con il loro potenziale figlio erede al trono di Svezia prima del fratello di Carlo XV. \nQuesti piani non furono apprezzati n\u00e9 dalla casa reale n\u00e9 dal governo svedese. Il ministro degli esteri Baltzar von Platen fece dei progetti per impedire il matrimonio, l'addetto della Legazione svedese a Torino si adoper\u00f2 per impedire che il re italiano fosse coinvolto, e la madre del re, Giuseppina di Leuchtenberg, si rec\u00f2 a Madrid dalla coppia reale spagnola per chiedere loro di intercedere presso il re italiano per evitare di adottare Krasinska.\nNella primavera del 1872, Carlo XV aveva gi\u00e0 nominato il suo seguito che lo avrebbe accompagnato in Svizzera per incontrarla. I piani naufragarono a causa della morte del re nel 1872.\nIl 9 aprile 1877 Marya Krasi\u0144ska spos\u00f2 il conte Edward Aleksander Raczy\u0144ski."}
{"id": "9155611", "revid": "76963", "url": "https://it.wikipedia.org/wiki?curid=9155611", "title": "Andrea Cambini", "text": "Opere sugli ottomani.\nCambini fu l'autore di una storia antica dell'Impero ottomano, il \"Commentario de Andrea Cambini fiorentino della origine de turchi, et imperio della casa Ottomanna\", che fu pubblicata nel 1529, due anni dopo la sua morte a Firenze nel 1527. Nel 1541, il libro di Cambini era gi\u00e0 stato ristampato pi\u00f9 volte.\nCambini fu allievo dell'umanista Cristoforo Landino. Poich\u00e9 Cambini non aveva mai viaggiato fuori dall'Italia, scrisse il suo lavoro sugli ottomani basandosi su fonti pi\u00f9 antiche provenienti da tutta l'Europa occidentale.\nCambini apparteneva a un gruppo di storici italiani del Cinquecento che comprendeva Paolo Giovio e Giovanni Menavino che avevano elogiato apertamente l'organizzazione e il comportamento degli ottomani. Il suo lavoro suscit\u00f2 interesse sull'origine della dinastia ottomana. Nel suo lavoro, respinse una teoria secondo cui gli ottomani erano discendenti dei Troiani. Cambini segu\u00ec la moda di altre opere storiche contemporanee e scrisse una storia degli ottomani incentrata sulla personalit\u00e0 dei sultani ottomani e sugli eventi militari dei loro regni.\nUtilizzo delle sue opere da parte di altri autori contemporanei.\nAlcuni autori avevano considerato l'opera di Christophe Richer sulla caduta di Costantinopoli come il racconto di un testimone oculare (un Riccherio altrimenti sconosciuto), ma si scopr\u00ec in seguito che si trattava in realt\u00e0 dell'opera dello stesso Richer, che bas\u00f2 la sua narrazione dell'evento sul lavoro di diversi storici precedenti, tra cui Cambini. L'opera di Cambini rimane una preziosa fonte di informazioni sull'assedio perch\u00e9 le sue fonti includevano le testimonianze dei sopravvissuti.\nNel 1562 John Shute tradusse in inglese le opere di Cambini e Paolo Giovio e ne compose un trattato (\"Two very notable commentaries: The one of the original of the Turcks and the empire of the house of Ottomanno, and the other of the warre of the Turcke against Giorgio Castriota Scanderbeg\")."}
{"id": "9155612", "revid": "1649409", "url": "https://it.wikipedia.org/wiki?curid=9155612", "title": "Yoram Gross", "text": "Biografia.\nYoram Gross \u00e8 stato un regista e produttore polacco, naturalizzato australiano, di film d'animazione per bambini. \n\u00c8 noto in particolare per le serie \"Blinky Bill\" e \"Dot and the Kangaroo.\" \nNato in Polonia, da una famiglia che fu iscritta nella lista di Schindler, riusc\u00ec a sfuggire dalle mani dei nazisti. Dopo la guerra, ha lavorato per il regista Joris Ivens, poi scelse d'emigrare in Israele dove lavor\u00f2 come operatore di documentari. Successivamente si trasfer\u00ec in Australia dove riusc\u00ec a fondare la sua compagnia, la \"Yoram Gross Films Studios.\" Ha vinto il \"Festival international du cin\u00e9ma exp\u00e9rimental de Knokke-le-Zoute\" nel 1958 per \"Canzoni senza parole\".\nNel 1995 \u00e8 stato insignito dell'Ordine dell'Australia per il suo contributo all'industria cinematografica del suo paese. \nNel 2011 \u00e8 stato insignito della Croce di Commendatore con Stella dell'Ordine al Merito della Repubblica di Polonia, nonch\u00e9 della Medaglia al Merito Culturale Polacco Gloria Artis. "}
{"id": "9155614", "revid": "729019", "url": "https://it.wikipedia.org/wiki?curid=9155614", "title": "Stefan Ivanovi\u0107", "text": ""}
{"id": "9155615", "revid": "965226", "url": "https://it.wikipedia.org/wiki?curid=9155615", "title": "Piero Castrataro", "text": "Biografia.\nLaureatosi in ingegneria nucleare all'Universit\u00e0 degli studi di Pisa e specializzatosi presso la Scuola Superiore Sant'Anna, \u00e8 stato in seguito attivo nell\u2019ambito delle energie rinnovabili.\nNel 2012 viene scelto dal neoeletto sindaco di Isernia Ugo De Vivo come assessore tecnico del comune molisano, ma dopo soltanto una settimana la maggioranza dei consiglieri comunali, che apparteneva all'opposizione di centro-destra, si dimette, facendo cos\u00ec cadere la giunta. Nel 2021 decide di candidarsi alle elezioni amministrative come sindaco di Isernia, sostenuto dal Partito Democratico, dal Movimento 5 Stelle, da Volt e da altre due liste. Dopo aver ottenuto al primo turno il 41,66%, dietro al candidato del centro-destra Gabriele Melogli, gi\u00e0 primo cittadino per dieci anni della citt\u00e0 molisana, viene eletto al ballottaggio del 18 ottobre con il 58,71% dei voti.\n\u00c8 sposato dal 2010 con Elisabetta Franchi con la quale ha due figli, Federico e Marianna."}
{"id": "9155618", "revid": "2014155", "url": "https://it.wikipedia.org/wiki?curid=9155618", "title": "Aione I", "text": ""}
{"id": "9155620", "revid": "305330", "url": "https://it.wikipedia.org/wiki?curid=9155620", "title": "Universit\u00e0 degli Studi di Roma Foro Italico", "text": ""}
{"id": "9155622", "revid": "599013", "url": "https://it.wikipedia.org/wiki?curid=9155622", "title": "Octavi Tarres Garcia", "text": ""}
{"id": "9155624", "revid": "1124164", "url": "https://it.wikipedia.org/wiki?curid=9155624", "title": "Opere di Carlo Ceresa", "text": "L'artista esegu\u00ec circa 350 dipinti nelle chiese e abitazioni private di Bergamo e provincia, compresi quelli eseguiti in collaborazione con i figli Giuseppe che mor\u00ec quattro anni dopo il genitore, e Antonio che mor\u00ec pochi mesi dopo. Difficile distinguere le opere tra i tre presenti nella bottega. Vengono elencati quelli di maggior rilievo artistico."}
{"id": "9155627", "revid": "1463849", "url": "https://it.wikipedia.org/wiki?curid=9155627", "title": "Il Giudizio Universale", "text": ""}
{"id": "9155631", "revid": "1310927", "url": "https://it.wikipedia.org/wiki?curid=9155631", "title": "David Ramadingaye", "text": "Carriera.\nClub.\nHa giocato nella massima serie finlandese con varie squadre.\nNazionale.\nHa giocato nelle nazionali giovanili finlandesi Under-18 ed Under-19.\nStatistiche.\nPresenze e reti nei club.\n\"Statistiche aggiornate al 18 ottobre 2021.\""}
{"id": "9155638", "revid": "1463849", "url": "https://it.wikipedia.org/wiki?curid=9155638", "title": "Il giudizio universale (disambigua)", "text": ""}
{"id": "9155640", "revid": "287204", "url": "https://it.wikipedia.org/wiki?curid=9155640", "title": "Osservatorio Leuschner", "text": "L'Osservatorio Leuschner, originariamente chiamato Osservatorio degli Studenti (in inglese: \"Students' Observatory\"), \u00e8 un osservatorio astronomico gestito congiuntamente dall'Universit\u00e0 della California, Berkeley e dalla San Francisco State University. Fu costruito nel campus di Berkeley nel 1886, e per molti anni \u00e8 stato diretto dall'astronomo Armin Otto Leuschner, al quale nel 1951 l'osservatorio fu dedicato. Nel 1965 \u00e8 stato trasferito presso la sua sede attuale, nella cittadina di Lafayette. Nel 2012 il dipartimento di fisica e astronomia della San Francisco State ne \u00e8 diventato partner.\nAttualmente l'osservatorio possiede due telescopi operativi. Uno \u00e8 un telescopio ottico da 76 cm, equipaggiato con un CCD per le osservazioni nello spettro visibile e un rilevatore di infrarossi per l'astronomia dell'infrarosso. L'altro \u00e8 un radiotelescopio da 3,7 metri utilizzato in supporto ad un corso universitario di radioastronomia. L'osservatorio \u00e8 stato usato per eseguire ricerche astronomiche professionali, come la determinazione delle orbite dei corpi minori del sistema solare nei primi anni del Novecento, o gli studi sulle supernove fra gli anni '80 e '90.\nStoria.\nL'Osservatorio degli Studenti \u00e8 stato costruito nel 1886 nel campus di Berkeley, utilizzando i fondi forniti dalla Legislatura della California affinch\u00e9 l'osservatorio fornisse formazione pratica agli ingegneri civili. Molto rapidamente l'osservatorio divenne uno strumento di addestramento per gli studenti di astronomia, in modo che fossero preparati per poter in seguito utilizzare le strutture dell'Osservatorio Lick. Ci\u00f2 contribu\u00ec alla separazione dei dipartimenti di ingegneria civile e astronomia a met\u00e0 degli anni 1890, con l'Osservatorio degli Studenti che divenne la sede del Dipartimento di Astronomia di Berkeley.\nNel 1898 Armin Otto Leuschner fu nominato direttore dell'Osservatorio degli Studenti, incarico che mantenne fino al suo pensionamento nel 1938. Durante questo periodo l'osservatorio divenne un importante centro per il calcolo delle orbite di comete, pianeti minori e satelliti. L'astronomo Simon Newcomb disse che Leuschner aveva organizzato il dipartimento e l'osservatorio in \"una scuola completa di astronomia, della quale [...] non esiste niente di meglio\". In suo onore l'Osservatorio degli Studenti fu ribattezzato Osservatorio Leuschner nel 1951. Dopo le sue dimissioni l'osservatorio fu diretto da astronomi molto stimati, tra cui Otto Struve dal 1950 al 1959 e Louis G. Henyey dal 1959 al 1964. Lo Space Sciences Lab, che collabora al programma SETI, inizi\u00f2 le operazioni nel 1960 presso l'Osservatorio Leuschner, fino a quando non ottenne una sede permanente sulle colline di Berkeley nel 1966.\nNel 1965, l'osservatorio fu trasferito sulle colline di Lafayette, in California, sui della Riserva Russell. Nel 1968 l'osservatorio fu dotato di un nuovo telescopio Ritchey-Chr\u00e9tien da , costruito dai Laboratori Tinsley. Da allora l'osservatorio \u00e8 utilizzato come banco di prova per una grande variet\u00e0 di esperimenti e strumenti. Il predecessore del Katzman Automatic Imaging Telescope, un telescopio automatizzato finalizzato alla ricerca di supernove, \u00e8 stato testato presso l'Osservatorio Leuschner nei primi anni '90, e all'inizio degli anni 2000 il primo prototipo dei telescopi utilizzati presso l'Allen Telescope Array \u00e8 stato presentato al Leuschner. Il telescopio da 76 cm dell'Osservatorio Leuschner continua ad essere regolarmente utilizzato nell'istruzione astronomica universitaria, mentre il telescopio da \u00e8 stato dismesso. Nel 2012 il dipartimento di fisica e astronomia della San Francisco State University ha acquistato il telescopio da 76 cm. Lo staff delle due universit\u00e0 che gestiscono l'osservatorio ha rinnovato ed aggiornato le componenti meccaniche portanti ed il sistema di controllo del telescopio pi\u00f9 grande; la San Francisco State ha anche installato una stazione di osservazione remota situata nel suo campus di San Francisco, spesso affetto da nebbia.\nStrumentazione.\nOttico/infrarosso.\nL'Osservatorio Leuschner ospita due telescopi ottici, uno con un diametro di 76 cm e l'altro con un diametro di 51 cm. A partire dal 2010 quello da 51 cm non \u00e8 pi\u00f9 utilizzabile, mentre quello da 76 cm \u00e8 in fase di aggiornamento. Il telescopio da 76 mm \u00e8 del tipo Ritchey-Chr\u00e9tien ed \u00e8 dotato sia di un dispositivo ad accoppiamento di carica (CCD) per osservazioni in luce visibile che di un rilevatore di infrarossi, fabbricato nel 2000 allo scopo di creare un corso di laboratorio sugli infrarossi per gli studenti universitari. Entrambi i telescopi ottici sono inoltre dotati di sistemi di controllo che ne consentono l'automazione, il che significa che le osservazioni vengono effettuate con il minimo intervento umano.\nRadio.\nL'Osservatorio Leuschner ospita un radiotelescopio da 3,6 metri. Il telescopio era uno dei prototipi dell'Allen Telescope Array che sono stati testati a Leuschner, e da allora \u00e8 stato utilizzato nel laboratorio di radioastronomia universitario. Il telescopio opera tra i 1320 e i 1740 MHz e utilizza uno spettrometro a 8192 elementi, con risoluzione spettrale di circa 1,5\u00a0kHz e una\u00a0larghezza di banda di 12 MHz. Il suo intervallo di funzionamento gli consente di essere utilizzato per osservare la linea a 21 cm dell'idrogeno nonch\u00e9 le linee spettrali degli ossidrilici.\nRicerche e scoperte.\nDeterminazione delle orbite.\nLa ricerca presso l'Osservatorio degli Studenti sotto la direzione di A.O. Leuschner si \u00e8 concentrata principalmente sull'astrometria al fine di determinare le orbite delle comete appena scoperte. Quando Clyde Tombaugh riport\u00f2 la scoperta di Plutone nel 1930, Leuschner inizi\u00f2 ad osservarlo utilizzando gli strumenti dell'Osservatorio degli Studenti per determinarne l'orbita. A pochi mesi dalla sua scoperta, Leuschner gett\u00f2 il primo dubbio sullo stato di Plutone come pianeta, suggerendo invece che non fosse chiaro se Plutone fosse un grande asteroide, un pianeta o una cometa. In seguito ad alcune settimane di osservazione all'Osservatorio degli Studenti, lui e i suoi studenti Fred Whipple e Ernest Clare Bower hanno determinato i parametri orbitali di Plutone e un limite superiore di met\u00e0 della massa della Terra. Questa massa significava che Plutone non era sufficientemente massiccio per essere il pianeta X ritenuto causa di discrepanze tra l'orbita prevista e quella osservata di Nettuno.\nSupernove.\nL'osservatorio \u00e8 stato per un po' sede di due rilevatori automatizzati di supernove. Il Berkeley Automated Supernova Search (BAIT), guidato da Saul Perlmutter, ha usato il telescopio da 76 cm del Leuschner per scansionare i cieli notturni alla ricerca di supernove. Il Leuschner Observatory Supernova Search (LOSS) \u00e8 iniziato nel 1992, quando anche il BAIT stava cercando supernove, in questo caso sotto la guida dell'astronomo Alex Filippenko. Entrambi sono stati utilizzati come terreno di prova per ricerche automatizzate in altri siti, con BAIT che alla fine \u00e8 stato sostituito dal Katzman Automatic Imaging Telescope, situato presso l'Osservatorio Lick. Negli anni in cui LOSS operava dall'Osservatorio Leuschner ha scoperto SN 1992bt, SN 1993G, SN 1993R, SN 1993X, SN 1993Z, SN 1994D e SN 1994ae.\nIl telescopio da 76 cm \u00e8 stato utilizzato anche come parte di un programma chiamato Hands-On Universe, il quale consente agli studenti delle scuole elementari e superiori di richiedere osservazioni al telescopio. Alla fine di marzo 1994 due studenti delle scuole superiori di Oil City, in Pennsylvania, chiesero di effettuare osservazioni della Galassia Vortice. Quando alcuni giorni dopo gli astronomi scoprirono SN 1994I nella galassia si resero conto che le osservazioni fatte dall'Osservatorio Leuschner avevano catturato le prime immagini della supernova. Inoltre le immagini hanno fornito agli astronomi alcuni dei primi dati sulle curve di luce delle supernove mai registrati.\nSETI.\nL'Osservatorio Leuschner \u00e8 anche sede di un esperimento ottico del SETI, condotto sotto la direzione dell'astronomo Dan Werthimer. Il programma consiste in una ricerca mirata di impulsi luminosi di breve durata intorno a 2500 stelle vicine utilizzando il telescopio da 76 cm automatizzato. Sforzi simili vengono effettuati presso l'Osservatorio Lick utilizzando il telescopio Nickel. Anche la prima ricerca SETI con indagine ottica \u00e8 stato condotta all'Osservatorio Leuschner nel 1979.\nMaffei 1 e 2.\nNel 1968, l'astronomo italiano Paolo Maffei rifer\u00ec di aver osservato due strani oggetti. Uno studente laureato a Berkeley ha usato il telescopio dell'Osservatorio Leuschner per effettuare la prima identificazione dei due oggetti, classificandoli come galassie ellittiche. Constatata la loro natura galattica, i due oggetti furono chiamati Maffei 1 e Maffei 2. Nell'indagare la natura degli oggetti gli astronomi si resero conto che erano oggetti molto vicini, forse appartenenti al Gruppo Locale. Nonostante alla fine l'appartenenza al Gruppo Locale delle due galassie \u00e8 stata esclusa, Maffei 1 \u00e8 riconosciuta come la grande galassia ellittica pi\u00f9 vicina a noi.\nNemesis.\nNel 1984 i paleontologi David M. Raup e Jack Sepkoski suggerirono che le grandi estinzioni sulla Terra seguissero una tendenza periodica. Richard Muller, professore di fisica a Berkeley, faceva parte di un team che suggeriva che il Sole avesse una stella compagna invisibile che causava questa periodicit\u00e0, con questo ipotetico compagno chiamato Nemesis. Muller era gi\u00e0 coinvolto nelle ricerche automatizzate di supernove in corso all'Osservatorio Leuschner, e inizi\u00f2 la ricerca di Nemesis utilizzando i suoi telescopi ottici."}
{"id": "9155641", "revid": "1463849", "url": "https://it.wikipedia.org/wiki?curid=9155641", "title": "Il Giudizio universale", "text": ""}
{"id": "9155643", "revid": "1305887", "url": "https://it.wikipedia.org/wiki?curid=9155643", "title": "Jonah Jameson", "text": ""}
{"id": "9155645", "revid": "465169", "url": "https://it.wikipedia.org/wiki?curid=9155645", "title": "The After Hours Tour", "text": ""}
{"id": "9155647", "revid": "93556", "url": "https://it.wikipedia.org/wiki?curid=9155647", "title": "Seth Lundell", "text": "Seth Lundell era il figlio del direttore di un birrificio, Karl Axel Villgott Lundell e di Anna Charlotta \u00d6Stman. Dopo essersi diplomato alla Karolinska Higher General School di \u00d6rebro nel 1908, dal 1911 and\u00f2 a lavorare come impiegato presso un ufficio postale e vi rimase fino al 1913.\nDurante il servizio militare, Lundell contrasse la tubercolosi e durante la convalescenza dedic\u00f2 gran parte del suo tempo alle passeggiate nei boschi, sviluppando il suo interesse per i funghi. \nDal 1917 al 1934, Lundell lavor\u00f2 a vari incarichi di auditing. Dopo aver conosciuto il micologo Lars Romell, si interess\u00f2 alla parte scientifica dello studio dei funghi; in seguito conobbe anche Carl M\u00f6rner, che gli fece approfondire i suoi studi in micologia. \nNel 1929-1934 fu impiegato dal Museo Svedese di Storia Naturale per organizzare l'erbario dei funghi di Lars Romell. Attraverso il contatto con John Axel Nannfeldt, nel 1939 fu organizzato per Lundell un incarico presso il Museo botanico dell'Universit\u00e0 di Uppsala, che risolse la difficile situazione finanziaria in cui versava all'epoca e allo stesso tempo gli diede accesso alle collezioni di funghi del museo e la possibilit\u00e0 di continuare gli studi sui funghi. \nFu riconosciuto a livello internazionale attraverso l'opera \"Fungi exsiccati Suecici\" . \nLundell aveva gi\u00e0 proposto la pubblicazione di una raccolta di exsiccata basata su Elias Fries, poich\u00e9 le sue descrizioni delle specie erano di riferimento per molti dei funghi svedesi. L'idea di Lundell pot\u00e9 finalmente essere realizzata nel 1934 con il sostegno dell'Elias Fries Committee e in collaborazione con John Axel Nannfeldt, e con questo lavor\u00f2 fino alla sua morte. \nNell'ambito dei suoi studi micologici Lundell ha descritto 13 nuovi funghi. \nLundell divenne assistente al Museo Botanico dell'Universit\u00e0 di Uppsala nel 1943, e vi fu curatore dal 1946 al 1960. Nel 1942 divenne dottore onorario in filosofia presso l'Universit\u00e0 di Uppsala. \nSeth Lundell \u00e8 sepolto nel vecchio cimitero di Uppsala.\nFunghi descritti.\nDi seguito alcune specie descritte da Lundell:"}
{"id": "9155653", "revid": "1543377", "url": "https://it.wikipedia.org/wiki?curid=9155653", "title": "Callospermophilus", "text": "Callospermophilus , 1897 \u00e8 un genere di scoiattoli di terra che raggruppa tre specie originarie del Nordamerica.\nDescrizione.\nLe specie ascritte a questo genere sono scoiattoli di terra di dimensioni medio-piccole, con una lunghezza testa-tronco di circa 20,6-31,2 centimetri. La coda misura 5,2-11,6 centimetri: la sua lunghezza di solito corrisponde al 37-55% di quella del corpo; \u00e8 breve e sottile, a volte leggermente cespugliosa. Le orecchie sono relativamente grandi, misurando 15-25 millimetri, e il piede posteriore \u00e8 lungo 31-48 millimetri. Queste specie differiscono notevolmente nell'aspetto esterno dagli altri scoiattoli di terra; la loro colorazione in particolare \u00e8 alquanto caratteristica. La pelliccia del dorso va dal rosso-brunastro chiaro a quello brillante. In tutte e tre le specie, due strisce bianco-crema, una per lato, corrono dall'orecchio al dorso, separate da una striscia marrone. Sotto ciascuna striscia si trova una linea che va dal marrone scuro al nero, mentre il resto dei fianchi va dal color sabbia al grigio. La testa e la parte anteriore del corpo vanno dall'arancione al marrone dorato e quindi risaltano notevolmente rispetto al resto del corpo. La pelliccia \u00e8 pi\u00f9 lunga e meno lucida rispetto a quella di altri Marmotini. Le femmine di \"Callospermophilus\" hanno da quattro a cinque paia di capezzoli.\nLe specie di \"Callospermophilus\" differiscono dai citelli antilope (\"Ammospermophilus\"), di colore simile, principalmente per le linee nere del dorso, la presenza di una macchia chiara sull'orecchio, il colore brillante della parte anteriore del corpo e le dimensioni.\nIl cranio corrisponde in linea di massima a quello di altri citelli dal muso moderato. I molari sono di media grandezza e brachiodontici, il premolare P3 \u00e8 relativamente piccolo. Gli incisivi sono verticali (ortodontici) o leggermente rivolti all'indietro (ofistodontici) con radici relativamente lunghe e strette.\nDistribuzione e habitat.\nIl genere \"Callospermophilus\" \u00e8 diffuso in Nordamerica dal Canada sud-occidentale al Messico centrale, ma gli areali delle singole specie non si sovrappongono (distribuzione allopatrica). La distribuzione altitudinale va da a metri.\nBiologia.\nLe specie di questo genere vivono principalmente nelle zone ricoperte da pascoli di montagna e negli habitat circostanti. Sono onnivore e si nutrono principalmente di semi, foglie, funghi e frutti, nonch\u00e9 di insetti, piccoli mammiferi, uova e nidiacei. Di solito conducono vita solitaria, ma possono vivere anche in piccoli gruppi nei pressi di fonti di cibo ricche. Sono animali diurni e trascorrono l'inverno in letargo.\nTassonomia.\n\"Callospermophilus\" \u00e8 un genere di scoiattoli assegnato alla sottofamiglia degli scoiattoli di terra (Xerinae) e precisamente al gruppo degli scoiattoli di terra veri e propri (Marmotini). Il genere venne descritto per la prima volta da Clinton Hart Merriam nel 1897, con il citello dal mantello dorato come specie tipo. In seguito le specie vennero assegnate al genere dei veri citelli (\"Spermophilus\"), insieme ad altri taxa che oggi sono considerati generi, e trattate come un sottogenere.\nNel 2004 uno studio biomolecolare ha confermato \"Callospermophilus\" come gruppo monofiletico. \u00c8 stato anche identificato come \"sister group\" del genere \"Otospermophilus\" e quindi nuovamente elevato a livello di genere. Il taxon che esso forma congiuntamente con \"Otospermophilus\" \u00e8 separato da tutti i restanti Marmotini ad eccezione dei citelli antilope (\"Ammospermophilus\") e del genere \"Notocitellus\", loro \"sister group\". Le analisi craniometriche hanno riscontrato una corrispondenza di caratteristiche con le specie del genere \"Ictidomys\", attribuita ad uno sviluppo convergente.\nIl genere comprende tre specie:\nIl nome \"Callospermophilus\" deriva dalle parole greche \"kallos\", \u00abbello\u00bb, \"spermatos\", \u00abseme\u00bb, e \"phileo\", \u00abamore\u00bb, ed \u00e8 traducibile come \u00abbellissimi amanti dei semi\u00bb.\nRapporti con l'uomo.\nSia il citello dal mantello dorato che quello dal mantello dorato delle Cascate vengono classificati dall'Unione internazionale per la conservazione della natura (IUCN) come \u00abspecie a rischio minimo\u00bb (\"Least Concern\"). Il citello della Sierra Madre, al contrario, viene classificato come \u00abspecie prossima alla minaccia\u00bb (\"Near Threatened\") a causa delle ridotte estensioni del suo habitat, limitato alle foreste di pini di altopiano, e ai mutamenti ambientali causati dalla deforestazione."}
{"id": "9155655", "revid": "228587", "url": "https://it.wikipedia.org/wiki?curid=9155655", "title": "Quintetto per pianoforte e archi (Schumann)", "text": "Il Quintetto per pianoforte e archi in mi bemolle maggiore op. 44 \u00e8 una composizione di Robert Schumann, composta fra il settembre e l'ottobre del 1842. \u00c8 scritto per pianoforte e quartetto d'archi (due violini, viola e violoncello). Fu eseguito per la prima volta l'8 gennaio 1843 da musicisti dell'Orchestra del Gewandhaus di Lipsia e da Clara Schumann al pianoforte; a quest'ultima l'opera \u00e8 dedicata.\nCaratteristiche e fortuna dell'opera.\nUna prima versione del \"Quintetto\" conteneva un movimento intitolato \"Scena\", che tuttavia Schumann cass\u00f2, seguendo un suggerimento del suo amico Mendelssohn, e sostitu\u00ec con l'attuale \"Scherzo\". Clara Schumann, dopo averla eseguita per la prima volta, annot\u00f2 nel suo diario che la composizione le pareva \u00abestremamente brillante ed efficace\u00bb.\nLa scrittura \u00e8 caratterizzata dal fatto che il pianoforte e gli archi si trovano su un piano di parit\u00e0, in modo da evitare ogni preminenza dello strumento a tastiera. Il primo tema del radioso movimento iniziale riappare nella coda del trionfante movimento finale, in una sorta di apoteosi. Il secondo movimento, una marcia funebre, si trova in voluto contrasto con i due movimenti estremi, mentre lo \"Scherzo\" \u00e8 di carattere brillante. Il primo movimento contiene una citazione dalla Passione secondo Giovanni di Bach. \nWagner ne fu molto entusiasta: \u00abIl vostro quintetto, carissimo Schumann, mi \u00e8 piaciuto molto [\u2026] Vedo la strada che intendete seguire, la quale \u00e8 anche la mia; codesta \u00e8 l'unica possibilit\u00e0 di salvezza\u00bb (lettera del 25 febbraio 1843). Berlioz e Liszt furono pi\u00f9 riservati nei confronti di quest'opera. Capolavoro romantico del genere, definito \u00absuperbo\u00bb dallo Einstein, il suo modello fu adottato da Brahms, Dvo\u0159\u00e1k e C\u00e9sar Franck.\nSi tratta della pi\u00f9 popolare fra le composizioni da camera del suo autore. Estratti del secondo movimento sono regolarmente utilizzati per accompagnare le immagini del film \"Adolphe\", di Beno\u00eet Jacquot, ispirato all'omonimo romanzo di Benjamin Constant."}
{"id": "9155659", "revid": "6923", "url": "https://it.wikipedia.org/wiki?curid=9155659", "title": "Robert Lehman", "text": "Biografia.\nEra nato in una famiglia ebrea di New York. Era il figlio di Philip Lehman \u2013 e nipote di Emanuel Lehman, uno dei fondatori di Lehman Brothers banca d'investimento, e Carrie Lauer \u2013\nSi laure\u00f2 alla Hotchkiss School nel 1908 e nel 1913 alla Yale University e divenne membro della confraternita Delta Kappa Epsilon (capitolo Phi). Quando suo padre si ritir\u00f2, nel 1925, \"Bobbie\" Lehman assunse il ruolo di guida dell'azienda di famiglia. Rilev\u00f2 la banca in un periodo in cui Lehman Brothers, come i suoi concorrenti Goldman Sachs e Morgan Stanley, era essenzialmente una societ\u00e0 con un solo ufficio.\nMentre i sani principi finanziari erano essenziali, Robert Lehman veniva spesso citato come uno che \"scommetteva sulle persone\". Una di quelle persone in cui credeva era Juan Trippe che avrebbe trasformato la Pan American World Airways in una potenza industriale. Robert Lehman cap\u00ec che per massimizzare la crescita di Lehman Brothers aveva bisogno di capitale aggiuntivo per gli investitori. Pur mantenendo il controllo del voto, fu il primo a invitare i membri che non facevano parte della famiglia a diventare partner. Cap\u00ec anche che i partner giusti potevano espandere le opportunit\u00e0 dell'azienda attraverso incarichi direttivi interconnessi. Come tale, vendette una partecipazione in Lehman Brothers a John D. Hertz che aveva venduto la sua Yellow Cab Company e The Hertz Corporation per una fortuna e che era nel consiglio di amministrazione della General Motors. Sotto Robert Lehman, la banca si concentr\u00f2 su industrie di consumo in rapido sviluppo con accordi di finanziamento organizzati nella vendita al dettaglio, nelle compagnie aeree e nel settore dell'intrattenimento, in particolare con l'accordo del 1928 del gruppo teatrale Keith-Albee-Orpheum che vendette la maggior parte delle sue azioni a Joseph P. Kennedy portando alla creazione degli studi cinematografici RKO e, quando Lehman mise insieme il finanziamento iniziale per la Paramount Pictures, John D. Hertz sarebbe stato il suo collegamento nel consiglio di amministrazione della Paramount.\nRobert Lehman guid\u00f2 la sua azienda attraverso i pericoli del crollo del mercato azionario del 1929 e la conseguente Grande depressione degli anni 1930. Dopo la guerra, fece crescere l'azienda in modo sostanziale, espandendosi a Parigi, in Francia, per soddisfare le esigenze finanziarie dei suoi clienti con operazioni internazionali. Nel processo, divenne una delle persone pi\u00f9 ricche degli Stati Uniti.\nCavalli purosangue.\nAmante dei cavalli e appassionato di polo, Robert Lehman giocava in una squadra di polo con W. Averell Harriman, Jock Whitney e Tommy Hitchcock, Jr. Era anche un proprietario e allevatore di cavalli da corsa purosangue che fece gareggiare cinque cavalli nel Kentucky Derby. I suoi cavalli, la maggior parte addestrati da Ralph G. Kercheval, vinsero numerose gare importanti tra cui il Correction Handicap e il Long Island Handicap all'Aqueduct Racetrack e il Bernard Baruch Handicap all'Ippodromo di Saratoga.\nCollezionista d'arte.\nPer sei decenni, Lehman costru\u00ec una collezione d'arte che suo padre aveva fondato nella loro casa al 7 West 54th Street nel 1911. Lehman dedic\u00f2 molto tempo ed energie come membro di lunga data del Consiglio di fondazione del Metropolitan Museum of Art, diventando infine il primo presidente del consiglio di amministrazione del museo negli anni 1960. L'importanza della sua collezione divenne tale che nel 1957 quasi trecento opere furono utilizzate per una mostra personale al Museo dell'Orangerie del Louvre nei Giardini delle Tuileries a Parigi. A quel tempo, la sua era l'unica collezione privata statunitense a ricevere questo onore. Nel 1968 gli venne assegnato un dottorato onorario in lettere umane dalla Yale University per aver \"migliorato la vita civile, la cultura e lo sviluppo artistico della nostra civilt\u00e0\".\nDopo la sua morte, nel 1969, la Fondazione Robert Lehman don\u00f2 quasi 3.000 opere d'arte al Metropolitan Museum of Art, tra cui Henri Matisse, Francisco Goya, Henri de Toulouse-Lautrec, \u00c9douard Vuillard, Auguste Rodin, Andr\u00e9 Dunoyer de Segonzac, Maurice de Vlaminck e Suzanne Valadon. Questa collezione, ospitata nell'ala Robert Lehman, venne aperta al pubblico nel 1975 e il museo la defin\u00ec \"una delle pi\u00f9 straordinarie collezioni d'arte private mai raccolte negli Stati Uniti\". Fino ad oggi, la sua Fondazione rimane attiva, gestendo il Robert Lehman Art Lecture Fund e sponsorizzando mostre nei musei, sia negli Stati Uniti che in tutto il mondo. Altre attivit\u00e0 filantropiche includono il supporto alla programmazione televisiva della PBS. Il Robert Lehman Art Center presso la Brooks School di North Andover, nel Massachusetts, \u00e8 intitolato in suo onore.\nVita privata.\nIl primo matrimonio di Robert, con Ruth S. (nata Lamar) Rumsey (nata nel 1902) nel maggio 1929 a Montr\u00e9al, si concluse con un divorzio intorno al 1931. Prima del suo matrimonio con Robert, Ruth Lamar era stata sposata con John Williams \"Jack\" Rumsey (1877-1960), proprietario dell'Embassy Club (un nightclub di New York City) e presidente dell'American Play Company (un'antica agenzia letteraria situata al 532 della Fifth Avenue a Manhattan).\nIl secondo matrimonio di Robert, avvenuto il 25 giugno 1934 a Washington, fu con Ruth \"Kitty\" (Leavitt) Meeker (1904\u20131984), figlia di William Homer Leavitt e Ruth Bryan Owen, e nipote del Segretario di Stato degli Stati Uniti, William Jennings Bryan. Ebbero un figlio, direttore della fotografia e regista, Robert \"Robin\" Owen Lehman Jr. La Meeker aveva avuto tre figlie dal suo primo matrimonio con William Painter Meeker (1902-1983) da cui aveva divorziato nel 1933: Ruth Meeker, Helen Meeker e Kathrine Meeker. Anche il matrimonio di Robert e Ruth Meeker si concluse con un divorzio nel 1951.\nIl terzo matrimonio di Robert, con Lee \"Elena\" (Anz) Lynn (1919\u20132006), ebbe luogo il 10 luglio 1952 a New York.\nMor\u00ec il 9 agosto 1969 ed \u00e8 sepolto nel Woodlawn Cemetery nel Bronx, a New York."}
{"id": "9155660", "revid": "363629", "url": "https://it.wikipedia.org/wiki?curid=9155660", "title": "Ausculum Apulum", "text": ""}
{"id": "9155662", "revid": "363629", "url": "https://it.wikipedia.org/wiki?curid=9155662", "title": "Asculum Picenum", "text": ""}
{"id": "9155663", "revid": "110157", "url": "https://it.wikipedia.org/wiki?curid=9155663", "title": "La Didone (opera)", "text": "\"La Didone\" \u00e8 un'opera in un prologo e tre atti, con musiche di Francesco Cavalli e libretto di Giovanni Francesco Busenello, divenuto poi librettista per Claudio Monteverdi. L'opera, \u00e8 stata rappresentata per la prima volta nell'anno 1641 al Teatro San Cassiano di Venezia.\nLa trama \u00e8 basata sull\"'Eneide \" (Libro IV) di Virgilio, anche se, nel libretto, Busanello sostituisce il tragico suicidio di Didone con un lieto fine. Nel nuovo finale, Didone sposa Iarba, il quale salva Didone da se stessa dopo che Enea l'aveva lasciata.\nTrama.\nLa dea Iride annuncia la caduta di Troia.\nA Troia. Il troiano Enea \u00e8 pronto ad andare in battaglia, ma Venere annuncia l'imminente caduta della citt\u00e0 e gli chiede di fuggire con la sua famiglia. Creusa, moglie di Enea, viene uccisa alla partenza. Cassandra ed Ecuba piangono la rovina di Troia.\nA Cartagine. Il re Iarba ama Didone non ricambiato. Enea, salvato da un naufragio da Nettuno, arriva a Cartagine. Didone ed Enea si innamorano l'uno dell'altro, portando Iarba alla follia.\nGiove invia Mercurio a ricordare ad Enea che il suo destino \u00e8 di fondare Roma e che deve lasciare Cartagine. Quando arriva il momento degli addii, Didone, disperata, svenne. Iarba, che ha riacquistato il senno grazie a Mercurio, impedisce a Didone di suicidarsi e lei accetta di sposarlo."}
{"id": "9155681", "revid": "15756", "url": "https://it.wikipedia.org/wiki?curid=9155681", "title": "Chiesa di San Pietro (Valdaone)", "text": "La chiesa di San Pietro \u00e8 la parrocchiale di Praso, frazione di Valdaone in Trentino. Fa parte della zona pastorale delle Giudicarie dell'arcidiocesi di Trento e risale al XIV secolo.\nStoria.\nLa data di fondazione non \u00e8 sicura, ma \u00e8 probabile risalga ai primissimi anni del XIV secolo. La prima citazione riguarda anche il momento della sua solenne consacrazione, avvenuta l'8 luglio 1453, ed \u00e8 probabile si trattasse di una riconsacrazione, dopo essere stata sin dall'inizio dedicata ai Santi Pietro e Paolo. Nella seconda met\u00e0 del secolo fu oggetto di importanti lavori di ristrutturazione e nel 1497 fu riconsacrata.\nVenne elevata a dignit\u00e0 curaziale nel 1526 e dal 1574 le fu concessa la presenza di un sacerdote residente. Nei primi anni del XVII secolo venne ampliata, sopraelevata e dotata di tre altari, come registrarono le visite pastorali del 1603 e del 1603. Fu ancora riconsacrata nel 1617. Tra il 1623 e il 1638 ebbe la concessione della custodia eucaristica e del fonte battesimale.\nDal punto di vista dell'amministrazione ecclesiastica ottenne l'indipendenza nel 1646. Durante la visita pastorale del 1768 vennero descritti nella sala cinque altari, solo tre di questi risultavano consacrati. La torre campanaria fu eretta entro il 1800 e nel 1804 l'edificio fu oggetto di altri lavori.\nDurante la prima guerra mondiale fu gravemente danneggiata e la volta della navata croll\u00f2, quindi nel primo dopoguerra fu necessaria la sua completa ristrutturazione. Negli anni seguenti inizi\u00f2 il lungo lavoro di arricchimento decorativo degli interni, conclusosi nel 1950, ed intanto, nel 1929, venne nuovamente riconsacrata. Venne elevata a dignit\u00e0 di chiesa parrocchiale il 5 giugno 1938.\nDescrizione.\nEsterni.\nIl prospetto principale si affaccia sulla piazza del paese ed \u00e8 caratterizzato da una parte centrale leggermente sporgente con un portico a tre archi retto da due colonne in granito che permette l'accesso al portale architravato con piccolo frontone triangolare superiore. In altro la finestra dai contorni mistilinei porta luce alla sala. La torre campanaria con granito a vista si trova in posizione arretrata sulla sinistra. La cella campanaria si apre con quattro finestre a monofora e culmina con una merlatura coda di rondine.\nInterni.\nLa navata interna \u00e8 unica e suddivisa in tre campate. La sala \u00e8 ampliata da quattro cappelle laterali, due per lato. Il presbiterio \u00e8 leggermente rialzato."}
{"id": "9155684", "revid": "125808410", "url": "https://it.wikipedia.org/wiki?curid=9155684", "title": "Stefano Lo Russo", "text": "Biografia.\nAttivit\u00e0 politica.\nDi padre foggiano e madre di Villafranca Piemonte, \u00e8 cresciuto nel quartiere Santa Rita. Laureato con lode in Scienze Geologiche nel 1999, ha conseguito un dottorato in Geoingegneria Ambientale presso il Politecnico di Torino nel 2004. Al Politecnico \u00e8 stato ricercatore universitario dal 2007 al 2014 e Professore Associato dal 2014 al 2017 Professore ordinario di geologia applicata presso il Politecnico di Torino, inizia l'attivit\u00e0 politica nel 2003. Nel 2004 \u00e8 nominato responsabile Universit\u00e0 e Ricerca della Margherita del Piemonte, mentre nel 2005 diventa vice-segretario cittadino del medesimo partito a Torino. Entra per la prima volta in consiglio comunale nel 2006, eletto nelle liste dell'Ulivo. Rieletto nel 2011 con il Partito Democratico, assume quindi l\u2019incarico di capogruppo; nel 2013 diventa assessore all'urbanistica nella giunta guidata da Piero Fassino. Nel 2016, dopo la vittoria di Chiara Appendino del M5S, che segna il termine di un periodo di 23 anni di amministrazione del centro-sinistra a Torino, torna a occupare il ruolo di capogruppo del Partito Democratico all'interno della Sala Rossa.\nSindaco di Torino.\nNel 2021, dopo aver vinto le primarie interne al centro-sinistra, si candida come sindaco della propria citt\u00e0 in vista delle elezioni amministrative; a sostenerlo oltre al PD ci sono la \"Lista Civica Lo Russo\", \"Sinistra Ecologista\", i Moderati, \"Torino Domani\" e Articolo Uno - PSI. Dopo aver ottenuto il 43,9% al primo turno, viene eletto al ballottaggio del 18 ottobre con il 59,23% dei voti, contro lo sfidante di centro-destra Paolo Damilano, riportando il centro-sinistra alla guida della citt\u00e0. Con un tasso di astensione pari al 52% al primo turno e del 58% al ballottaggio, si tratta dell'elezione alla carica di sindaco con il dato di affluenza peggiore della storia di Torino.\nIl 25 ottobre 2021 presenta la giunta, che risulta composta dal sindaco, 6 assessori uomini e 6 donne.\nIl giorno successivo all'elezione dichiara che Torino rientrer\u00e0 nell'Osservatorio sulla Tav da cui la citt\u00e0 di Torino era uscita per decisione di Appendino.Uno dei primi atti della sua giunta \u00e8 la proroga del provvedimento adottato dalla giunta Appendino riguardante la sospensione della ZTL centrale a causa della situazione pandemica corrente. Tale azione scatena le proteste di ambientalisti ed associazioni che si battono contro lo smog e per la qualit\u00e0 dell'aria che ne chiedevano, invece, l'immediato ripristino.\nIl 29 novembre 2021 il Consiglio Comunale approva la prima variazione di bilancio della giunta Lo Russo. L'assestamento \u00e8 segnato da tagli significativi sul personale e sul welfare.\nIl 6 dicembre 2021 il Consiglio Comunale approva le linee programmatiche del sindaco, rigettando in blocco tutti gli emendamenti delle opposizioni che, per protesta, abbandonano l'aula. Le linee programmatiche del sindaco includono la rigenerazione urbana, i servizi di prossimit\u00e0 per i cittadini, politiche per il commercio, sicurezza sociale (in particolare per il e per opportunit\u00e0 per i giovani), il sistema trasporti (in particolare la linea 2 della metro e mobilit\u00e0 ciclabile), politiche ambientali, ricerca e innovazione e sviluppo (in particolare riguardo ai fondi PNRR), il settore aerospaziale, lo sviluppo dei centri di innovazione tecnologica, la formazione universitaria ed anche tecnica, il rafforzamento del settore medico territoriale (inclusa la realizzazione del Parco della Salute della Scienza e dell\u2019Innovazione), il welfare, la qualit\u00e0 dell\u2019edilizia scolastica, ed una particolare attenzione per il turismo.\nNel mese di gennaio 2022, nomina Jacopo Suppo, sindaco di Condove ed esponente No-Tav, come proprio vicesindaco in Citt\u00e0 Metropolitana. \nIl 22 gennaio 2022 prende le distanze dal proprio assessore Jacopo Rosatelli che aveva criticato le cariche della Polizia sui manifestanti davanti allo spazio Comala.\nIl 23 gennaio 2022 nomina, ex art. 108 del TUEL, Alessandra Cimadom direttrice generale del Comune di Torino. La nomina di Cimadom scatena diverse reazioni, soprattutto per il suo passato come direttrice della pianificazione strategica in Manital Idea, azienda finita in amministrazione controllata. Fra le pi\u00f9 significative quella di alcuni ex lavoratori dell' azienda che scrivono una lettera aperta al sindaco, chiedendogli di tornare sui suoi passi e quella Federico Bellono della CGIL che definisce la nomina inopportuna e fatta con leggerezza istituzionale.\nNei primi mesi del proprio mandato sceglie di ritoccare al rialzo l'aliquota dell'addizionale comunale IRPEF per poter attingere a un fondo straordinario istituito dal Governo Draghi per i comuni sui cui conti grava un disavanzo di almeno 700\u20ac pro capite. Si tratta di un aumento graduale dell'aliquota, a partire dai 28 mila euro di reddito lordo annuo. Il giorno in cui il Consiglio Comunale approva l'aumento della tassa, il sindaco chiede scusa a tutti i torinesi. \nPer ovviare ai disguidi all'anagrafe e ai lunghi tempi di attesa per il rilascio di carte d'identit\u00e0, che durante la propria amministrazione avevano raggiunto i sette mesi, apre l'anagrafe comunale anche il sabato ed apre uno sportello dedicato ai disabili ed over 75.\nAttivit\u00e0 universitaria.\nLo Russo \u00e8 professore ordinario di Geologia Applicata presso il Dipartimento di Ingegneria dell'Ambiente, del Territorio e delle Infrastrutture del Politecnico di Torino Idrogeologia. \u00c8 membro della , della European Geosciences Union, dell'Associazione Italiana di Geologia Applicata e fu co-fondatore di EST (Energy Security and Transition Lab) presso l'Energy Center del Politecnico di Torino e componente del Comitato Scientifico dell'Associazione GEAM. Per il politecnico, \u00e8 il referente del Rettore per le relazioni con la Federazione Russa, dove \u00e8 Visiting Professor presso l'Universit\u00e0 politecnica di San Pietroburgo, la Gubkin Russian State University of Oil and Gas di Mosca, e l'Istituto statale di Mosca per le relazioni internazionali. La sua ricerca scientifica si concentra sui sistemi geotermici a bassa entalpia e sui problemi idrogeologici legati alle risorse idriche sotterranee. Si occupa inoltre di mappatura geologica, fotointerpretazione digitale e telerilevamento, l'analisi di caduta massi e la loro prevenzione, di sicurezza e di transizione energetica, lo studio delle deformazioni gravitazionali profonde di versante (DSGSD), le materie prime e la sostenibilit\u00e0 nelle attivit\u00e0 estrattive.\nCattedre sponsor.\nLa cattedra di Lo Russo venne bandita nel 2006 grazie ai fondi dell'azienda Fonti di Vinadio, suscitando un certo malumore in Ateneo. In primis, perch\u00e9 il meccanismo delle \"cattedre sponsor\" consentiva di eludere la consueta pianificazione delle cattedre, costituendo per Lo Russo un vantaggio in termini di carriera; in secondo luogo per la posizione di Lo Russo, gi\u00e0 militante politico ben inserito nelle istituzioni cittadine e delegato della Regione Piemonte presso il Senato del Politecnico stesso; e, per ultimo, per l'esito del finanziamento di Fonti di Vinadio, che risult\u00f2 scoperto a seguito del fallimento dell'azienda, costringendo il Politecnico a tagliare su altre cattedre per coprirne i costi.\nProgetti di ricerca commerciali.\nDal 2015 al 2017 \u00e8 stato responsabile scientifico del progetto di ricerca \"Valorizzazione risorse geotermiche Tunnel di base del nuovo collegamento ferroviario Torino-Lione\" finanziato tramite contratto commerciale da LTF s.a.s. - Lyon Turin Ferroviaire, la societ\u00e0 incaricata di promuovere il tratto transfrontaliero della Torino-Lione, poi divenuta T.E.L.T.."}
{"id": "9155701", "revid": "465169", "url": "https://it.wikipedia.org/wiki?curid=9155701", "title": "Kremlin Cup 2021 - Qualificazioni singolare maschile", "text": "Le qualificazioni del singolare del Kremlin Cup 2021 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto, a questi sono subentrati i Lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "9155704", "revid": "6923", "url": "https://it.wikipedia.org/wiki?curid=9155704", "title": "Alexander Dennis", "text": "Alexander Dennis Ltd. \u00e8 un'azienda britannica attiva nella produzione di autobus.\nNata nel 2000 su iniziativa di Mayflower Corporation come joint venture con Henlys Group, Dennis Group e Plaxton con il nome di TransBus International, la societ\u00e0 fu poi messa in vendita nel 2004 e acquistata da un gruppo di investitori scozzesi.\nStoria.\nMayflower Corporation acquis\u00ec nell'agosto 1995 il costruttore di autobus scozzese Walter Alexander mentre nell'ottobre 1998 acquis\u00ec il costruttore inglese Dennis Group. Nel 2000 Mayflower e Henlys Group unirono le loro divisioni per la produzione di autobus in una joint venture denominata TransBus International con le due controllate di Mayflower, ossia Alexander e Dennis che detenevano il 70%, e Plaxton, controllata da Henlys che deteneva il rimanente 30%. L'azienda aveva a disposizione sette impianti dislocati in Inghilterra, Scozia e Irlande del Nord (Anston, Belfast, Falkirk, Guildford, Scarborough e Wigan) che impiegavano circa dipendenti.\nNel 2001 fu pianificata la chiusura dell'impianto di Scarborough in seguito allo scoppio dell'infezione da afta epizootica nel Regno Unito e la produzione di minibus fu spostata a Falkirk. In seguito alle proteste sindacali TransBus raggiunse un accordo con la Transport and General Workers' Union ed invest\u00ec 20 milioni di sterline per mantenere l'impianto aperto e salvare 200 dei 700 dipendenti impiegati.\nLa valutazione di mercato della capogruppo Mayflower cal\u00f2 drasticamente nel 2004 e fu posta in amministrazione straordinaria, anche a causa di presunti falsi nei bilanci aziendali. Plaxton fu acquistata da Brian Davidson e Mike Keane mentre nel maggio 2004 un gruppo di imprenditori scozzesi composto da Noble Grossart, David Murray, Brian Souter e Ann Gloag acquis\u00ec, attraverso la newco Alexander Dennis Ltd., TransBus. Con l'acquisto fu disposta la chiusura dell'impianto di Belfast mentre nel gennaio 2005 furono concluse le operazioni di produzione a Wigan.\nNel maggio 2007 ADL aqcuist\u00f2 nuovamente Plaxton. Nel corso dell'anno successivo l'azienda si accord\u00f2 con ElDorado National per produrre l'Enviro500 negli Stati Uniti d'America mentre nel 2011 strinse un accordo con Kiwi Bus Builders per esportare i propri prodotti in Nuova Zelanda. Nel 2019 fu acquisita da NFI Group."}
{"id": "9155715", "revid": "1702319", "url": "https://it.wikipedia.org/wiki?curid=9155715", "title": "Green Park (disambigua)", "text": ""}
{"id": "9155716", "revid": "1702319", "url": "https://it.wikipedia.org/wiki?curid=9155716", "title": "Grazie mille (disambigua)", "text": ""}
{"id": "9155717", "revid": "6923", "url": "https://it.wikipedia.org/wiki?curid=9155717", "title": "Marjorie Hayward", "text": "Biografia.\nMarjorie Hayward nacque a Greenwich nel 1885. Definita una \"bambina prodigio\", studi\u00f2 violino con \u00c9mile Sauret alla Royal Academy of Music di Londra (1897-1903), e Otakar \u0160ev\u010d\u00edk a Praga (1903-06).\nOttenne i primi successi nel repertorio concertistico, esibendosi a Praga, Berlino (dove suon\u00f2 il Concerto per violino, corno e orchestra di Ethel Smyth con Aubrey Brain), Parigi, Amsterdam e L'Aia, ma in seguito si concentr\u00f2 principalmente sulla musica da camera.\nA lei fu dedicato il breve brano di John Ireland del 1911 per violino e pianoforte intitolato \"Bagatelle\". Lei e il compositore eseguirono per la prima volta la sua Sonata per violino n. 1 in re minore il 7 marzo 1913 al Thomas Dunhill Chamber Concert nella Steinway Hall.\nGuid\u00f2 l'English String Quartet (che includeva Frank Bridge alla viola), e pi\u00f9 tardi il Virtuoso Quartet, il primo gruppo di musica da camera formato appositamente per fare registrazioni, con Edwin Virgo (secondo violino), Raymond Jeremy (viola) e il suo fondatore Cedric Sharpe (violoncello). Il quartetto non si limit\u00f2 alle registrazioni, ma anche a esecuzioni in trasmissioni radiofoniche e fece anche molti tour, il suo repertorio si estendeva a quintetti con artisti come Harriet Cohen, William Murdoch, Arnold Bax e L\u00e9on Goossens.\nMarjorie Hayward cre\u00f2 un suo ensemble, il Marjorie Hayward String Quartet, con Irene Richards (secondo violino), Anatol Mines (viola) e May Mukle (violoncello). Poi l'English Ensemble, con May Mukle, Rebecca Clarke (viola) e Kathleen Long (pianoforte). Altri gruppi in cui ebbe un ruolo di primo piano furono l'English Ensemble Piano Quartet e il Kamaran Trio. Quest'ultimo fu formato nel 1937, con la violoncellista Antonia Butler e la pianista Kathleen Markwell.\nMarjorie Hayward fu un volto frequente ai Proms, suonandovi 26 volte tra il 1909 e il 1944. Al concerto dei Proms del 28 settembre 1920 suon\u00f2 in anteprima il Concerto per violino in mi minore, op. 33 di York Bowen. Le altre opere che suon\u00f2 ai Proms oltre i concerti di Beethoven e Mendelssohn includevano:\nEra membro della Royal Accademy of Music, e divenne professoressa nel 1924. A lei \u00e8 intitolato il Premio Marjorie Hayward della RAM.\nVita privata.\nSpos\u00f2 Rudolf Gustav Karl Lempfert, direttore dell'Ufficio Meteorologico e nel 1930-31 presidente della Royal Meteorological Society. La loro figlia, Marjorie Lempfert, studi\u00f2 alla RAM, diventando una distinta violista e, come sua madre, una professoressa dell'Accademia.\nMarjorie Hayward mor\u00ec a Londra il 10 gennaio 1953, all'et\u00e0 di 67 anni."}
{"id": "9155718", "revid": "287204", "url": "https://it.wikipedia.org/wiki?curid=9155718", "title": "Numero (rivista)", "text": "Numero \u00e8 stata una rivista settimanale umoristica pubblicata dall'editore Bona dal 1914 al 1922, per un totale di 354 numeri.\nStoria editoriale.\nIl settimanale fu fondato nel 1914 a Torino da Pitigrilli, Eugenio Colmo, Nino Caimi e Giovanni Manca, con il sostegno di Guido Gozzano e Amalia Guglielminetti. Come d'uso del tempo, debutt\u00f2 direttamente con il numero 2, lasciando intendere che un inesistente primo numero fosse andato immediatamente esaurito. Durante i primi anni si fece notare per il taglio interventista e antiaustriaco, nonch\u00e9 anticlericale e antigiolittiano. Fu inizialmente pubblicato a colori, per ripiegare su un pi\u00f9 economico bianco e nero allo scoppio della guerra, e consisteva di articoli satirici, novelle, vignette e caricature, rime e concorsi.\nEbbe tra i suoi prestigiosi collaboratori Filiberto Scarpelli, Sergio Tofano, Aldo Bandinelli, Yambo, Mario Mossa De Murtas, Ivo Pannaggi, Guido Moroni Celsi, Bruno Angoletta, Carlo Bergoglio, Roberto Sgrilli, Giuseppe Porcheddu, Augusto Majani, Enrico Sacchetti."}
{"id": "9155724", "revid": "1702319", "url": "https://it.wikipedia.org/wiki?curid=9155724", "title": "Hida (disambigua)", "text": ""}
{"id": "9155725", "revid": "2730", "url": "https://it.wikipedia.org/wiki?curid=9155725", "title": "Parrocchia di F\u00e4ssberg", "text": "La parrocchia di F\u00e4ssberg \u00e8 una parrocchia della diocesi di G\u00f6teborg in Svezia che copre la maggior parte della citt\u00e0 di M\u00f6lndal.\nStoria amministrativa.\nLa parrocchia ha origini medievali. Dal 1922 al 1977 si \u00e8 chiamata parrocchia di M\u00f6lndal.\nNel 1977 la parrocchia fu smembrata ed una parte di essa and\u00f2 a costituire la parrocchia di Stensj\u00f6n.\nIl 1\u00ba gennaio 1992 un'area con 48 persone \u00e8 stata trasferita dalla parrocchia di F\u00e4ssberg alla parrocchia di R\u00e5da e dal comune di M\u00f6lndal al comune di H\u00e4rryda.\nDurante il Medioevo la parrocchia fu probabilmente parrocchia madre per le parrocchie di F\u00e4ssberg, R\u00e5da e K\u00e5llered e poi fino al 1\u00ba maggio 1879 fu parrocchia madre per le parrocchie di F\u00e4ssberg, Askim, Fr\u00f6lunda, R\u00e5da e K\u00e5llered.\nDal 1\u00ba maggio 1879 al 1977 \u00e8 stata la parrocchia madre per il pastorato di F\u00e4ssberg/M\u00f6lndal, e K\u00e5llered che fino al 1962 comprendeva anche la parrocchia di R\u00e5da. \nLa parrocchia ha poi costituito dal 1977 al 2014 un proprio pastorato.\nDal\u00a02014 la parrocchia fa parte del pastorato di M\u00f6lndal."}
{"id": "9155731", "revid": "1702319", "url": "https://it.wikipedia.org/wiki?curid=9155731", "title": "M\u00e9nilmontant (disambigua)", "text": ""}
{"id": "9155734", "revid": "123534581", "url": "https://it.wikipedia.org/wiki?curid=9155734", "title": "Lo Russo", "text": ""}
{"id": "9155735", "revid": "1702319", "url": "https://it.wikipedia.org/wiki?curid=9155735", "title": "Mj\u00f3ifj\u00f6r\u00f0ur", "text": ""}
{"id": "9155739", "revid": "1702319", "url": "https://it.wikipedia.org/wiki?curid=9155739", "title": "Monte Ida (disambigua)", "text": ""}
{"id": "9155742", "revid": "307923", "url": "https://it.wikipedia.org/wiki?curid=9155742", "title": "Attea", "text": "Attea \u00e8 un'azione storico-romantica in due parti e sette quadri composta da Costantino Dall'Argine sulle coreografie di Antonio Pallerini. La prima rappresentazione si svolse al Teatro alla Scala il 31 ottobre 1863.\nL'azione \u00e8 ambientata per la prima parte a Corinto, mentre la seconda si articola tra Baja e Roma, durante gli ultimi anni dell'impero di Nerone.\nTrama.\nParte prima.\nQuadro primo.\nLa scena si svolge sulla spiaggia, da un lato si scorge il porto di Corinto, dall'altra il tempio di Cerere. Mentre Attea raggiunge le amiche e il padre Amicle si dirige verso il tempio, un coro di marinai annuncia l'arrivo di una nave romana. Tra i passeggeri dell'imbarcazione vi sono Nerone e Sara; quest'ultima presenta l'imperatore ad Amicle, fingendo che si tratti di un patrizio romano di nome Lucio, giunto a Corinto per partecipare alle gare del circo. Amicle gli augura il favore degli dei ed offre ospitalit\u00e0 ai due. Attea cerca di convincerli ad accettare e Nerone, invaghitosi della ragazza, accetta ringraziando l'uomo. Amicle scorta Aniceto dal proconsole, poi raggiunge la figlia e i loro ospiti.\nQuadro secondo.\nLa scena si sposta all'interno dell'abitazione di Amicle. Nerone/Lucio si complimenta con la bella Attea, infastidendo Sara. Si fa avanti il proconsole Lentulo che riconosce l'imperatore e fa per prostrarsi. Nerone lo ferma e gli ordina di non rivelare il suo travestimento. Incredulo, il proconsole va via. Viene servito un rinfresco; Attea prega gli dei in onore dei suoi ospiti. Tutti partecipano al banchetto, meno Sara che, indispettita, versa la coppa. La ragazza si scusa all'avvicinarsi di un Nerone minaccioso. Amicle invita tutti a riposare in vista delle gare del circo.\nQuadro terzo.\nIl terzo quadro si svolge all'interno del Grande Anfiteatro. Inizia la lotta: Nerone vince e riceve la corona, accompagnato dall'esultanza dei presenti. Attea, scesa nell'Arena, danzando consegna la propria ghirlanda a Nerone.\nQuadro quarto.\nLa scena si sposta al tramonto. Amicle ed Attea precedono il vincitore, seguito da Sara e dal fido Aniceto, accompagnandoli nel peristilio della loro casa. Nerone scorge la statua dell'imperatore e si congratula con Amicle per la riverenza che dimostra al suo monarca, consigliandogli di recarsi alla corte imperiale insieme alla figlia. Il greco risponde in maniera sdegnata, spiegando che la statua si trova l\u00ec solo per volere del proconsole, non per onorare un uomo tirannico e dissoluto. Sara con misteriose parole consiglia ad Amicle di custodire gelosamente la figlia e, nel frattempo, Nerone palesa ad Attea la sua ardente passione, pregandola di incontrarlo quella notte stessa. Amicle tronca il loro colloquio. Nerone lo ringrazia dell'ospitalit\u00e0 e Sara comunica che partiranno all'alba. Una volta ritiratisi tutti, Nerone ordina ad Aniceto di tenersi pronto ad un suo cenno. Attea si avvicina timorosa e Nerone, stretto al suo seno, le giura amore e la prega di seguirlo. Lei non pu\u00f2 e non vuole abbandonare il padre ma Nerone la rapisce. Amicle cerca la figlia e Sara, furiosa d'ira, gli rivela che Lucio \u00e8 in realt\u00e0 l'imperatore romano. Amicle vuole rincorrere i fuggitivi ma viene arrestato.\nParte seconda.\nQuadro primo.\nL'azione \u00e8 ambientata a Baja. Il popolo festeggia l'arrivo dell'imperatore e alle danze partecipa anche Attea, per compiacere l'amante. La giovane greca \u00e8 sorpresa dagli onori riservati a Nerone e Sara le svela che il suo amante \u00e8 in realt\u00e0 l'imperatore dei romani, che a breve la abbandoner\u00e0 all'infamia. Attea sta per avere un mancamento ma Nerone si avvicina e lei si prostra ai suoi piedi. Nerone dapprima si infuria con Sara, schernita dal buffone Vattinio, poi la invita a darsi un contegno. Si avviano verso la reggia.\nQuadro secondo.\nIl quadro \u00e8 ambientato nei giardini imperiali. Sara \u00e8 accompagnata da Amicle, affranto. La ragazza conforta l'uomo, promettendogli che presto rivedr\u00e0 la figlia. Attea sopraggiunge, prostrandosi alle ginocchia paterne. Amicle si commuove e la scongiura di ritornare a casa. In un primo momento, sembra che Attea stia per convincersi, quando delle giovani la informano che l'imperatore la sta aspettando. Si ritorna, quindi, a combattere tra dovere ed amore. Il padre, ormai curioso, la sollecita a decidersi e quando lei gli confessa non avere la forza di abbandonare l'amante, Amicle la maledice e la caccia via. Attea sviene e le giovani la portano altrove. Sara avverte Amicle che presto subiranno la vendetta del tiranno, poi si allontanano.\nQuadro terzo.\n\u00c8 notte. La scena si svolge sul terrazzo della Casa Aurea, dove si sta tenendo un banchetto. In fondo al terrazzo \u00e8 visibile Roma. Aniceto accorre annunciando all'imperatore che, come aveva ordinato, a breve Roma sar\u00e0 in fiamme. Aggiunge, poi, che il ribelle Galba si avvicina e i romani sono gi\u00e0 in sommossa. Nerone, ubriaco, lo sollecita ad attaccare i nemici; poi, scorgendo Attea avvicinarsi, ordina a tutti di inchinarsi alla regina del suo cuore. Nerone mostra ai cortigiani Roma che arde, dicendo essere un nuovo spettacolo che ha preparato per loro. Si fa portare l'arpa e invita Attea a danzare. La giovane, inorridita, si allontana. Lui la afferra e le ordina di obbedire. Attea, colta dallo spavento, fugge con i cortigiani. Sara si rivolge a Nerone e gli urla la volont\u00e0 del popolo: tutti lo vogliono morto. Il timore desta l'imperatore che prova a fuggire, fermato, per\u00f2, dalla ragazza. Sara lo costringe ad uccidersi, Nerone afferra un pugnale e si trafigge. Amicle ed altri cospiratori invadono il terrazzo."}
{"id": "9155744", "revid": "1687355", "url": "https://it.wikipedia.org/wiki?curid=9155744", "title": "Kremlin Cup 2021 - Singolare femminile", "text": "Belinda Bencic era la detentrice del titolo ma ha deciso di non partecipare.\nIn finale Anett Kontaveit ha sconfitto Ekaterina Aleksandrova con il punteggio di 4-6, 6-4, 7-5.\nTeste di serie.\nLe prime quattro teste di serie ricevono un bye per il secondo turno."}
{"id": "9155750", "revid": "15756", "url": "https://it.wikipedia.org/wiki?curid=9155750", "title": "Hadi Chupan", "text": "Soprannominato \"The Persian Wolf\" (\"Il lupo persiano\") per via delle sue origini, \u00e8 professionista IFBB dal 2016. Vincitore di diversi titoli sia a livello nazionale che internazionale, vanta due podi al concorso di Mister Olympia (2019 e 2021).\nBiografia.\nNato nel piccolo villaggio di Abnow, nello Shahrest\u0101n di Sepidan, cresce in un contesto di povert\u00e0 e da adolescente svolge le occupazioni di venditore ambulante e carpentiere per aiutare economicamente la propria famiglia.\nRagazzino di corporatura esile ai limiti della gracilit\u00e0, e per questo spesso oggetto di scherzi e battute, si appassiona al mondo del culturismo nel 2000 e inizia a sollevare pesi con l'aiuto dell'allenatore Jamshid Owji a partire dal 2002. Successivamente partecipa a una serie di concorsi nazionali e ottiene dei primi posti nella natia provincia di Fars, per poi conquistare il suo primo titolo iraniano nel 2005.\nInterrotto il sodalizio sportivo con Jamshid Owji, tra il 2008 e il 2013 compete senza allenatore, riuscendo comunque a fregiarsi di altri titoli nazionali, oltre che della medaglia d'argento ai campionati mondiali WBPF di bodybuilding. Nel 2013 ingaggia l'allenatore Ali Ne\u2019mati, sotto la cui tutela entra nel professionismo: quello stesso anno conquista il 1\u00ba posto ai campionati asiatici WBPF, per poi competere esclusivamente ai mondiali dove si laurea campione nel 2013, 2014 e 2015.\nA partire dal 2017 \u00e8 seguito nella preparazione atletica dal noto preparatore kuwaitiano Hany Rambod, con il quale inizia la propria ascesa sportiva grazie alla vittoria del Mr. Olympia Amateur \u2013 torneo organizzato dalla Federazione internazionale di Body Building &amp; Fitness (IFBB) con in palio una \"pro card\", ovvero uno status da professionista \u2013 quello stesso anno. Segue per lui un secondo posto al Grand Prix asiatico 2017, alle spalle del pluricampione della classe 212 di Mister Olympia Flex Lewis: la decisione dei giudici, ritenuta controversa, fa nascere una rivalit\u00e0 tra i due culturisti.\nL'adozione negli Stati Uniti d'America di misure restrittive per gli immigrati provienti da alcuni paesi a maggioranza musulmana, tra cui l'Iran, condiziona negativamente il naturale prosieguo di carriera di Chupan che, chiamato al definitivo salto di qualit\u00e0, \u00e8 costretto a saltare importanti competizioni per il biennio 2017-2018 quali il Mister Olympia e l'Arnold Classic. Risolti i problemi legati al visto d'ingresso, nel 2019 ottiene la qualificazione al Mister Olympia arrivando primo nella categoria maschile \"bodybuilding open\" dell'IFBB Vancouver Pro, davanti a Nathan Deasha e Lukas Osladil. Presentatosi poco al di sotto dei 100 kg sul pi\u00f9 importante palcoscenico del culturismo mondiale, il 14 settembre seguente a Las Vegas ottiene a sorpresa un 3\u00ba piazzamento finale alle spalle del vincitore Brandon Curry e dell'olandese William Bonac, superando avversari ben pi\u00f9 affermati quali Dexter Jackson e Roelly Winklaar. A fine concorso ottiene comunque il premio \"campione della gente\" (in inglese \"People's Choice Award\"), determinato dal voto popolare.\nNel 2020, anno profondamente segnato dalla pandemia di COVID-19, disputa solamente il Mister Olympia: il concorso \u00e8 anch'esso condizionato dalla crisi sanitaria tanto da essere spostato da ottobre a dicembre, oltre che dalla sede di Las Vegas a quella di Orlando, nello stato del Florida. Risolte, nuovamente all'ultimo momento, questioni burocratiche legate ai viaggi oltreoceano, sul palcoscenico di Orlando giunge 4\u00ba dietro al podio composto da Mamdouh Elssbiay, Brandon Curry e il ritornante pluricampione Phillip Heath.\nL'iraniano si ripresenta anche nell'edizione del 2021 di Mister Olympia, leggermente meno pesante ma sempre in ottime condizioni di tiraggio e definizione muscolare, dove tuttavia non riesce a detronizzare il campione in carica Elssbiay, in virt\u00f9 del 3\u00ba posto dopo l'egiziano e Curry. Ottiene comunque, per la seconda volta, il riconoscimento del \"People's Choice Award\"."}
{"id": "9155752", "revid": "348618", "url": "https://it.wikipedia.org/wiki?curid=9155752", "title": "Hadi Choopan", "text": ""}
{"id": "9155754", "revid": "1008732", "url": "https://it.wikipedia.org/wiki?curid=9155754", "title": "USS Houston (CL-81)", "text": "Lo USS \"Houston\" (\"hull classification symbol\" CL-81) fu un incrociatore leggero della United States Navy, entrato in servizio nel dicembre 1943 come parte della classe Cleveland.\nAttivo durante la seconda guerra mondiale sul fronte del Pacifico, l'incrociatore oper\u00f2 come unit\u00e0 di scorta ai gruppi di portaerei e in appoggio dei reparti anfibi nel corso della campagna delle isole Marianne e Palau, prendendo parte anche alla battaglia del Mare delle Filippine. Impegnato negli eventi della battaglia aerea di Formosa, lo \"Houston\" fu per due volte silurato da aerei giapponesi il 14 e 16 ottobre 1944: la nave sopravvisse ai danni riportati, ma rimase fuori uso per le riparazioni fino a dopo la conclusione delle ostilit\u00e0. Nel dopoguerra lo \"Houston\" svolse ancora alcune missioni operative nelle acque europee, per poi essere messo in disarmo nel dicembre 1947; radiato nel marzo 1959, lo scafo fu avviato alla demolizione nel giugno 1961.\nStoria.\nPrime operazioni.\nImpostata il 4 agosto 1941 nei cantieri della Newport News Shipbuilding di Newport News in Virginia, la nave venne varata il 19 giugno 1943 con il nome di \"Houston\" (in luogo dell'inizialmente selezionato \"Vicksburg\") per onorare sia l'omonima citt\u00e0 del Texas che l'incrociatore pesante , affondato il 1\u00ba marzo 1942 nella battaglia dello Stretto della Sonda durante la prima fase degli scontri con l'Impero giapponese; la nave entr\u00f2 poi ufficialmente in servizio il 20 dicembre 1943, svolgendo quindi una crociera di addestramento e messa a punto nelle acque dei Caraibi.\nIl 16 aprile 1944 lo \"Houston\" lasci\u00f2 Boston per trasferirsi nell'oceano Pacifico via canale di Panama; giunto a San Diego il 6 maggio, dopo un periodo di addestramento il successivo 31 maggio l'incrociatore si trasfer\u00ec nella base avanzata di Majuro nelle isole Marshall, unendosi alla flotta di portaerei veloci (Fast Carrier Task Force) del viceammiraglio Marc Mitscher in vista dell'avvio della campagna delle isole Marianne e Palau. Il 5 giugno lo \"Houston\" lasci\u00f2 Majuro di scorta alle portaerei di Mitscher, dirette a compiere incursioni preparatorie contro le basi giapponesi nelle Marianne (12-13 giugno) e nelle Bonin (15-16 giugno). Dopo lo sbarco dei reparti statunitensi a Saipan nelle Marianne il 15 giugno, la flotta giapponese si mobilit\u00f2 in massa per contrastare la manovra, portando tra il 19 e il 20 giugno alla vasta battaglia del Mare delle Filippine contro le portaerei di Motscher: lo \"Houston\" prese parte allo scontro contribuendo alla protezione delle portaerei statunitensi con le sue armi antiaeree. Mentre gli scontri proseguivano su Saipan, l'incrociatore rimase aggregato come scorta alle portaerei al largo, salvo venire distaccato il 26 giugno per condurre una serie di bombardamenti costieri contro postazioni giapponesi sulle isole di Guam e Rota: la nave cannoneggi\u00f2 in particolare una stazione radar e una base aerea distruggendo al suolo 10 velivoli nemici.\nIl 12 agosto lo \"Houston\" lasci\u00f2 le Marianne per rientrare alla base di Eniwetok per rifornirsi. Assegnato al Task Group 38.2 del contrammiraglio Gerald F. Bogan, l'incrociatore lasci\u00f2 Eniwetok il 30 agosto per dirigere sulle Palau, bombardando quindi le postazioni giapponesi sull'isola di Peleliu in preparazione dello sbarco dei reparti statunitensi poi avvenuto il 15 settembre; in seguito le portaerei di Bogan furono inviate al largo delle Filippine per compiere incursioni contro le basi aeree e il traffico navale giapponesi, ritornando quindi a Peleliu il 17 settembre per supportare i reparti a terra, impegnati in una sanguinosa battaglia. Dopo essersi diretti alla base di Ulithi il 1\u00ba ottobre per rifornirsi, lo \"Houston\" e il Task Group 38.2 salparono il 6 ottobre per partecipare alla grande incursione della United States Third Fleet contro le basi aeree giapponesi su Formosa.\nLa battaglia di Formosa e il dopoguerra.\nLa battaglia aerea di Formosa prese il via a partire dal 12 ottobre 1944, e mentre i velivoli delle portaerei della Third Fleet martellavano le basi giapponesi sull'isola le forze aeree nipponiche tentavano contrattacchi ai danni delle unit\u00e0 statunitensi. Nel corso di un attacco il 12 ottobre lo \"Houston\" abbatt\u00e9 quattro velivoli giapponesi, mentre il giorno successivo venne chiamato a supportare l'incrociatore immobilizzato dopo essere stato colpito da un siluro nemico. Preso a rimorchio il \"Canberra\", lo \"Houston\" inizi\u00f2 quindi ad allontanarsi dal luogo dello scontro con una scorta di cacciatorpediniere per rientrare alla base, ma il 14 ottobre la formazione sub\u00ec un nuovo pesante attacco da parte dei velivoli giapponesi: i cannonieri dello \"Houston\" rivendicarono l'abbattimento di altri tre velivoli giapponesi, ma non riuscirono a impedire che un aerosilurante nipponico si portasse abbastanza vicino da piazzare un siluro contro lo scafo dell'incrociatore sul lato di dritta.\nColpito proprio a mezza nave e sotto la chiglia, lo \"Houston\" sub\u00ec gravi danni: l'acqua penetrata dallo squarcio nello scafo allag\u00f2 tutti e quattro i locali macchine della nave, lasciandola completamente immobilizzata. Nonostante il massiccio imbarco di acqua, lo \"Houston\" rimase a galla e quella sera l'incrociatore si avvicin\u00f2 per prenderlo a rimorchio. Le due unit\u00e0 proseguirono quindi lentamente alla volta di Ulithi, venendo quindi raggiunte il 16 ottobre dal rimorchiatore oceanico \"Pawnee\" che sostitu\u00ec il \"Boston\" nel traino dell'immobile \"Houston\". Quello stesso pomeriggio, tuttavia, i velivoli giapponesi tornarono a farsi sotto; un aerosilurante riusc\u00ec a superare il fuoco di sbarramento e piazz\u00f2 un siluro contro la poppa dello \"Houston\", causando nuovi e pesanti danni: l'esplosione, avvenuta proprio sotto il timone dell'unit\u00e0, caus\u00f2 la rottura e il conseguente incendio del serbatoio di carburante avio per gli idrovolanti dell'incrociatore, oltre a uccidere sette uomini dell'equipaggio e ferirne altri dieci. Tutto il personale non necessario fu evacuato dall'unit\u00e0, mantenendo a bordo solo 200 uomini delle squadre di controllo dei danni: l'incendio fu domato in 15 minuti, e il rimorchio pot\u00e9 proseguire. L'ammiraglio William Halsey, comandante della Third Fleet, decise di impiegare i danneggiati \"Houston\" e \"Canberra\" come un'esca per attirare fuori dalle sue basi la flotta giapponese e ingaggiarla in battaglia; in effetti una forza nipponica lasci\u00f2 i suoi ancoraggi in Giappone per tentare di inseguire i danneggiati incrociatori statunitensi, ma dopo aver subito un primo attacco aereo fu richiamata alla base.\nOrmai fuori dal raggio di azione dei velivoli giapponesi, lo \"Houston\" e il \"Canberra\" raggiunsero Ulithi il 27 ottobre; qui lo \"Houston\" ricevette riparazioni di emergenza dal personale della nave officina \"Hector\", anche se una tempesta all'inizio di novembre caus\u00f2 ulteriori danni allo scafo. Tra il 19 e il 23 novembre venne ripristinata la tenuta stagna dello scafo e fu pompata fuori l'acqua penetrata dalle falle, consentendo all'incrociatore di salpare il 14 dicembre per essere trainato nella pi\u00f9 attrezzata base di Manus, dove arriv\u00f2 il 20 dicembre seguente; a Manus lo \"Houston\" fu messo in secca in un bacino galleggiante l'8 gennaio 1945 per effettuare pi\u00f9 estesi lavori di riparazione allo scafo e ripristinare l'apparato motore. Il 14 febbraio lo \"Houston\" pot\u00e9 riprendere il mare con i suoi mezzi, facendo rotta per gli Stati Uniti per sottoporsi ai lavori di ripristino definitivi; visto lo stato di saturazione dei cantieri navali della West Coast, l'incrociatore dovette riattraversare il canale di Panama e raggiungere New York il 24 marzo, dove fu messo ai lavori negli scali del New York Navy Yard.\nDopo estesi interventi di riparazione e ammodernamento, lo \"Houston\" torn\u00f2 in servizio attivo l'11 ottobre 1945, quando le ostilit\u00e0 erano ormai terminate. Dopo manovre di addestramento dei Caraibi, l'incrociatore prese parte a una vasta esercitazione navale al largo di Newport; il 16 aprile 1946 salp\u00f2 alla volta delle acque dell'Europa per effettuare una serie di visite di cortesia nei porti della regione, toccando vari scali in Scandinavia, Portogallo, Italia ed Egitto per poi fare rientro negli Stati Uniti il 14 dicembre dello stesso anno. Dopo altre manovre di addestramento nelle acque d casa, lo \"Houston\" fu assegnato alla Cruiser Division 12 e, a partire dal 17 maggio 1947, schierato per un turno operativo nella regione del mar Mediterraneo. Dopo essere rientrato a Filadelfia il 16 agosto 1947, l'incrociatore fu disarmato e posto in stato di riserva il 15 dicembre 1947 nel Philadelphia Naval Shipyard. La nave fu infine cancellata dai registri navali statunitensi il 1\u00ba marzo 1959 e venduta per la demolizione il 1\u00ba giugno 1961."}
{"id": "9155757", "revid": "62748", "url": "https://it.wikipedia.org/wiki?curid=9155757", "title": "Alamanno Rinuccini", "text": "Biografia.\nNato in una ricca famiglia di mercanti, studi\u00f2 all'Universit\u00e0 di Firenze e si dedic\u00f2 al servizio civile, che divenne la principale fonte del suo reddito. La carriera di Rinuccini dipese in gran parte da un rapporto con la famiglia Medici, che governava Firenze. Ricopr\u00ec numerosi incarichi di rilievo, nel 1471 divenne gonfaloniere di giustizia. Un conflitto con Lorenzo de' Medici, nel 1475, port\u00f2 alle sue dimissioni.\nLe opinioni politiche di Rinuccini si riflettevano nel dialogo \"De libertate\", l'opera principale della sua vita, scritta dopo la fallita Congiura dei Pazzi nel 1479, e nei \"Ricordi storici\", una cronaca iniziata dal padre Filippo e continuata, dal 1460 da Rinuccini, e poi da suo fratello Neri.\nL'eredit\u00e0 di Rinuccini comprende molte lettere e discorsi, in particolare il \"Discorso funebre di Matteo Palmieri\" (1475). Nella sua visione del mondo, c'era una stretta relazione tra idee socio-politiche ed etiche. Rinuccini propugnava una vita civile attiva, al servizio del bene comune, il patriottismo, legava l'attuazione di questi principi alla presenza della libert\u00e0 politica civile, dell'uguaglianza dei cittadini, della giustizia, della democrazia popolare. A differenza dei primi esponenti dell'umanesimo civile, Rinuccini collegava l'ideale etico non solo con l'attivit\u00e0 politica e civile, ma anche con le ricerche scientifiche."}
{"id": "9155772", "revid": "2014155", "url": "https://it.wikipedia.org/wiki?curid=9155772", "title": "Arechi II", "text": ""}
{"id": "9155775", "revid": "2180194", "url": "https://it.wikipedia.org/wiki?curid=9155775", "title": "Liberalismo moderno", "text": ""}
{"id": "9155777", "revid": "2180194", "url": "https://it.wikipedia.org/wiki?curid=9155777", "title": "Nuovo liberalismo", "text": ""}
{"id": "9155783", "revid": "439868", "url": "https://it.wikipedia.org/wiki?curid=9155783", "title": "Balcarce (disambigua)", "text": ""}
{"id": "9155786", "revid": "439868", "url": "https://it.wikipedia.org/wiki?curid=9155786", "title": "Zych", "text": ""}
{"id": "9155799", "revid": "628767", "url": "https://it.wikipedia.org/wiki?curid=9155799", "title": "Ako di Salaspils", "text": "Biografia.\nAll'inizio del 1200, Ako inizi\u00f2 ad organizzare una rivolta in Livonia contro i colonizzatori tedeschi presenti nella regione. Per raggiungere il suo scopo, si rivolse in cerca di aiuto al principe di Polock e ai lituani. Il suo piano non riusc\u00ec e i tedeschi riuscirono nell'intento di sottomettere i livoni. Con l'aiuto di Kaupo, prima a Turaida e poi nei pressi del fiume Daugava gli autoctoni furono sconfitti. L'ausilio promesso da Polock arriv\u00f2 solo in ritardo. Gli anziani livoni incatenati furono gettati nelle segrete del castello di Riga e Ako, istigatore principale della rivolta, fu inviato al cospetto del vescovo Alberto di Riga. La regione della Livonia sub\u00ec per vendetta saccheggi, i villaggi furono bruciati, i raccolti e i campi coltivati distrutti; gli abitanti si nascosero nelle foreste e quelli che non riuscirono a fuggire persero la vita."}
{"id": "9155800", "revid": "436907", "url": "https://it.wikipedia.org/wiki?curid=9155800", "title": "Midnight, the Stars and You", "text": "Midnight, the Stars and You \u00e8 una popolare canzone foxtrot statunitense scritta da Harry M. Woods, Jimmy Campbell e Reg Connelly e pubblicata nel 1934.\nLa registrazione pi\u00f9 famosa fu eseguita nel 1934 da Ray Noble e dalla sua orchestra con Al Bowlly non accreditato alla voce. Il brano, una ballata foxtrot, viene considerato come uno sforzo vocale \"eccezionale\" di Bowlly.\nAltre versioni di questa canzone sono di Hal Kemp e della sua orchestra, e di Roy Fox e della sua band, entrambe registrate nel 1934.\nUtilizzo nel cinema e in altri media.\nLa versione di Bowlly \u00e8 stata usata due volte nel classico film horror di Stanley Kubrick del 1980 Shining; una prima volta nella scena della Gold Room (sala da ballo), e una seconda durante la chiusura del film mentre la telecamera si stringe sul protagonista in una fotografia dell'inizio del 20\u00b0 secolo, prima dei titoli di coda.\nLa popolarit\u00e0 di questo film ha associato questa versione della canzone a un senso di disagio o minaccia imminente nel cinema e in altri media. Questi includono:"}
{"id": "9155801", "revid": "439868", "url": "https://it.wikipedia.org/wiki?curid=9155801", "title": "Arak (disambigua)", "text": ""}
{"id": "9155804", "revid": "1486495", "url": "https://it.wikipedia.org/wiki?curid=9155804", "title": "Episodi di Whatever Happened to... Robot Jones? (prima stagione)", "text": "La prima stagione della serie animata Whatever Happened to... Robot Jones?, composta da 6 episodi, \u00e8 stata trasmessa negli Stati Uniti, da Cartoon Network, dal 19 luglio al 13 settembre 2002.\n\"P.U. To P.E.\".\nTrama.\nRobot Jones teme di doversi fare la doccia durante la lezione di ginnastica poich\u00e9 pensa che si arrugginir\u00e0.\n\"Vacuum Friend\".\nTrama.\nPensando che umani e robot non possono essere amici, Robot Jones fa amicizia con un aspirapolvere.\n\"Cube Wars\".\nTrama.\nTutti diventano ossessionati dalla risoluzione del loro Wonder Cubes, tuttavia la mente superiore di Robot Jones gli permette di risolverlo quasi istantaneamente. Gli Yogman decidono quindi di sabotare il suo cubo e questo inizia a non funzionare correttamente.\n\"Sickness\".\nTrama.\nGli Yogman fanno uno scherzo a Robot Jones inserendo un floppy disk pieno di virus nella sua unit\u00e0 a disco, portandolo ad ammalarsi gravemente.\n\"Parents\".\nTrama.\nRobot Jones deve portare i suoi genitori alla serata genitore-insegnante della scuola media. Quando i suoi genitori lo mettono in imbarazzo, Robot Jones tenta di ignorarli tuttavia fallisce nel tentativo.\n\"Embarrassment\".\nTrama.\nRobot Jones vuole invitare Shannon all'Harvest Dance, tuttavia il suo nervosismo causa un malfunzionamento del suo scarico ogni volta che si avvicina a lei.\n\"Politics\".\nTrama.\nRobot Jones si candida a presidente del consiglio studentesco.\n\"Growth Spurts\".\nTrama.\nRobot Jones si modifica in modo tale da essere abbastanza alto da essere accettato nella squadra di basket.\n\"Electric Boogaloo\".\nTrama.\nLenny e Denny Yogman cercano di ingannare Robot Jones facendogli credere di essere suo amico in modo da potergli rubare il cervello.\n\"The Groovesicle\".\nTrama.\nRobot Jones e Socks guardano un episodio di \"The Groovesicle\", una serie televisiva di video musicali con l'esibizione di una band chiamata The Lavender Fudge Experience.\n\"Jealousy\".\nTrama.\nRobot Jones prova gelosia nei confronti di un androide di nome Finkman, che riesce a far innamorare Shannon (cos\u00ec come il resto della scuola).\n\"Scantron Love\".\nTrama.\nRobot fa amicizia con la macchina Scantron della scuola per cercare di ottenere le risposte per i suoi test di storia, presto distribuendo le risposte al resto della classe."}
{"id": "9155806", "revid": "709565", "url": "https://it.wikipedia.org/wiki?curid=9155806", "title": "Episodi di Whatever Happened to... Robot Jones? (seconda stagione)", "text": "La seconda stagione della serie animata Whatever Happened to... Robot Jones?, composta da 7 episodi, \u00e8 stata trasmessa negli Stati Uniti, da Cartoon Network, dal 3 ottobre al 14 novembre 2003."}
{"id": "9155811", "revid": "290023", "url": "https://it.wikipedia.org/wiki?curid=9155811", "title": "Nuraghe Traversa", "text": "Il \"nuraghe\" Nuraghe Traversa \u00e8 ubicato in territorio di Siligo, in localit\u00e0 sa Marghinedda, su una collinetta da cui, sia a sud che a nord, si pu\u00f2 contrallare la valle sottostante.\nDescrizione.\nSi tratta di un \"protonuraghe\" dove vi \u00e8 un unico corridoio che attraversa la massa muraria in senso longitudinale, rispetto all'ingresso. Il paramento murario \u00e8 in opera poligonale."}
{"id": "9155813", "revid": "1318658", "url": "https://it.wikipedia.org/wiki?curid=9155813", "title": "Battaglia dei due fiumi", "text": "La battaglia dei due fiumi fu uno scontro militare avvenuto nell'anno 671 tra Pitti e Northumbriani.\nEsso segn\u00f2 la fine della riunione pitica all'inizio del regno di Egfrido, con una decisiva vittoria da parte dei Northumbriani. L'attestazione di questa battaglia \u00e8 limitato al racconto di Stefano di Ripon della \"Vita Sancti Wilfrithi\".\nAntefatto.\nNel corso del VII secolo, i Northumbriani gradualmente estesero i loro territori verso nord. Gli Annali di Tigernach ricordano un assedio di \"Etain\" nel 638, che vennero interpretati come la conquista della Northumbria di Eidyn (Edimburgo) nel corso del regno di Osvaldo di Northumbria, rimarcando cos\u00ec l'annessione dei territori di Gododdin a sud del fiume Forth.\nA nord del Forth, i Pitti componevano all'epoca il regno di Fortriu a nord del Mounth ed una \"zona pitica\" a sud. Evidenze storiche ed archeologiche confermano per\u00f2 effettivamente la tesi del soggiogamento dei Pitti da parte dei Northumbriani durante il regno di Osvaldo e anche Beda il Venerabile raccolse tale tesi due secoli dopo, e tale soggiogamento continu\u00f2 sotto il regno del suo successore, Oswiu.\nEgfrido succedette a Oswiu come re di Northumbria nel 670. Il regno di Egfrido si dice essere stato debole al momento della sua ascesa al trono. Nel 671, giunse notizia a Egfrido che i Pitti, sotto il comando del re Drest VI dei Pitti, stavano preparandosi a prendere l'egemonia della Northumbria.\nResoconto della battaglia.\nLa descrizione della battaglia \u00e8 limitata quasi interamente al resoconto che ce ne fa Stefano di Ripon nellal sua \"Vita Sancti Wilfrithi\". Secondo tale racconto, Egfrido venne a sapere della volont\u00e0 dei Pitti di detronizzare la sovranit\u00e0 dei northumbriani ed assembl\u00f2 in tutta fretta diversi cavalieri. Fece quindi rottaverso nord, aiutato dal suo vicer\u00e9 Beornh\u00e6th, che lo storico James Fraser suggerisce potesse essere \"de facto\" il governatore del regno pitico di Niuduera a sud, con capitale l'odierna Fife.\nIl luogo esatto della battaglia non \u00e8 stato riportato. Secondo Fraser il luogo dello scontro potrebbe essere stato Moncreiffe Island, presso Perth.\nNel racconto \"Vita Sancti Wilfrithi\", la cavalleria di Egfrido venne colta di sorpresa dall'esercito pitico che si presentava di molto superiore. Ad ogni modo, i northumbriani riuscirono a prevalere, con le perdite dei Pitti ce arrivarono a riempire \"i corsi dei due fiumi\" che scorrevano nell'area, permettendo alla cavalleria northumbriana di inseguire i sopravvissuti dei Pitti \"senza bagnarsi i piedi\".\nIn quanto opera agiografica, la \"Vita Sancti Wilfrithi\" non \u00e8 la fonte storica ideale come la \"Historia Ecclesiastica\" di Beda il Venerabile, ma sono le uniche fonti reperibili sull'argomento. Vari dettagli del racconto di Stefano di Ripon sulla battaglia sono stati volutamente esagerati, esaltando la vittoria di Egfrido come un punto focale della storia scozzese.\nConseguenze.\nStefano di Ripon riporta che, a seguito della battaglia, i Pitti vennero ridotti in schiavit\u00f9 e vennero aggiogati per i successivi 14 anni. Gli Annali irlandesi dell'Ulster e di Tigernach riportano di un certo \"Drost\" detronizzato nel 671. Si presume che questo Drost sia stato effettivamente il re dei Pitti deposto e rimpiazzato con Bridei mac Bili come diretto risultato del fallimento della ribellione pitica.\nBridei venne poi sconfitto e ucciso da Egfrido nella battaglia di Dun Nechtain del 685."}
{"id": "9155816", "revid": "944090", "url": "https://it.wikipedia.org/wiki?curid=9155816", "title": "Referendum sull'indipendenza della Lettonia del 1991", "text": "Il referendum sull'indipendenza della Lettonia si svolse il 3 marzo 1991, contemporaneamente ad un analogo referendum sull'indipendenza dell'Estonia. Conosciuto come \"Indagine popolare sull'indipendenza della Repubblica di Lettonia\", agli elettori \u00e8 stato chiesto \"sei favorevole a una Repubblica di Lettonia democratica e indipendente\". \u00c8 stato approvato dal 74,9% dei votanti, con un'affluenza dell'87,6%. Anche i civili della Repubblica lettone registrati nelle unit\u00e0 dell'esercito sovietico avevano il diritto di votare in questo sondaggio. \nL'indipendenza della Lettonia \u00e8 stata infine ripristinata il 21 agosto 1991, dopo il fallito tentativo di colpo di stato del Comitato di emergenza statale a Mosca.\nContesto.\nDopo l'occupazione della Lettonia avvenuta il 5 agosto 1940, l'Unione Dovietica incluse il suo territorio come unit\u00e0 amministrativa chiamata Repubblica Socialista Sovietica Lettone, alcune delle quali mai riconosciute come stato e soggetto di diritto internazionale. Durante la Conferenza di Teheran del 1\u00b0 dicembre 1943, il presidente degli Stati Uniti Franklin Roosevelt propose un plebiscito per accertare la volont\u00e0 dei popoli degli stati baltici di aderire all'URSS. Anche se Stalin accett\u00f2 di tenere una votazione in un futuro incerto, durante la guerra fredda non si svolse alcun referendum.\nNell'aprile 1990 l'URSS concesse alle singole repubbliche di recedere dall'Unione tenendo due referendum consecutivi; nello stesso anno il ruolo guida del Partito Comunista fu escluso dalla costituzione dell'URSS.\nIl 4 maggio 1990, il neoeletto Soviet Supremo della RSS Lettone adott\u00f2 la Dichiarazione sul ripristino dell'indipendenza della Repubblica di Lettonia; allo stesso tempo, fu convocato il Congresso dei cittadini della Repubblica di Lettonia, alle cui elezioni, a differenza delle elezioni del Consiglio supremo, hanno partecipato solo le persone che erano cittadini della Lettonia prima della sua adesione all'URSS e i loro discendenti. \nDal 13 al 27 gennaio 1991, a Riga e in altre citt\u00e0 lettoni furono organizzate misure di protezione contro le forze armate sovietiche con un ampio coinvolgimento di civili, noto come il \"periodo delle barricate\". In risposta a questi e altri eventi simili, il governo dell'URSS decise nel gennaio 1991 di tenere un referendum sulla conservazione dell'URSS il 17 marzo 1991. I governi delle repubbliche baltiche, che avevano dichiarato la propria sovranit\u00e0 all'inizio degli anni 1990, decisero di indire referendum indipendenti, superando cos\u00ec l'evento. "}
{"id": "9155843", "revid": "86599", "url": "https://it.wikipedia.org/wiki?curid=9155843", "title": "Rima Louville", "text": "La Rima Louville \u00e8 una struttura geologica della superficie della Luna."}
{"id": "9155847", "revid": "599013", "url": "https://it.wikipedia.org/wiki?curid=9155847", "title": "Mario Rodr\u00edguez Ruiz", "text": "Caratteristiche tecniche.\n\u00c8 un esterno offensivo, capace di giocare sia a sinistra che a destra.\nCarriera.\nIl 15 settembre 2020 viene acquistato a titolo definitivo dalla squadra polacca del .\nStatistiche.\nPresenze e reti nei club.\n\"Statistiche aggiornate al 1\u00ba febbraio 2022.\""}
{"id": "9155849", "revid": "125972354", "url": "https://it.wikipedia.org/wiki?curid=9155849", "title": "Cleopatra (Gauthier)", "text": "Cleopatra (\"Cl\u00e9op\u00e2tre\") \u00e8 una scultura in gesso e ocra dello scultore francese Charles Gauthier, realizzata nel 1880. L'opera oggi \u00e8 conservata al museo di belle arti di Lilla, in Francia.\nStoria.\n\"Cleopatra\" venne acquistata dallo stato francese dopo essere stata esposta al Salon del 1880 e venne spedita all'ambisciata di Tunisi, per poi essere trasferita nel museo lillese nel 1886.\nL'opera venne attribuita per molto tempo allo scultore francese Albert Darcq, originario di Lilla, fino al 2009, quando con la pulizia e il restauro venne scoperta la firma di Gauthier. Tale restauro \u00e8 stato possibile grazie al contributo della societ\u00e0 francese Eaux du Nord.\nDescrizione.\nLa scultura raffigura Cleopatra VII, l'ultima regina d'Egitto, mentre si suicida facendosi mordere da un aspide. La regina \u00e8 sdraiata sul proprio letto e poggia la mano sinistra sul cuscino, mentre poggia l'altra sul proprio petto scoperto. Cleopatra ha sul volto un'espressione di abbandono e tiene gli occhi chiusi. La regina \u00e8 raffigurata sia come potente che sensuale, a testimonianza della sua grandezza. L'aspide si trova ai piedi della donna e striscia via. Alla base della statua sono presenti dei geroglifici e la firma di Charles Gauthier, che ha permesso l'identificazione dell'opera. "}
{"id": "9155853", "revid": "713168", "url": "https://it.wikipedia.org/wiki?curid=9155853", "title": "Marchese di Castel Rodrigo", "text": ""}
{"id": "9155855", "revid": "22475", "url": "https://it.wikipedia.org/wiki?curid=9155855", "title": "Battaglia di Alnwick (1093)", "text": "La battaglia di Alnwick del 1093, detta anche prima battaglia di Alnwick, \u00e8 uno dei due scontri che interessarono la citt\u00e0 di Alnwick, nel Northumberland, in Inghilterra, nell'ambito delle guerre anglo-scozzesi medievali. Nello scontro, che si svolse il 13 novembre 1093, Malcolm III di Scozia, poi noto come Malcolm Canmore, rimase ucciso assieme a suo figlio Edoardo dall'armata di cavalieri guidati dall'inglese Robert de Mowbray.\nAntefatto.\nQuando Guglielmo II d'Inghilterra sal\u00ec al potere, il controllo della Northumbria settentrionale era ancora una questione aperta. Guglielmo rettific\u00f2 questa situazione nominando dei baroni forti al confine per controllare il confine ed impedire incursioni scozzesi. Sembra che Malcolm Canmore avesse delle ambizioni riguardo alla Cumbria ed alla Northumbria, e nel maggio del 1091 invase la Northumbria assediando Durham. Guglielmo d'Inghilterra venne costretto a guidare un grande esercito a nord per fronteggiare questa minaccia. Avanz\u00f2 in Scozia con Malcolm che si ritirava di fronte al suo esercito. Venne infine negoziata una tregua e Guglielmo si ritir\u00f2.\nL'anno successivo Guglielmo rafforz\u00f2 la sua posizione nella Cumbria per impedire la possibilit\u00e0 di una nuova invasione scozzese in loco.\nGli eventi precisi che portarono alla nuova invasione degli scozzesi non sono noti, ma nel novembre del 1093, Malcolm guid\u00f2 un esercito in Northumbria ed inizi\u00f2 ad assediare Alnwick.\nLa battaglia.\nIn quel tempo Robert de Mowbray era conte di Northumbria, dopo essere stato perdonato dal re per aver preso parte alla ribellione del 1088 contro Guglielmo II. Egli divenne anche governatore del castello di Bamburgh, una fortezza posta lungo la costa northumbriana. Mowbray non disponeva di forze sufficienti a sua disposizione per opporsi all'esercito scozzese in campo aperto. Ad ogni modo cerc\u00f2 di salvare la citt\u00e0 di Alnwick che era assediata dal nemico. Giunse con delle forze il 13 novembre e colse l'armata scozzese di sorpresa.\nSia Malcolm Canmore che suo figlio Edoardo rimasero uccisi nel combattimento. Con la morte del sovrano scozzese, l'esercito rimase senza il proprio capo e decise pertanto di ritornare in Scozia. Il corpo di Malcolm e di suo figlio vennero sepolti nel priorato di Tynemouth. Non si sa con certezza se il corpo del re di Scozia sia stato poi sepolto nuovamente nell'abbazia di Dunfermline.\nConseguenze.\nLa morte di Malcolm venne seguita poco dopo da quella della moglie, Margherita. La morte del sovrano e del suo erede apr\u00ec una disputa sulla successione al trono tra i figli di Malcom e suo fratello minore, Donald Bane. Quest'ultimo divenne sovrano si apr\u00ec una guerra civile per detronizzarlo. La mancanza di un re forte in Scozia apr\u00ec nuove prospettive al re d'Inghilterra.\nRobert de Mowbray, che pure aveva sconfitto Malcolm, successivamente entr\u00f2 in una congiura di baroni contro Guglielmo II nel 1095, e, col fallimento di questa, venne privato dei suoi possedimenti ed imprigionato a vita.\nInizialmente sul luogo dello scontro venne posto un monumento di rozza fattura, sostituito nel 1774 da quella che divenne nota come \"Croce di Malcolm\", fatta erigere dalla duchessa di Northumberland per commemorare il luogo esatto dove la tradizione voleva fosse morto il sovrano scozzese."}
{"id": "9155861", "revid": "697352", "url": "https://it.wikipedia.org/wiki?curid=9155861", "title": "Cuevas", "text": ""}
{"id": "9155864", "revid": "300067", "url": "https://it.wikipedia.org/wiki?curid=9155864", "title": "Ilari Seppala", "text": ""}
{"id": "9155866", "revid": "125418772", "url": "https://it.wikipedia.org/wiki?curid=9155866", "title": "Christus patiens (Pseudo-Gregorio Nazianzeno)", "text": "Con il titolo di Christus patiens (latino per \"Cristo sofferente\", o pi\u00f9 comunemente \"la Passione di Cristo\"; ) si indica una tragedia in lingua greca, di autore ignoto ma tradizionalmente attribuita a Gregorio di Nazianzo, di argomento cristiano, incentrata sulla Passione di Ges\u00f9 Cristo. Il titolo, arbitrario, le \u00e8 stato assegnato dall'editore principe dell'opera, Antonio Blado (Roma 1542), e non ha alcun riscontro nella tradizione manoscritta (che non data prima del secolo XIII).\nComposta di circa 2600 versi, la maggior parte di essi sono citazioni dalle tragedie di Euripide; il \"Christus patiens\" \u00e8, pertanto, un centone, similmente, per esempio, ai centoni omerici (ma di argomento cristiano) composti dall'imperatrice Elia Eudocia. La data esatta di composizione \u00e8 ignota: Silvio Giuseppe Mercati la attribuiva al secolo XI-XII, ma ricerche pi\u00f9 recenti hanno aperto all'ipotesi che l'opera possa essere stata composta prima del X secolo; la tendenza moderna, in ogni caso, \u00e8 quella di accettare la paternit\u00e0 gregoriana dell'opera, pur con qualche cautela."}
{"id": "9155871", "revid": "729019", "url": "https://it.wikipedia.org/wiki?curid=9155871", "title": "Battaglia di Clitheroe", "text": "La battaglia di Clitheroe, fu uno scontro combattuto tra le forze scozzesi e quelle inglesi il 10 giugno 1138 durante il periodo dell'Anarchia. La battaglia venne combattuta a Clitheroe, nel lato sud delle Bowland Fells, nel Lancashire, in Inghilterra.\nAntefatto.\nNel corso della guerra civile in Inghilterra nota come l'Anarchia, re Davide I di Scozia scelse di schierarsi con sua nipote, Matilda. Parallelamente, Davide stava cercando di assorbire il Northumberland nei territori del regno di Scozia. Per questo fine Davide guid\u00f2 l'esercito scozzese nel Northumberland all'inizio del 1138, evitando accuratamente di scontrarsi con le forze di re Stefano d'Inghilterra sino a quando quest'ultimo venne costretto a ritirarsi a sud. Davide pot\u00e9 cos\u00ec riprendere la sua invasione, attraversando il Northumberland il 15 aprile e ponendo assedio al castello di Norham.\nFu in questo stesso periodo che William fitz Duncan, venne posto a capo delle forze scozzesi col compito di razziare le terre di Craven e Clitheroe.\nLa battaglia.\nPoco si sa della battaglia stessa. Ci\u00f2 che si sa \u00e8 che le forze scozzesi guidate da William fitz Duncan incontr\u00f2 un'armata pesante inglese presso il fiume Ribble il 10 giugno. Si dice anche che l'esercito scozzese si distinse nello scontro. Gli scozzesi, pur armati in maniera pi\u00f9 leggera degli inglesi, combattevano con una ferocia inaudita contro il nemico.\nLa battaglia divenne una vittoria schiacciante dell'esercito scozzese sugli inglesi e le fonti storiche inglesi riportarono come il fiume Ribble fosse divenuto rosso del sangue dei caduti.\nConseguenze.\nDopo la battaglia di Clitheroe l'esercito scozzese si diede a razziare le terre inglesi, uccidendo e schiavizzando la popolazione locale.\nSuccessivamente, William fitz Duncan ed i suoi uomini rientrarono a far parte dell'esercito scozzese e con esso combatterono la battaglia dello Stendardo, presso Northallerton, il 22 agosto di quello stesso anno, che segn\u00f2 una vittoria degli inglesi."}
{"id": "9155872", "revid": "12109", "url": "https://it.wikipedia.org/wiki?curid=9155872", "title": "Addetti scientifici", "text": ""}
{"id": "9155880", "revid": "287204", "url": "https://it.wikipedia.org/wiki?curid=9155880", "title": "Sinagoga Ari", "text": "La sinagoga Ari () si trova nel quartiere ebraico della Citt\u00e0 Vecchia di Gerusalemme. \u00c8 situata al piano terra di un edificio che ospita anche la sinagoga Ohr ha-Chaim e l'Old Yishuv Court Museum. Prende il nome dal rabbino Yitzhak Luria (1534\u20131572), noto come Ari (in ebraico: \u05d0\u05b2\u05e8\u05b4\u05d9\u200e: Il leone) che fu un grande cabalista e fond\u00f2 una nuova scuola di pensiero, conosciuta come \"Sistema dell'Ari\" o \"Cabala lurianica\".\nStoria.\nSecondo la tradizione, nell'edificio che ospita la sinagoga, nacque nel 1534 il rabbino Luria. La sua camera divenne una sinagoga sefardita. In quegli anni, la legge ottomana proibiva agli ebrei di erigere nuove sinagoghe. Ci\u00f2 costrinse i fedeli ad utilizzare luoghi di culto poco appariscenti che, come la sinagoga Ari, erano situati all'interno di abitazioni. Durante i moti del 1936 la sinagoga fu saccheggiata e bruciata e rimase in disuso fino al 1967, anno in cui fu ristrutturata."}
{"id": "9155891", "revid": "2519", "url": "https://it.wikipedia.org/wiki?curid=9155891", "title": "Distretto di Afigya-Sekyere", "text": ""}
{"id": "9155893", "revid": "2178917", "url": "https://it.wikipedia.org/wiki?curid=9155893", "title": "Volo Continental Airlines 12", "text": "Il 1\u00b0 luglio 1965 il volo Continental Airlines 12 usc\u00ec di pista mentre tentava di atterrare all'Aeroporto Municipale di Kansas City. Nessuno rimase ucciso o ferito gravemente, ma l'incidente port\u00f2 a varie discussioni sulla sicurezza della pista a Kansas City, portando alla costruzione di un nuovo aeroporto, l'aeroporto internazionale di Kansas City, aperto nel 1972. Da qui in poi part\u00ec anche la diffusione della scanalatura della pista, il che migliora la frenata in condizioni di atterraggio bagnato.\nil volo.\nIl volo Continental Airlines 12 era un volo passeggeri interno partito dall'aeroporto internazionale di Los Angeles e diretto all'aeroporto internazionale di Chicago-O'Hare, con scalo intermedio a Kansas City. Il 1 luglio 1965 era operato da un Boeing 707 quadrimotore a fusoliera stretta (codice di registrazione N70773).\nL'incidente.\nDopo un volo di routine, l'aereo si stava avvicinando al sistema di atterraggio strumentale per la pista 18. C'erano forti piogge e visibilit\u00e0 ridotta all'aeroporto. Il vento era stato segnalato da Est-Nordest a 7 nodi. Nella maggior parte degli aeroporti questo normalmente significa che l'avvicinamento doveva avvenire dall'altra parte, sulla pista 36. Quality Hill, nel centro di Kansas City, si affaccia sull'aeroporto da questa direzione. \u00c8 cos\u00ec vicino alla fine della pista che gli aerei devono aggirarla per atterrare in sicurezza con il bel tempo. Questo ostacolo imped\u00ec l'installazione di un sistema di atterraggio strumentale su questa pista. Normalmente \u00e8 considerato sicuro atterrare nella direzione opposta in queste condizioni, ma sarebbero atterrati con un leggero vento in coda.\nIl volo 12 atterr\u00f2 sotto una pioggia battente alle 5:29 AM, a circa piedi () dopo l'inizio della pista 18. Gli spoiler, gli inversori di spinta e i freni si attivarono, ma non rallentarono l'aereo per colpa della pista bagnata. Rendendosi conto che l'aereo non poteva fermarsi prima della fine della pista, il comandante cerc\u00f2 deliberatamente di far oscillare l'aereo a sinistra in modo che l'ala destra subisse l'urto iniziale dell'impatto. Usando il timone sinistro e dando pi\u00f9 potenza ai motori n. 3 e 4 (sul lato destro), l'aereo vir\u00f2 di 35 gradi a sinistra, ma continu\u00f2 a scivolare lungo la pista, sfrecciando ancora a 40 nodi () quando usc\u00ec di pista. L'ala destra impatt\u00f2 sul terreno esplodendo mentre l'aereo vi rotolava sopra, fermandosi in tre tronconi sulla strada perimetrale tra il tumulo e l'argine del fiume. L'aereo era danneggiato in modo irreparabile, rendendo l'incidente la 14a perdita di un Boeing 707. Cinque persone (tra cui tre passeggeri e due membri dell'equipaggio) riportarono delle ferite lievi.\nL'indagine.\nIl Civil Aeronautics Board (CAB) si occup\u00f2 delle necessarie indagini. Determin\u00f2 che al volo 12 non erano state fornite informazioni meteorologiche adeguate dal controllore di avvicinamento di Kansas City o dal personale della compagnia che avrebbero potuto utilizzare per determinare se fosse possibile un atterraggio sicuro. Di conseguenza, l'equipaggio di condotta non aveva motivo di aspettarsi difficolt\u00e0 durante l'atterraggio. Il CAB stabil\u00ec anche che il punto in cui il volo 12 era atterrato ( piedi () oltre l'inizio della pista) era all'interno dell'area di atterraggio ILS designata.\nDopo aver determinato che l'aereo era atterrato per la prima volta a piedi () lungo la pista di piedi (), il CAB verific\u00f2 se fosse possibile per il Boeing fermarsi nei restanti piedi (). Esistevano prove sufficienti per ritenere che l'aquaplaning si era verificato per colpa dell'accumulo di acqua sulla pista Sulla base delle informazioni fornite dalla Boeing sulle prestazioni di frenata del 707, del contributo di un esperto tecnico della NASA e delle interviste ai testimoni, il CAB stabil\u00ec che in base alle condizioni d'atterraggio in quel momento non era possibile fermarsi con la distanza rimanente.\nNel giugno 1966 il CAB pubblic\u00f2 il suo rapporto finale, concludendo che \"la probabile causa di questo incidente \u00e8 stato l'aquaplaning delle ruote del carrello d'atterraggio che preclusero l'efficacia della frenata\"\nConseguenze.\nSebbene non ci siano state vittime nell'incidente, venne evidenziata una serie di carenze con le operazioni degli aerei a reazione all'aeroporto municipale di Kansas City. A piedi (), la pista 18-36 era lunga a malapena per i Boeing 707. L'aeroporto non poteva essere ampliato, poich\u00e9 era circondato su tre lati dal fiume Missouri e da uno scalo ferroviario sul lato est. I piloti rivolsero alle autorit\u00e0 a Kansas City la richiesta di risolvere questo problema dopo l'incidente del volo 12.\nLa scanalatura della pista era uno sviluppo nuovo di zecca al momento del volo 12. I funzionari dell'aeroporto di Kansas City hanno scanalarono l'aeroporto, il aveva migliorato molto le condizioni di frenata. La Federal Aviation Administration implement\u00f2 un programma per istituire la scanalatura della pista in modo pi\u00f9 ampio e nel 1969 la FAA la diffuse in quattro aeroporti: l'aeroporto municipale di Atlanta, l'aeroporto di Chicago Midway, l'aeroporto John F. Kennedy e l'aeroporto nazionale di Washington. Tuttavia i piloti commerciali continuarono a considerare l'aeroporto non sicuro anche dopo che era stato smantellato. Nel settembre 1969 l'Airline Pilots Association (ALPA) pubblic\u00f2 un sondaggio tra i membri che dichiar\u00f2 l'aeroporto municipale di Kansas City come uno dei 10 aeroporti pi\u00f9 pericolosi d'America. Le condizioni della pista all'aeroporto e l'incidente del volo 12 sono state elencate da ALPA come ragioni specifiche per includere Kansas City nella loro lista dei 10 aeroporti peggiori.\nUn nuovo aeroporto, l'aeroporto internazionale di Kansas City, \u00e8 stato costruito per fornire un miglior servizio aereo commerciale alla citt\u00e0. Il nuovo aeroporto aveva due piste, una di piedi () e l'altra di piedi (), offrendo un maggior margine di sicurezza per i jet commerciali come il Boeing 707. Nel 1972 le operazioni delle compagnie aeree commerciali furono spostate al nuovo aeroporto.\nContinental Airlines continu\u00f2 ad utilizzare il numero 12 sulla rotta che andava da Honolulu a Los Angeles. Dopo la sua acquisizione da parte di United Airlines, il numero del volo \u00e8 stato mantenuto per la rotta LAX-HNL, ma ora viene utilizzato su una rotta IAH-LGA.\nA partire dal 2007, le piste 18 e 36 sono conosciute come piste 1 e 19. Kansas City non ha osservato l'ora legale fino al 1967."}
{"id": "9155894", "revid": "1855146", "url": "https://it.wikipedia.org/wiki?curid=9155894", "title": "Teatro romano di Gubbio", "text": ""}
{"id": "9155895", "revid": "2009138", "url": "https://it.wikipedia.org/wiki?curid=9155895", "title": "Classic Loire Atlantique 2021", "text": "La Classic Loire Atlantique 2021, ventunesima edizione della corsa, valida come evento dell'UCI Europe Tour 2021 categoria 1.1 e come tredicesimo evento della Coppa di Francia 2021, si svolse il 2 ottobre 2021 su un percorso di 182,8\u00a0km, con partenza e arrivo a La Haie-Fouassi\u00e8re, in Francia. La vittoria fu appannaggio del francese Alan Riou, il quale complet\u00f2 il percorso in 4h29'30\", alla media di 40,698\u00a0km/h, precedendo i connazionali Valentin Madouas e Dorian Godon.\nSul traguardo di La Haie-Fouassi\u00e8re 35 ciclisti, su 134 partenti, portarono a termine la competizione."}
{"id": "9155897", "revid": "2519", "url": "https://it.wikipedia.org/wiki?curid=9155897", "title": "Distretto di Sekyere Ovest", "text": ""}
{"id": "9155901", "revid": "22475", "url": "https://it.wikipedia.org/wiki?curid=9155901", "title": "Battaglia di Alnwick (1174)", "text": "La battaglia di Alnwick del 1174, detta anche seconda battaglia di Alnwick, fu uno scontro che si svolse il 13 luglio 1174 tra le truppe di Guglielmo I di Scozia e quelle del re d'Inghilterra. Il re scozzese venne catturato dalle forze inglesi guidate da Ranulf de Glanvill.\nAntefatto.\nGuglielmo di Scozia aveva ereditato il titolo di conte di Northumbria nel 1152. Ad ogni modo, aveva dovuto rinunciare a tale titolo in favore di re Enrico II d'Inghilterra nel 1157 e cerc\u00f2 di recuperare i territori perduti per la maggior parte del suo regno.\nNel 1173, mentre Enrico II era occupato a combattere contro i suoi figli nella rivolta del 1173\u20131174, Guglielmo di Scozia vide l'opportunit\u00e0 di riconquistare ci\u00f2 che a sua detta gli era dovuto e invase la Northumbria. Avanz\u00f2 su Newcastle ma dovette riconoscere che il castello locale era troppo possente e non gli consentiva di prendere il controllo della citt\u00e0. Attacc\u00f2 quindi il castello di Prudhoe ma anche in questo caso le difese erano troppo forti per lui e per i suoi uomini. Tutt'altro che intenzionato a perseguire lunghi assedi, Guglielmo decise di fare ritorno in Scozia.\nNel 1174, il re di Scozia prov\u00f2 nuovamente ad invadere la Northumbria con un esercito ancora pi\u00f9 grande che includeva questa volta un contingente di mercenari fiamminghi. L'esercito disponeva secondo le cronache di 80.000 uomini ma questa \u00e8 certamente un'esagerazione. Questa volta, ad ogni modo, evit\u00f2 Newcastle ma attacc\u00f2 nuovamente il castello di Prudhoe. Il castello era per\u00f2 stato rafforzato rispetto all'anno precedente e dopo tre giorni d'assedio, Guglielmo dovette spostarsi pi\u00f9 a nord per assediare Alnwick. Guglielmo divise il suo esercito in tre colonne e una di queste, al comando di Duncan, conte di Fife, attacc\u00f2 Warkworth ed incendi\u00f2 la chiesa locale di San Lorenzo con all'interno diversi rifugiati.\nLa battaglia.\nGuglielmo fece il fatale errore di permettere al suo esercito di disperdersi, anzich\u00e9 concentrarsi attorno alla sua base di Alnwick. La notte dell'11 luglio, un gruppo di circa 400 cavalieri, guidati da Ranulf de Glanvill, usc\u00ec da Newcastle e fece rotta verso Alnwick. Questa piccola forza conteneva in realt\u00e0 diversi cavalieri di lungo corso. Questi raggiunsero Alnwick poco dopo il tramonto ma si persero in una pesante nebbia che scese sulle campagne locali. Qui trovarono per\u00f2 l'accampamento di Guglielmo, dove il re scozzese era protetto solo dalla propria guardia del corpo che comprendeva sessanta uomini in tutto. Al suono dell'allarme, Guglielmo usc\u00ec dalla sua tenda e si prepar\u00f2 alla lotta. L'esercito inglese caric\u00f2 e il re scozzese con la sua guardia risposero. Il cavallo di Guglielmo gli venne ucciso sotto la sella e lui fin\u00ec prigioniero degli inglesi. Quanti lo seguivano vennero uccisi o si arresero al nemico.\nConseguenze.\nGuglielmo venne portato al castello di Newcastle come prigioniero. Il suo esercito si trov\u00f2 senza capo e torn\u00f2 in Scozia. Guglielmo venne infine trasferito a Falaise, in Normandia, per maggiore sicurezza dal momento che si riteneva che i suoi uomini potessero volerlo liberare. Mentre il re scozzese si trovava in quest'ultima prigione, Enrico d'Inghilterra invi\u00f2 un esercito ad occupare parte della Scozia e cinque dei suoi pi\u00f9 potenti castelli: Roxburgh, Berwick, Jedburgh, Edimburgo e Stirling.\nPer ottenere la libert\u00e0, Guglielmo venne costretto a firmare il trattato di Falaise secondo il quale egli si sarebbe sottomesso al re inglese ed avrebbe accettato l'occupazione dei suoi castelli da parte dei soldati inglesi, a spese degli scozzesi. Quando Guglielmo venne rilasciato, si riport\u00f2 in Scozia passando per Newcastle e venne assaltato dalla folla."}
{"id": "9155905", "revid": "1008732", "url": "https://it.wikipedia.org/wiki?curid=9155905", "title": "Missione spaziale Lucy", "text": ""}
{"id": "9155909", "revid": "1855146", "url": "https://it.wikipedia.org/wiki?curid=9155909", "title": "Anfiteatro romano di Susa", "text": ""}
{"id": "9155911", "revid": "344503", "url": "https://it.wikipedia.org/wiki?curid=9155911", "title": "Gotham Independent Film Awards 2021", "text": "La cerimonia di premiazione della 31\u00aa edizione dei Gotham Independent Film Awards ha avuto luogo il 29 novembre 2021. Le candidature sono state annunciate il 21 ottobre 2021.\nA partire da questa edizione, i premi per il \"miglior attore\" e la \"migliore attrice\" saranno sostituiti da due nuove categorie di premi con genere neutrale: \"miglior interpretazione protagonista\" e \"miglior interpretazione non protagonista\". Inoltre, verr\u00e0 aggiunta una categoria di premio con genere neutrale per la recitazione in una serie: \"miglior interpretazione in una nuova serie\". Per queste tre nuove categorie ci saranno fino a dieci nominati invece dei soliti cinque. Oltre a queste modifiche alle categorie di recitazione, per questa cerimonia verr\u00e0 creato il premio per la \"miglior serie non-fiction rivelazione\".\nVincitori e candidati.\nI vincitori sono indicati in grassetto, a seguito i candidati."}
{"id": "9155914", "revid": "547034", "url": "https://it.wikipedia.org/wiki?curid=9155914", "title": "Andrew Harmon Cozzens", "text": "Biografia.\nAndrew Harmon Cozzens \u00e8 nato a Denver, nel Colorado, il 3 agosto 1968 ed \u00e8 l'ultimo dei tre figli Jack e Judy Cozzens.\nFormazione e ministero sacerdotale.\nNel 1991 ha conseguito il Bachelor of Arts in letteratura inglese e filosofia presso il Benedictine College di Atchison. Al college ha contribuito a fondare un gruppo studentesco pro-life e un gruppo di preghiera carismatico. Nel 1990 \u00e8 stato arrestato pi\u00f9 volte per aver bloccato l'accesso alle cliniche dove si praticavano interruzioni volontarie di gravidanza e ha scontato diverse settimane di carcere. Dopo un periodo di discernimento, che tra il 1991 e il 1992 lo ha visto al servizio come missionario con i NET Ministries, un'organizzazione cattolica dedita alla diffusione del Vangelo tra i giovani, \u00e8 stato ammesso alla Saint Paul Seminary School of Divinity. Nel 1992 \u00e8 stato membro fondatore dell'Associazione Sacerdotale Diocesana Companions of Christ. Si \u00e8 laureato con una tesi intitolata \"The eucharist makes the Church: the foundations of post Vatican II Communio ecclesiology in the eucharistic ecclesiology of Henri du Lubac\".\nIl 23 novembre 1996 \u00e8 stato ordinato diacono nella cappella di Santa Maria del seminario \"San Paolo\" di Saint Paul da monsignor Lawrence Harold Welsh, vescovo ausiliare di Saint Paul e Minneapolis. Il 31 maggio dell'anno successivo \u00e8 stato ordinato presbitero per l'arcidiocesi di Saint Paul e Minneapolis nella cattedrale di San Paolo a Saint Paul da monsignor Harry Joseph Flynn. In seguito \u00e8 stato vicario parrocchiale della parrocchia della cattedrale di San Paolo a Saint Paul dal 1997 al 2000 e della parrocchia del Sacro Cuore, di San Lorenzo e dell'Immacolata Concezione a Faribault dal 2000 al 2002. Nel 2002 ha conseguito la licenza in teologia presso la Pontificia universit\u00e0 \"San Tommaso d'Aquino\" a Roma. Lo stesso anno si \u00e8 trasferito a Roma per gli studi di dottorato in teologia dogmatica presso lo stesso ateneo che ha concluso nel 2008 con un elaborato intitolato \"Imago Vivens Iesu Christi Sponsi Ecclesi\u00e6: The Priest as a Living Image of Jesus Christ, Bridegroom of the Church, through the Evangelical Counsels\". A Roma ha prestato servizio come cappellano delle Missionarie della Carit\u00e0 dal 2002 al 2006. Nel 2006 \u00e8 entrato a far parte dello staff della facolt\u00e0 del seminario \"San Paolo\" come assistente professore di teologia sacramentale, formatore e direttore della liturgia, rimanendovi fino alla nomina a vescovo. \u00c8 stato anche direttore assistente dell'ufficio arcidiocesano del culto dal 2008 al 2010, membro del Mission Advisory Council and Corporate Board dell'Institute for Priestly Formation di Omaha dal 2010, del consiglio di amministrazione di St. Paul's Outreach dal 2011 e co-cappellano del Serra Club di Saint Paul e Minneapolis dal 2011.\nMinistero episcopale.\nL'11 ottobre 2013 papa Francesco lo ha nominato vescovo ausiliare di Saint Paul e Minneapolis e titolare di Bisica. Ha ricevuto l'ordinazione episcopale il 9 dicembre successivo nella cattedrale di San Paolo a Saint Paul dall'arcivescovo metropolita di Saint Paul e Minneapolis John Clayton Nienstedt, co-consacranti l'arcivescovo emerito della stessa arcidiocesi Harry Joseph Flynn e il vescovo di Duluth Paul David Sirba.\nHa prestato servizio come vicario episcopale per l'educazione cattolica e ha supervisionato il processo sinodale dell'arcidiocesi e gli uffici per il ministero latino, per l'evangelizzazione e per il matrimonio, la famiglia e la vita.\nCozzens e Lee Anthony Pich\u00e9, entrambi vescovi ausiliari di Saint Paul e Minneapolis, sono stati coinvolti in un'indagine sulla cattiva condotta dell'arcivescovo John Clayton Nienstedt. I risultati dell'investigazione sono stati consegnati all'arcivescovo Carlo Maria Vigan\u00f2, nunzio apostolico negli Stati Uniti d'America. Il 15 giugno 2015 Nienstedt e Pich\u00e9 si sono dimessi. Tuttavia, ripensando all'inchiesta, Cozzens ha affermato che era \"destinata a fallire\" e che erano necessarie diverse misure per le indagini contro i vescovi.\nIn risposta allo scandalo McCarrick, Cozzens ha sostenuto la creazione di un comitato di revisione nazionale composto da membri sia religiosi sia laici per indagare sulle accuse di cattiva condotta contro i vescovi.\nDal 15 agosto 2018 al 1\u00ba gennaio 2019, ovvero nel periodo tra il pensionamento di monsignor Aloysius R. Callaghan e l'inizio del mandato di padre Joseph C. Taphorn, \u00e8 stato rettore \"ad interim\" della Saint Paul Seminary School of Divinity.\nNel gennaio del 2020 ha compiuto la visita \"ad limina\".\nAlla riunione del giugno del 2021 della Conferenza dei vescovi cattolici degli Stati Uniti, monsignor Cozzens, in qualit\u00e0 di presidente del comitato per l'evangelizzazione, ha annunciato un risveglio eucaristico nazionale che inizier\u00e0 nel 2022. Ha ottenuto promesse di sostegno finanziario da donatori cattolici, organizzazioni dei mezzi di comunicazione e volontari. Ha detto che il rilancio si concentrer\u00e0 su piccole unit\u00e0 locali come le famiglie. L'organizzazione sar\u00e0 su tre livelli: parrocchiale, diocesana e nazionale e che l'obiettivo \u00e8 promuovere una nuova devozione all'Eucaristia.\nIl 18 ottobre 2021 lo stesso papa Francesco lo ha nominato vescovo di Crookston. Ha preso possesso della diocesi il 6 dicembre successivo.\nAttualmente ricopre il ruolo di presidente dei consigli di amministrazione di NET Ministries, St. Paul's Outreach, The Institute for Priestly Formation e The Seminary Formation Council.\nOltre all'inglese, conosce lo spagnolo e l'italiano.\nGenealogia episcopale.\nLa genealogia episcopale \u00e8:"}
{"id": "9155946", "revid": "124089181", "url": "https://it.wikipedia.org/wiki?curid=9155946", "title": "Maria Maddalena nella grotta", "text": "Maria Maddalena nella grotta (\"Marie Madeleine dans la grotte\") \u00e8 un dipinto del pittore francese Jules Joseph Lefebvre, realizzato nel 1876 e oggi conservato al museo dell'Ermitage di San Pietroburgo.\nStoria.\nIl quadro venne dipinto nel 1876 e venne esposto al Salon di Parigi di quell'anno, dove fu acquistato da Alexandre Dumas figlio. Poco dopo la morte di Dumas, nel 1895, il dipinto venne inviato a San Pietroburgo per una mostra sugli artisti francesi a favore della Croce Rossa. L\u00ec venne acquistato nel novembre del 1896 dallo zar Nicola II per 8400 rubli e venne collocato nelle stanze personali del sovrano nel Palazzo d'Inverno.\nIl quadro entr\u00f2 a far parte delle collezioni dell'Ermitage nel 1920. Nel catalogo del museo pietroburghese del 1958, per ragioni sconosciute il dipinto viene citato come \"Ninfa sdraiata\" ().\nDescrizione.\nIl dipinto raffigura Santa Maria Maddalena, la discepola di Ges\u00f9, all'entrata di una grotta. La santa \u00e8 raffigurata con i capelli rossi e completamente nuda, mentre si copre il viso con un braccio. Maria Maddalena \u00e8 sdraiata presso la riva di un fiume e appoggia la testa su un macigno.\nLa tela illustra un episodio tratto dai testi apocrifi paleocristiani e dalla \"Leggenda Aurea\" di Jacopo da Varazze: secondo questi testi, dopo la morte e resurrezione di Cristo, Maria Maddalena part\u00ec alla volta della Gallia per divulgare il messaggio di Ges\u00f9, nei pressi della foce del Rodano, dove oggi sorge la citt\u00e0 di Saintes-Maries-de-la-Mer. Qui Maria Maddalena si ritir\u00f2 in solitudine e pass\u00f2 gli ultimi anni della sua vita a piangere i suoi peccati, abbandonandosi all'ascetismo.\nLo storico dell'arte russo Al\u02b9bert Grigor\u02b9evi\u010d Kostenevi\u010d in un suo saggio sulla pittura francese del XIX e del primo XX secolo, parlando del Salon, osserva come il quadro, che raffigura un nudo femminile, sia stato realizzato in un periodo nel quale questo genere di dipinti era molto presente al Salon di Parigi. Il dipinto infatti ha un lato abbastanza erotico e guardonistico per essere un dipinto di arte religiosa."}
{"id": "9155953", "revid": "1543377", "url": "https://it.wikipedia.org/wiki?curid=9155953", "title": "Henry Tracey Coxwell", "text": "Vol\u00f2 in mongolfiera sulle isole britanniche e sull'Europa continentale tra la met\u00e0 e la fine del XIX secolo. Fond\u00f2 e guid\u00f2 due compagnie militari di palloni aerostatici a Colonia, in Germania, allo scoppio della guerra franco-prussiana nel 1870 e guid\u00f2 il primo viaggio aereo in Inghilterra per scopi fotografici (con Henry Negretti nel 1863). Nel 1862, assieme a James Glaisher, pilot\u00f2 un volo dell'Associazione britannica per l'avanzamento della scienza da Wolverhampton, in Inghilterra, che raggiunse una quota record di almeno 8 700 metri, e forse fino a 10 500-11 100 metri. Fond\u00f2 \"The Balloon, o Aerostatic Magazine\" (nel 1845) e raccolse le sue esperienze in un'autobiografia, \"My Life and Balloon Experiences\" (dal 1887 al 1890). Fu indicato come il pi\u00f9 importante aeronauta della seconda met\u00e0 del XIX secolo dal periodico in lingua inglese, \"Illustrated London News\", nel gennaio 1900.\nBiografia.\nEra nato nella canonica di Wouldham, in Kent ed era il figlio pi\u00f9 giovane del comandante Joseph Coxwell della Royal Navy e nipote del Rev. Charles Coxwell di Ablington House, Gloucestershire. Frequnt\u00f2 la scuola a Chatham, dove la sua famiglia si era trasferita nel 1822. In seguito divenne dentista e all'et\u00e0 di 25 anni fece il suo primo volo in mongolfiera. \nDa ragazzo si era interessato ai palloni aerostatici, e non lesinava sforzi per assistere a quante pi\u00f9 ascensioni gli era possibile; tra gli aeronauti che ammirava e invidiava da ragazzo c'erano la signora Graham, Charles Green, Robert Cocking e il paracadutista John Hampton. Il viaggio di successo della mongolfiera di Green da Vauxhall Gardens alla Germania stimol\u00f2 il suo entusiasmo, ma fu solo il 19 agosto 1844, a Pentonville, che ebbe l'opportunit\u00e0 di fare la sua prima ascesa.\nNell'autunno del 1845 fond\u00f2 e pubblic\u00f2 \"The Balloon, o Aerostatic Magazine,\" di cui alla fine furono stampati circa dodici numeri a intervalli irregolari. Nel 1847 fece un volo notturno da Vauxhall Gardens, con Albert Smith, durante una tempesta; si produsse una fessurazione di 4,9 metri sulla superficie del pallone che precipit\u00f2 rapidamente a terra. Gli occupanti vennero salvati poich\u00e9 il pallone si era impigliato su alcune impalcature prima di colpire il suolo. Imperterrito, fece un altro volo la settimana successiva.\nCoxwell divenne aeronauta professionista nel 1848, quando gli fu affidata la gestione di una mongolfiera, la \"Sylph\", a Bruxelles, e successivamente fece ascensioni ad Anversa, Elberfeld, Colonia e Johannisberg in Prussia; nel 1849 mostr\u00f2 il suo pallone a Kroll's Gardens, Berlino, e dimostr\u00f2 la facilit\u00e0 con cui i petardi potevano essere scagliati nell'aria. In settembre fece escursioni a Stettino, Breslavia e Amburgo. Ad Hannover, nell'estate del 1850, scamp\u00f2 a un grave pericolo, a causa della vicinanza di alberi altissimi, e durante quell'anno e il successivo trasport\u00f2 molti passeggeri a Berlino, Praga, Vienna, Lipsia e altrove.\nNel 1852 torn\u00f2 a Londra e fece ascensioni dai Cremorne Gardens, dai New Globe Gardens in Mile End Road e dai Pavilion Gardens a Woolwich. Nel settembre 1854 fece alcune dimostrazioni di segnalazioni da un pallone a Surrey Gardens.\nIl volo storico.\nNel 1862 l'Associazione britannica per l'avanzamento della scienza decise di effettuare indagini sull'alta atmosfera usando palloni aerostatici. Il dottor James Glaisher, fu scelto per condurre gli esperimenti e, su suggerimento di Charles Green, Coxwell fu designato per far volare i palloni. Coxwell costru\u00ec un pallone di 2 600 m3 denominato \"Mammoth\", il pi\u00f9 grande mai realizzato fino ad allora. Per il loro terzo volo, il 5 settembre 1862, decollarono da Wolverhampton, sede di un impianto di produzione di Gas illuminante. Coxwell usava questo tipo di gas perch\u00e9 era pi\u00f9 sicuro dell'idrogeno, sebbene fornisse meno portanza.\nCoxwell e Glaisher raggiunsero la massima quota mai raggiunta fino ad allora. Glaisher perse conoscenza durante la salita quando la sua ultima lettura del barometro indicava una quota di 8 700 metri e Coxwell perse ogni sensazione nelle mani. La maniglia della valvola del gas si era impigliata e quindi non era possibile chiudere il meccanismo. Coxwell riusc\u00ec ad arrampicarsi sul sartiame e fu finalmente in grado di chiudere lo sfiato con i denti prima di perdere conoscenza. Ci\u00f2 consent\u00ec al pallone di scendere a una quota inferiore.\nIl pallone scese di 5700 metri in quindici minuti, atterrando in sicurezza vicino a Ludlow. Calcoli successivi stimarono che la quota massima raggiunta era stata tra 10 500 e 11 100 metri.\nAnni successivi.\nTra il settembre 1862 e il 1866, Coxwell e Glaisher fecero ulteriori ascensioni per effettuare misurazioni scientifiche.\nNel 1863 Coxwell fece una dimostrazione di volo in mongolfiera all'esercito ad Aldershot, ma ebbe scarsi risultati pratici, sebbene in seguito il War Office ordin\u00f2 un pallone a Coxwell con l'intenzione di spedirlo in Ghana per l'uso nella terza guerra anglo-ashanti. Tuttavia, gli aspetti pratici della fornitura di idrogeno in Africa portarono alla cancellazione del progetto.\nNel 1863, in compagnia di Henry Negretti, Coxwell fece il primo viaggio aereo in Inghilterra per scopi fotografici. Nel 1864-1865, nel \"Research\", fece alcune ascensioni di grande successo in Irlanda e tenne alcune conferenze sull'aerostazione. Nel 1864 la sua mongolfiera, la \"Britannia\", fu distrutta durante la rivolta delle mongolfiere di Leicester. Quando scoppi\u00f2 la guerra franco-prussiana, nel 1870, and\u00f2 a gestire alcuni palloni da guerra per i tedeschi. Form\u00f2 due compagnie, con due ufficiali e quarantadue uomini, a Colonia, e il suo assistente and\u00f2 a Strasburgo, ma la citt\u00e0 si arrese prima che fosse reso importante questo servizio.\nIl 17 giugno 1885 effettu\u00f2 la sua ultima ascesa in un grande pallone aerostatico, il \"citt\u00e0 di York\". Aveva fatto diverse dimostrazioni annuali a York, e l\u00ec si era congedato da una professione di cui era stato uno dei pi\u00f9 audaci esponenti per oltre quarant'anni. IL fatto che non ebbe incidenti gravi fu dovuto alla sua istintiva prudenza, ma ancor pi\u00f9 alla sua profonda conoscenza dell'attrezzatura delle mongolfiere. Nel 1887 organizz\u00f2 la pubblicazione di un libro che descriveva in dettaglio la sua carriera, \"My Life and Balloon Experiences\". \nCoxwell aveva una fabbrica di palloni a Richmond Road a Seaford nel Sussex.\nDopo il suo ritiro, visse per un periodo a Tottenham, ma in seguito si trasfer\u00ec a Seaford nell'East Sussex. Mor\u00ec il 5 gennaio 1900 a Lewes, nel Sussex, in Inghilterra. Esiste un suo memoriale nella chiesa di St Peter, East Blatchington, Seaford. \nOpere.\nDurante il periodo 1887-1889 raccolse in due volumi una serie di capitoli interessanti ma mal organizzati e confusi sulla sua carriera di aeronauta, ai quali diede il titolo \"My Life and Balloon Experiences;\" al primo volume venne poi aggiunto un capitolo supplementare sulla mongolfiera militare. Come frontespizio c'era un ritratto fotografico, riprodotto \"nell'Illustrated London News\" (13 gennaio 1900) come quello del pi\u00f9 importante aeronauta dell'ultimo mezzo secolo.\nDisse:\nNella cultura popolare.\n\"The Aeronauts\", pubblicato nel 2019, include un resoconto romanzato del volo del 5 settembre 1862, ma omette completamente la figura di Coxwell. Il film lo sostituisce con una co-protagonista femminile, interpretata da Felicity Jones; Amelia Wren \u00e8 un personaggio composito immaginario, basato su diversi aeronauti e avventurieri della vita reale. Un articolo del \"Daily Telegraph\" cita Keith Moore, capo della Biblioteca presso la Royal Society (Royal Society of London for Improving Natural Knowledge), che afferma: \"\u00c8 un vero peccato che Henry non sia ritratto perch\u00e9 si \u00e8 esibito molto bene e ha salvato la vita ad un importante scienziato\". C'\u00e8 un ragazzo nel film che \u00e8 piuttosto appassionato di mongolfiera e non ha assolutamente nulla a che fare con Coxwell."}
{"id": "9155954", "revid": "2121138", "url": "https://it.wikipedia.org/wiki?curid=9155954", "title": "Referendum sull'indipendenza della Lettonia", "text": ""}
{"id": "9155956", "revid": "767487", "url": "https://it.wikipedia.org/wiki?curid=9155956", "title": "The Lost Express (film 1925)", "text": "The Lost Express \u00e8 un film del 1925, diretto da J.P. McGowan.\nTrama.\nJohn Morgan, a bordo di un vagone trainato da una locomotiva, entrambi appartenenti alla compagnia ferroviaria di cui \u00e8 proprietario, sta dirigendosi a Cedar Springs. Ha un appuntamento con la figlia Ruth, che si sta recando in auto nella la medesima localit\u00e0, e che gli dovr\u00e0 consegnare la nipotina Alice affinch\u00e9 lui provveda a farla espatriare. La bambina, figlia di Ruth e del marito Arthur Standish, dopo la loro separazione \u00e8 stata affidata alla madre, che intendeva, con questa mossa, sottrarre la piccola all'influsso del padre. La notizia del previsto incontro del magnate delle ferrovie e della figlia, e della sua motivazione, era trapelata sui giornali. John Morgan temeva quindi che Arthur avrebbe seguito Ruth e la bambina e si sarebbe presentato a Cedar Springs: perci\u00f2, per depistarlo, aveva deciso di far pervenire la piccola Alice alla stazione di Cedar Springs non in auto con la madre, ma \"spedendola\" come un pacco postale, con tanto di bolla accompagnatoria, su un treno merci.\nLa precauzione appare superata dal momento che il treno che portava John Morgan non sarebbe mai giunto alla stazione: alcuni malviventi \u2013 i cui motivi appaiono sconosciuti \u2013 avevano infatti assaltato il treno e lo avevano dirottato, tenendo prigionieri i suoi occupanti. La bambina viene \"recapitata\" in orario alla stazione, viene accolta dalla madre (e dallo zio Alvin, che aveva accompagnato la sorella) e puntualmente rapita dal padre.\nHelen Martin, l'intraprendente capostazione di Cedar Springs, intanto, si mette sulle tracce dell'espresso misteriosamente scomparso: appare infatti che il treno sia giunto regolarmente alla stazione vicina, mentre non esistono snodi ferroviari di l\u00ec a Cedar Springs. Ma prima, Helen si occupa della bambina rapita: raggiunge l'appartamento disabitato e fatiscente nei pressi della linea ferroviaria, nel quale Arthur aveva portato la bambina. L\u00ec erano giunti anche Ruth e Alvin, e fra tutti si stavano contendendo violentemente la piccola, che evidentemente rischiava di essere traumatizzata nel vedere i genitori che lottavano; Helen quindi decide saggiamente di portarla via. Forse meno saggiamente, si cala con Alice lungo la grondaia dell'edificio. I genitori, a questo punto, si rendono conto del loro errore e si riconciliano. Helen si allontana insieme ad Alvin e ad Alice, per mettersi alla ricerca del treno perduto.\nI rapitori facevano guardia armata al treno dirottato, ora fermo su un binario nascosto fra i boschi. Il cuoco di bordo getta i cartoncini del men\u00f9 in un piccolo ruscello poco distante. Poco tempo dopo Helen, pi\u00f9 a valle, nota un uomo che sta liberando una grata - in una piccola chiusa a lato della strada, attraverso cui scorreva l'acqua del ruscello - dai cartoncini che l'avevano intasata. Riconosce su di essi l'inconfondibile logo della cucina del treno scomparso, e ne deduce che il treno deve trovarsi da qualche parte pi\u00f9 a monte, probabilmente sui vecchi binari della segheria, in disuso da anni. Helen e Alvin lasciano la bambina in cura a questo simpatico sconosciuto per poi seguire la pista.\nSul luogo giungono in seguito anche Ruth e il marito. L'uomo della chiusa affida la bambina ai genitori, che sono per lui perfetti sconosciuti. Intanto i sequestrati del treno disperso, grazie all'iniziativa del cuoco, riprendono possesso del mezzo, e ripartono su di esso. Ma sono su un binario morto: occorrer\u00e0 un nuovo intervento acrobatico di Helen, coaudiuvata da Alvin, per impedire il pericoloso deragliamento. John Morgan viene infine raggiunto da Ruth, Alice e Arthur: quest'ultimo confessa che i dirottatori sono stati ingaggiati da lui per rapirlo fino a che non fosse riuscito a riconciliarsi con la moglie. John d\u00e0 la sua benedizione alla coppia finalmente ricostituita e alla nuova coppia: Alvin e Helen. \nProduzione.\n\"The Lost Express\", girato ai California Studios di Hollywood fa parte di una serie di otto film drammatici con la ferrovia e i treni come argomento; tutti sono stati diretti da J.P. McGowan ed interpretati da sua moglie Helen Holmes, che, dopo le riprese, si \u00e8 ritirata dalle scene (eccettuato un ruolo minore nel film \"Poppy\", di A. Edward Sutherland, del 1936). La Holmes, peraltro, aveva iniziato la propria fortunata carriera col serial cinematografico \"The Hazards of Helen\", in cui interpretava una avventurosa dipendente delle ferrovie.\n\"The Lost Express\" non \u00e8 un remake del film, che curiosamente porta lo stesso titolo, che Holmes ha interpretato, sempre diretta da J.P. McGowan, nel 1917.\nLa pellicola per l'uscita statunitense constava di 5 rulli per una lunghezza totale di 1500 metri.\nCopie della pellicola (positive, formato 16mm) sono conservate presso l'Academy Film Archive di Hollywood, il Berkeley Art Museum and Pacific Film Archive, e la Biblioteca del Congresso statunitense.\nDistribuzione.\nIl film, distribuito dalla Royal Pictures, \u00e8 uscito nelle sale cinematografiche statunitensi secondo alcune fonti nel luglio del 1925, secondo altre il 15 agosto 1926.\n\"The Lost Express\" \u00e8 stata edita in VHS dalla Grapevine Video, e in DVD nel 2012 dalla Alpha Video. Il film \u00e8 visionabile sulla piattaforma YouTube."}
{"id": "9155957", "revid": "126000300", "url": "https://it.wikipedia.org/wiki?curid=9155957", "title": "Fortitudo Pallacanestro Bologna 103 2021-2022", "text": "Questa voce raccoglie le informazioni riguardanti la Fortitudo Pallacanestro Bologna 103 nelle competizioni ufficiali della stagione 2021-2022.\nStagione.\nLa stagione 2021-2022 della Fortitudo Pallacanestro Bologna 103 sponsorizzata Kigili, \u00e8 la 38\u00aa nel massimo campionato italiano di pallacanestro, la Serie A.\nRoster.\n\"Aggiornato al 01 marzo 2022.\""}
{"id": "9155979", "revid": "124492067", "url": "https://it.wikipedia.org/wiki?curid=9155979", "title": "Natural England", "text": "Natural England \u00e8 un ente pubblico non dipartimentale (NDPB) del Regno Unito sponsorizzato dal Dipartimento per l'ambiente, l'alimentazione e gli affari rurali (DEFRA), che ha la responsabilit\u00e0 di garantire che l'ambiente naturale dell'Inghilterra, compresi il territorio, la flora e la fauna, gli ambienti di acqua dolce e marina, la geologia e il suolo, siano protetti e migliorati. Ha anche la responsabilit\u00e0 di aiutare le persone a godersi, comprendere ed accedere all'ambiente naturale.\nStoria.\nNatural England \u00e8 stata istituita il 1 ottobre 2006 dal Natural Environment and Rural Communities Act 2006, che ha implementato le raccomandazioni di una revisione rurale del barone Haskins di Skidby . \n\u00c8 stato formato dalla fusione di tre enti fondatori ricevendone poteri e prerogative:\nNel 2008, Sir Martin Doughty, il presidente di Natural England, ha avvertito il Primo Ministro del potenziale pericolo delle colture geneticamente modificate , tuttavia nel 2012, Poul Christensen, il suo successore, ha affermato che l'Inghilterra centrale dovrebbe abbracciare le nuove tecnologie come le colture geneticamente modificate purch\u00e9 ci siano test e garanzie adeguati.\nNel 2009 Natural England ha aderito al \"progetto 10:10\" nel tentativo di ridurre la propria impronta di carbonio. Un anno dopo ha annunciato di aver ridotto le sue emissioni di carbonio (secondo i criteri 10:10) del 13% .\nRuoli e responsabilit\u00e0.\nIn quanto NDPB, Natural England \u00e8 indipendente dal governo, tuttavia il Segretario di Stato per l'ambiente, l'alimentazione e gli affari rurali ha il potere legale di fornirgli orientamenti su varie questioni; un vincolo che non \u00e8 stato posto sugli enti suoi predecessori.\nI suoi poteri includono la definizione di boschi antichi, l'assegnazione di sovvenzioni, la designazione di aree di straordinaria bellezza naturale e siti di particolare interesse scientifico, la gestione di alcune riserve naturali nazionali, la supervisione dell'accesso all'area aperta e altri diritti di ricreazione e l'applicazione dei regolamenti associati. \u00c8 anche responsabile dell'amministrazione di numerosi schemi e strutture di sovvenzione che finanziano lo sviluppo e la conservazione dell'ambiente naturale, ad esempio la tutela dell'ambiente, il Countryside Stewardship Scheme, le aree sensibili dal punto di vista ambientale e l'Access to Nature Scheme. \n\u00c8 responsabile della fornitura di alcuni degli accordi di servizio pubblico del DEFRA (ad esempio, invertire il declino a lungo termine del numero di uccelli nei terreni agricoli entro il 2020 e migliorare l'accesso del pubblico alla campagna).\nNatural England prende i suoi servizi finanziari, risorse umane e immobiliari dall'organizzazione Defra Shared Services. I servizi di tecnologia dell'informazione sono esternalizzati a IBM.\nAttivit\u00e0.\nNatural England concentra le sue attivit\u00e0 e risorse su quattro obiettivi strategici:\nStato dell'ambiente naturale.\nNel maggio 2008, Natural England ha pubblicato un rapporto, \"State of the Natural Environment\", che ha riunito statistiche e fatti sull'ambiente in Inghilterra. Il rapporto doveva essere utilizzato dalle organizzazioni ambientaliste come punto di riferimento e fonte per lo sviluppo delle politiche. Integra rapporti su diversi argomenti prodotti da altre organizzazioni:\nAttivit\u00e0 fisica verde.\nNatural England ha finanziato otto progetti pilota di attivit\u00e0 fisica nelle aree verdi attraverso partenariati regionali locali. Questi progetti hanno aumentato i livelli di attivit\u00e0 fisica e le connessioni delle persone con gli spazi verdi locali, tuttavia non \u00e8 stato chiaro se questi progetti cambino davvero gli atteggiamenti a lungo termine delle persone.\nInfrastrutture verdi.\nNatural England sta promuovendo il concetto di infrastruttura verde come un modo per fornire una vasta gamma di benefici per le persone e l'ambiente naturale insieme. Ritiene che le infrastrutture verdi debbano essere fornite attraverso il sistema di pianificazione territoriale, come parte integrante del nuovo sviluppo ovunque, e costituiscano anche una parte fondamentale delle proposte per rigenerare le aree urbane esistenti.\nNatural England sta elaborando con i partner proposte per preparare e implementare strategie di infrastrutture verdi e dimostrare buone pratiche sul campo nelle aree di crescita, nei punti di crescita e nelle eco-citt\u00e0.\nNatural England \u00e8 uno dei partner del gruppo direttivo di Neighborhoods Green, un'iniziativa di partenariato per le infrastrutture verdi che collabora con i proprietari di immobili sociali e le associazioni abitative per evidenziare l'importanza e aumentare la qualit\u00e0 complessiva della progettazione e gestione di spazi aperti e verdi nell'edilizia popolare.\nSfida legale.\nNatural England \u00e8 stata contestata all'Alta Corte nel 2006 da Peter Boggis, un ingegnere in pensione che aveva protetto la sua casa dall'erosione marina. Natural England sosteneva che poich\u00e9 il sito della casa di Boggis, a Easton Bavents a nord di Southwold sulla costa del Suffolk, era di speciale interesse scientifico (SSSI), realizzare una protezione della casa andava contro gli interessi della comunit\u00e0 scientifica. Natural England ha perso la causa nel 2009, quando il giudice Blair, fratello dell'ex primo ministro, ha stabilito che la \"situazione umana\" di Boggis era pi\u00f9 importante dello status SSSI del sito. Natural England ha vinto il successivo ricorso nell'ottobre 2009.\nRimozione della licenza generale.\nIl 23 aprile 2019, Natural England (NE) ha annunciato la revoca di tre licenze generali in Inghilterra per il controllo di alcuni uccelli selvatici attraverso l'utilizzo delle armi da fuoco. La rimozione \u00e8 avvenuta senza consultazione o comunicazione. Queste licenze riguardavano sedici specie di uccelli, tra cui diverse specie di corvo, gabbiano e piccione, oltre a specie non autoctone come l'oca canadese e l'ibis sacro. Natural England ha preso la decisione a seguito di un ricorso legale da parte del gruppo ambientalista Wild Justice che ha messo in dubbio la legalit\u00e0 delle licenze generali. Ci\u00f2 ha reso gli agricoltori temporaneamente incapaci di uccidere queste specie senza richiedere licenze individuali.\nIl 26 aprile 2019 NE ha rilasciato la prima di una serie di licenze sostitutive, riguardanti l'uccisione di cornacchie nere, e ha annunciato l'intenzione di rilasciare ulteriori licenze nelle settimane successive. DEFRA ha rilasciato ulteriori licenze per la maggior parte delle specie coperte dalle licenze generali originali, ad eccezione della ghiandaia e del corvo comune.\nSu richiesta di NE, il 4 maggio 2019 il Segretario per l'Ambiente Michael Gove ha assunto la responsabilit\u00e0 delle licenze generali emesse da Natural England."}
{"id": "9155980", "revid": "767487", "url": "https://it.wikipedia.org/wiki?curid=9155980", "title": "La ragazza con il braccialetto", "text": "La ragazza con il braccialetto (\"La fille au bracelet\") \u00e8 un film del 2019 diretto da St\u00e9phane Demoustier.\nDistribuzione.\nIl film \u00e8 stato distribuito nelle sale cinematografiche italiane dal 19 agosto 2021."}
{"id": "9155995", "revid": "15756", "url": "https://it.wikipedia.org/wiki?curid=9155995", "title": "Chakir Ansari", "text": "Biografia.\n\u00c8 stato allenato da Rodolphe Kreutzer dal 2000 a 2014 e successivamente dall'iraniano Hassan Rangraz, campione iridato nella lotta greco-romana a Patrasso 2001, e dal cubano Serguei Rond\u00f3n, vincitore dei Giochi panamericani del 2003.\nHa rappresentato il ai Giochi olimpici estivi di , concludendo al 13\u00b0 posto nel torneo dei 57\u00a0kg, dopo essere stato estromesso ai trentaduesimi dal bielorusso Asadulla Lachinau.\nSi \u00e8 ritirato dell'attivit\u00e0 agonistica il 2 ottobre 2021, al termine dei mondiali di Oslo 2021, in cui \u00e8 si \u00e8 piazzato ventitreesimo."}
{"id": "9156010", "revid": "1868855", "url": "https://it.wikipedia.org/wiki?curid=9156010", "title": "Teatro comunale Giacomo Leopardi", "text": "Il Teatro Comunale Giacomo Leopardi \u00e8 l'unico teatro di San Ginesio, paese della provincia di Macerata. Intitolato al poeta marchigiano Giacomo Leopardi, si trova all'interno dell'ex palazzo Defensoriale del Comune.\nStoria.\nIl teatro venne costruito nel XIX secolo, pi\u00f9 precisamente dal 1874 al 1875, dopo che il 21 settembre 1873 venne deliberata dall'amministrazione comunale la sua costruzione. Ubicato nel luogo dell'ex palazzo defensoriale del Comune demolito nel 1860, luogo amministrativo del paese fino all'avvento dell'Unita d'Italia e dell'espropriazione dei beni ecclesiastici, venne progettato dall'ingegnere Dionisio Frapiccini come sostituto di un teatro ligneo demolito nel 1855. Il teatro venne inaugurato il 18 agosto del 1877 con l'opera \u201cAddina\u201d, scritta dal ginesino Vincenzo Bruti. \nAmpliato e risistemato negli anni 1960, nel 1992 inizia il suo restauro dopo un periodo di decadenza, che si concluse ben 10 anni dopo, ovvero nel 2002. Durante il restauro, precisamente il 26 settembre 1997, a seguito del terremoto che colp\u00ec Marche e Umbria, sub\u00ec leggeri danni. I lavori a ristrutturazione vennero affidati a due maceratesi: la ristrutturazione all'ingegnere Giovanni Guaitini, mentre per la restaurazione delle opere a Luigi Pisani. Conclusi i lavori, venne nuovamente inaugurato il 18 dicembre 2005.\nIl teatro, intitolato al poeta recanatese Giacomo Leopardi, \u00e8 inagibile a causa del terremoto del Centro Italia del 2016 e del 2017 e l'importo per i lavori ammonta a \u20ac. Il terremoto ha causato numerose lesioni nella muratura, tra cui quella del vano scala della facciata ovest. I controsoffitti dei solai sono distaccati, gli archi del loggiato esterno del palazzo sono lesionati, soprattutto quelli posti negli angoli, e le intersezioni murarie mancano di resistenza strutturale.\nStile.\nL'esterno presenta uno stile ottocentesco e il suo interno \u00e8 decorato dalle opere di Pietro Giovannetti di Santa Vittoria in Matenano e del ginesino Guglielmo Ciarlantini, mentre il palcoscenico \u00e8 opera di Enrico Andreani di Ancona. La sala, \u00e8 strutturata come fosse un ferro di cavallo e presenta preziose dorature in oro su scorniciature e capitelli. L\u2019argano del lampadario \u00e8 ancora funzionante. L'arredo segue i cromatismi della struttura, tra cui lo stemma comunale posto sopra l'ingresso, mentre le poltrone e il sipario sono stati realizzati dalla Poltrona Frau."}
{"id": "9156012", "revid": "80598", "url": "https://it.wikipedia.org/wiki?curid=9156012", "title": "Addio... Addio.../Lupi e pecorelle", "text": "Addio... Addio.../Lupi e pecorelle \u00e8 un singolo del 1962 di Domenico Modugno.\nDescrizione.\nIl brano sul lato A, \"Addio... Addio...\", \u00e8 stato presentato al Festival di Sanremo 1962 nell'interpretazione dello stesso Modugno, in abbinamento con Claudio Villa, e vinse quell'edizione del Festival.\n\"Lupi e pecorelle\" \u00e8 un brano del 1961 tratto dalla commedia \"Rinaldo in campo\" e inserito nell'omonimo album.\nIn entrambe le canzoni l'orchestra \u00e8 diretta dal Maestro Nello Ciangherotti; furono poi incluse nell'EP \"Addio... Addio.../Lupi e pecorelle/S\u00ec s\u00ec s\u00ec/Selene\"."}
{"id": "9156039", "revid": "1870933", "url": "https://it.wikipedia.org/wiki?curid=9156039", "title": "Du Queiroz", "text": "Carriera.\nDopo essersi fatto notare in dei tornei giovanili, nel 2021 si unisce al settore giovanile del . Nello stesso anno debutta in prima squadra il 22 agosto 2021 in occasione del match di S\u00e9rie A vinto 1-0 contro l'.\nStatistiche.\n\"Statistiche aggiornate al 19 ottobre 2021\"."}
{"id": "9156040", "revid": "458786", "url": "https://it.wikipedia.org/wiki?curid=9156040", "title": "Eduardo Santos Queiroz", "text": ""}
{"id": "9156052", "revid": "599013", "url": "https://it.wikipedia.org/wiki?curid=9156052", "title": "Manoubi Haddad", "text": "Carriera.\nCresciuto nel settore giovanile del , nel 2014 gioca una partita con la seconda squadra, militante nella quinta divisione francese. Nel dicembre dello stesso anno, viene acquistato dall', dove trascorre una stagione nelle giovanili. Dopo essere rimasto svincolato per un anno, nel 2016 si trasferisce all', club della massima serie tunisina. Nel gennaio del 2017 si accasa al , altro club della massima serie tunisina. Svincolatosi nel gennaio del 2020, in estate firma un contratto con il , con il quale al termine della stagione la sua squadra viene promossa nella seconda divisione francese.\nStatistiche.\nPresenze e reti nei club.\n\"Statistiche aggiornate al 19 ottobre 2021.\""}
{"id": "9156057", "revid": "247222", "url": "https://it.wikipedia.org/wiki?curid=9156057", "title": "Kupa na B\u0103lgarija 1995-1996", "text": "La Coppa di Bulgaria 1995-1996 \u00e8 stata la 14\u00aa edizione di questo trofeo, e la 56\u00aa in generale di una coppa nazionale bulgara di calcio, terminata il 1 maggio 1996. Il Slavia Sofia ha vinto il trofeo per la settima volta."}
{"id": "9156071", "revid": "80598", "url": "https://it.wikipedia.org/wiki?curid=9156071", "title": "Canzone (Adriano Celentano)", "text": ""}
{"id": "9156084", "revid": "938", "url": "https://it.wikipedia.org/wiki?curid=9156084", "title": "Bernhard Valdemar Schmidt", "text": ""}
{"id": "9156085", "revid": "2166030", "url": "https://it.wikipedia.org/wiki?curid=9156085", "title": "Battaglia di Dalrigh", "text": "La battaglia di Dalrigh (detta anche battaglia di Dail Righ, battaglia di Dalry o battaglia di Strathfillan), venne combattuta nell'estate del 1306 tra l'esercito di re Roberto I di Scozia ed il clan ribelle dei MacDougall di Argyll, alleati del Clan Comyn e degli inglesi. Lo scontro si svolse a Dalrigh (\"Campo del re\" in gaelico) presso Tyndrum, nel Perthshire, in Scozia (da non confondere con Dalry, nell'Ayrshire). L'esercito di Robert Bruce (Roberto I), mossosi ad ovest dopo la sconfitta subita dagli inglesi il 19 giugno nella battaglia di Methven, venne intercettato e parzialmente distrutto, ma Roberto I riusc\u00ec a sfuggire alla cattura.\nI MacDougalls.\nDalla fine del XIII secolo, il Clan MacDougall era emerso ad Argyll in quanto potente discendente di Somerled, il primo signore e re delle Isole Ebridi. Alexander MacDougall, il capofamiglia, era legato per matrimonio a re John Balliol e a suo nipote John Comyn. Durante il breve periodo in cui John fu re, Alexader venne nominato sceriffo di Lorn nel febbraio del 1293. Alexander tent\u00f2 di estendere il suo potere anche oltre a spese della famiglia MacDonald di Islay, e dei Campbell di Loch Awe, che aveva sconfitto in scontri precedenti. Ad ogni modo, lo scoppio della guerra d'indipendenza scozzese nel 1296 aveva fatto schierare i MacDougalls dalla parte di Balliol. Nel febbraio del 1306, nella Greyfriars Church, John Comyn venne ucciso da Rober Bruce e dai suoi uomini. Poco dopo Robert Bruce venne incoronato re di Scozia a Scone. I MacDougall combatterono contro re Roberto e persero tutto supportando il candidato perdente.\nIl \"campo del re\".\nIl 19 giugno 1306 Robert Bruce ed il suo esercito vennero colti impreparati nel loro accampamento in quella che divenne nota come battaglia di Methven, ad ovest di Perth, da Aymer de Valence, generale inglese agente di Edoardo I d'Inghilterra. Ci\u00f2 che rimase dell'esercito scozzese si ritir\u00f2 ad ovest, verso le montagne di Argyll. Quando questi raggiunsero Strathfillan si trovarono il percorso bloccato a Tyndrum da una grande forza dei MacDougall, che si dice fossero circa uomini, comandati dal figlio di Alexander, John di Lorne, noto anche come John Bacach. Incapace di ritirarsi verso terre sicure, l'esercito di Robert Bruce (composto da 300-500 uomini in tutto assieme a donne e anziani), venne costretto allo scontro in circostanze svantaggiose. L'esatto sito dello scontro \u00e8 noto in gaelico come \"Dail Righ\" (\"il campo del re\").\nLe uniche fonti disponibili che possediamo sulla battaglia sono favorevoli a Robert Bruce e tendono ad ogni passo a dare un'interpretazione positiva alle azioni del re.\nQuel che sappiamo ad ogni modo \u00e8 che Robert Bruce si trov\u00f2 ad un certo punto cos\u00ec pesantemente coinvolto nello scontro che la retroguardia lo lasci\u00f2 solo sotto attacco tra le colline e un lago, in un passo cos\u00ec stretto da non poter nemmeno ruotare il suo cavallo di direzione. Secondo la tradizione, Bruce era cos\u00ec sotto pressione che uno dei suoi assalitori riusc\u00ec a rubargli la spilla che portava sul mantello. Nota come la \"Spilla di Lorn\", questa fu in mano alla famiglia Campbell sino al 1826 quando venne restituita alla famiglia MacDougall.\nPer il re trovarsi in quella posizione era un chiaro sintomo della debolezza delle sue forze. Alla fine l'esercito scozzese riusc\u00ec a ritirarsi pur avendo subito gravissime perdite.\nLa fuga.\nDopo lo scontro di Dalrigh, Bruce, pesantemente colpito anche dalla propaganda inglese, era poco pi\u00f9 che un fuggitivo, inseguito dai suoi nemici. Con gli uomini rimasti trov\u00f2 rifugio per qualche tempo nelle montagne di Atholl. Da qui decise di inviare sua moglie Elizabeth de Burgh, sua figlia Marjorie Bruce, sua sorella Mary e Isabella MacDuff, contessa di Buchan, al castello di Kildrummy, relativamente sicuro perch\u00e9 posto presso il fiume Don, nell'Aberdeenshire. Assieme a James Douglas ed a pochi altri, il sovrano fugg\u00ec a sud nel territorio del suo amico Maol Choluim II, conte di Lennox, il quale lo aiut\u00f2 a passare la penisola di Kintyre ed a raggiungere l'Isola di Bute dove venne aiutato da Aonghus \u00d3g Mac Domhnaill, capo dei MacDonalds e signore di quelle isole. I MacDonald erano nemici dei MacDougall. Bruce ottenne rifugio temporaneamente al castello di Dunaverty, un luogo per\u00f2 giudicato troppo esposto per rimanervi a lungo. Da qui Angus MacDonald port\u00f2 il re all'isola di Rathlin, al largo della costa dell'Ulster, nel territorio dei MacDonald. Re Roberto trascorse qui l'inverno e si riorganizz\u00f2 nella primavera del 1307. Due anni dopo Dalrigh, i MacDougall vennero sconfitti nella battaglia del Passo di Brander, assicurandosi la loro sottomissione."}
{"id": "9156094", "revid": "125185024", "url": "https://it.wikipedia.org/wiki?curid=9156094", "title": "Ford Evos (2021)", "text": "La Ford Evos \u00e8 un'autovettura di tipo crossover SUV di grandi dimensioni prodotta dal 2021 dalla casa automobilistica statunitense Ford attraverso la joint venture con la Changan Ford in Cina.\nDescrizione.\nLa Evos ha debuttato per la prima volta al salone di Shanghai nell'aprile 2021. Sviluppato in gran parte dalla filiale Ford con sede in Cina, la vettura si caratterizza per essere un crossover SUV di grandi dimensioni a 5 porte, che mischia vari elementi della carrozzeria come il tetto spiovente di una coup\u00e9 fastback a quella di una station wagon.\nLa vettura \u00e8 stata destinata per essere venduta per il solo mercato cinese.\nL'interno dell'Evos \u00e8 dotato di un pannello touchscreen lungo 1,1 m composto da due display, di cui uno funge da quadro strumenti digitale da 12,3 pollici posto davanti al guidatore, mentre il secondo per il sistema di infotainment; quest'ultimo che \u00e8 ampio 27 pollici e ha risoluzione 4K, \u00e8 basato sull'architettura software \"Ford Sync+ 2.0\". L'Evos \u00e8 dotata anche del cosiddetto \"BlueCruise\", un pacchetto di assistenza alla guida di livello 2. Un'altra funzione presente nel sistema infotelematico \u00e8 la una modalit\u00e0 \"co-pilota\", che consente al passeggero anteriore di controllare una porzione del display ed inviare informazioni attraverso di esso al conducente.\nAd alimentare la Evos c'\u00e8 un motore turbo benzina a quattro cilindri da 2,0 litri EcoBoost disposto in posizione anteriore-traversale, dalla potenza di 238 CV e 376 Nm di coppia. La trasmissione \u00e8 affidata ad un cambio automatico a 8 marce, a cui \u00e8 abbinata di serie la trazione anteriore."}
{"id": "9156095", "revid": "938", "url": "https://it.wikipedia.org/wiki?curid=9156095", "title": "Richard Reinhard Emil Schorr", "text": ""}
{"id": "9156096", "revid": "2166030", "url": "https://it.wikipedia.org/wiki?curid=9156096", "title": "Battaglia di Glen Trool", "text": "La battaglia di Glen Trool venne combattuta nell'aprile del 1307. Glen Trool \u00e8 una stretta valle tipica del paesaggio scozzese (glen), posta nelle Southern Uplands di Galloway, in Scozia. Loch Trool \u00e8 allineato sull'asse est-ovest ed \u00e8 fiancheggiato da colline, rendendolo il luogo ideale per un agguato. Il campo di battaglia \u00e8 ancora oggi oggetto di discussione storica.\nRobert Bruce venne incoronato re di Scozia dopo essere stato coinvolto nell'assassinio di John Comyn, suo rivale, nonch\u00e9 uno degli uomini pi\u00f9 potenti di tutta la Scozia, l'anno precedente allo scontro. Questo port\u00f2 alla guerra tra Robert e re Edoardo I d'Inghilterra di cui i Comyn erano alleati.\nIl ritorno di re Roberto.\nDopo la sua sconfitta nella battaglia di Methven e nella successiva battaglia di Dalrigh dell'estate del 1306, re Roberto I recentemente incoronato si era dato alla fuga, sparendo assieme ai pochi uomini rimastigli. Riapparve nella primavera del 1307, sbarcando nel sudovest della Scozia con nuovi soldati reclutati in gran parte nelle Western Isles.\nIl confine inglese era a breve distanza; tutti i castelli locali erano fortemente difesi dalle forze di Edoardo e una delle pi\u00f9 importanti di queste, la signoria di Galloway, si trovava in un territorio ostile agli scozzesi, circondato da famiglie opposte alla causa di re Roberto.\nLo \"Steps of Trool\".\nRe Roberto tent\u00f2 di stabilire una base nell'area ma era chiaro ce per fare ci\u00f2 abbisognasse di supporto esterno. Un primo successo venne dall'essere riuscito a razziare un accampamento inglese ad est del Clatteringshaws Loch, il quale per\u00f2 allert\u00f2 i suoi nemici della sua presenza. Aymer de Valence, cugino di secondo grado di re Roberto e suo oppositore a Methven, aveva ricevuto notizia dalle sue spie che il nemico si trovava accampato presso Glen Trool.\nQuesta era una posizione difficile da raggiungere, in quanto il lago locale occupava gran parte del glen, con solo una stretta striscia di terra libera. Valence decise di mandare un gruppo di cavalieri in avanscoperta, nella speranza di cogliere la retroguardia nemica come aveva fatto a Methven. Questa volta, ad ogni modo, re Roberto sfrutt\u00f2 il terreno a suo vantaggio: egli invi\u00f2 alcuni uomini a raccogliere quanti pi\u00f9 blocchi di granito era loro possibile.\nQuando gli inglesi si avvicinarono alla gola, chiamata localmente \"Steps of Trool\", vennero costretti a procedere in una singola fila. Re Roberto osserv\u00f2 il procedere del gruppo dall'alto e, al segnale convenuto, i suoi uomini gettarono i blocchi di granito raccolti dall'alto delle rupi circostanti, facendo piovere sui nemici una serie di frecce e procedendo poi ad un combattimento corpo a corpo. Le dimensioni del passaggio impedirono agli inglesi di procedere come pure di retrocedere. Senza spazio di manovra, quindi, molti inglesi vennero uccisi ed il resto riusc\u00ec solo miracolosamente a ritirarsi. Re Roberto non solo sopravvisse ma il mese successivo vinse la battaglia di Loudoun Hill.\nI soldati inglesi uccisi nello scontro vennero sepolti nei pressi del lago locale, in un luogo che divenne noto come \"Soldier's Holm\".\nLa pietra di Bruce.\nLa pietra di Bruce \u00e8 una grande pietra di granito issata a ricordare la vittoria di re Roberto di Scozia nel 1307. Essa si trova sulla cima di una collina a nord del Loch Trool. Nel 1929, nel 600\u00b0 anniversario della morte di Bruce, il monumento venne posto nel luogo ove si pensa l'esercito scozzese avesse attaccato i nemici inglesi. Essa segna inoltre l'inizio del percorso di salita al monte Merrick, la pi\u00f9 alta delle montagne della Scozia meridionale."}
{"id": "9156106", "revid": "1442080", "url": "https://it.wikipedia.org/wiki?curid=9156106", "title": "Opel Astra L", "text": "L'Opel Astra L \u00e8 la sesta generazione dell'Astra, un'autovettura di segmento C prodotta a partire dal 2021 dalla casa automobilistica tedesca Opel.\nDescrizione.\nLa vettura ha debuttato ufficialmente nella versione a due volumi e cinque porte il 13 luglio 2021, dopo che nelle settimane antecedenti la presentazione erano gi\u00e0 state pubblicate alcune immagini e dati tecnici. Alla stampa di settore \u00e8 stata presentata il 1 settembre seguente in un evento svoltosi nella sede della Opel.\nDopo che la General Motors ha venduto la Opel al gruppo francese PSA nel 2017, la nuova Astra non viene pi\u00f9 realizzata su una piattaforma del costruttore statunitense come avvenuto in precedenza, ma \u00e8 stata sviluppata in simbiosi con il costruttore francese a partire dalla base tecnica che \u00e8 completamente nuova ed ripresa dalla piattaforma modulare \"pianale EMP2\". Inoltre questa generazione riprende e condivide numerosi elementi tecnici e meccanici con la Peugeot 308 III che viene costruita a Mulhouse e dalla DS 4 anch'essa costruita a R\u00fcsselsheim am Main, anche loro realizzate a partire dalla piattaforma EMP2.\nEsteticamente l\"Astra L\" riprende il linguaggio stilistico Opel gi\u00e0 visto sulla Opel Mokka B chiamato \"Vizor\". Nell'abitacolo \u00e8 presente una strumentazione denominata \"Pure Panel\" completamente digitale, composto da due schermi uno sul cruscotto dietro il volante che funge da quadro strumenti per il guidatore e un secondo che svolge la funzione di sistema multimediale posto al centro della plancia.\nDalla 308 III riprende anche le motorizzazioni che sono due a benzina, un diesel e due ibridi plug-in: \nRiepilogo versioni.\n(3) Coppia a sistema del motore a combustione: 250 Nm + motore elettrico anteriore: 320 Nm"}
{"id": "9156107", "revid": "322321", "url": "https://it.wikipedia.org/wiki?curid=9156107", "title": "Chiesa di San Bernardo (Prato Sesia)", "text": "La chiesa di San Bernardo \u00e8 la parrocchiale di Prato Sesia, in provincia e diocesi di Novara; fa parte dell'unit\u00e0 pastorale di Romagnano Sesia. \nStoria.\nLe prime attestazioni che certificano la presenza di una cappella romanica a Prato Sesia risalgono al XIV secolo; la comunit\u00e0 pratese si costitu\u00ec in parrocchia autonoma probabilmente nel Quattrocento.\nLa chiesa fu interessata a pi\u00f9 riprese da un intervento di rifacimento tra i secoli XVII e XVIII; in quell'occasione, nel 1724 fu eretto il campanile e nel 1735 si provvide a rimuovere dall'interno i vecchi pilastri e a erigere al loro posto delle nuove colonne.\nDescrizione.\nFacciata.\nLa facciata a capanna della chiesa, rivolta a sudovest e progettata da Ercole Marietti, \u00e8 scandita da lesene e da cornici e presenta al centro il portale maggiore architravato e una lapide recante la scritta \"DOM / et S. BERNARDO a MENTHONE / REPARATA ANNO 2001 / PUBLICO SUMPTU\", mentre ai lati si aprono i due ingressi laterali timpanati ed altrettante finestre; la parte centrale \u00e8 coronata dal frontone triangolare dentellato, sopra il quale \u00e8 collocata una statua, e quelle laterali da balaustre.\nAnnesso alla parrocchiale \u00e8 il campanile a base quadrata, suddiviso in pi\u00f9 registri da cornici marcapiano; la cella presenta su ogni lato una bifora ed \u00e8 coperta dal tetto a otto falde poggiante sul tamburo. \nInterno.\nL'interno dell'edificio \u00e8 suddiviso in tre navate da colonne tuscaniche, sorreggenti archi a tutto sesto, sopra i quali corre la trabeazione modanata, su cui si imposta la volta; al termine dell'aula si sviluppa il presbiterio, a sua volta chiuso dall'abside semicircolare.\nQui sono conservate diverse opere di pregio, tra le quali la tela con soggetto la \"Madonna del Rosario con San Domenico\", eseguita da Giacinto Gimignani nel XVII secolo, gli affreschi ritraenti \"scene della vita di Ges\u00f9\" e l\"Assunzione di Maria\", dipinti da Tarquinio Grassi rispettivamente nel 1713 e nel 1718, la tavola della \"Nativit\u00e0\", dipinta tra il 1590 e il 1592 da Petrus Renulphus, l'altare maggiore, costruito nel 1755, e gli stucchi realizzati nel XVIII secolo da Giovanni Battista Negri. "}
{"id": "9156121", "revid": "1543377", "url": "https://it.wikipedia.org/wiki?curid=9156121", "title": "Fu\u00dfballclub Carl Zeiss Jena (femminile)", "text": "Il Fu\u00dfballclub Carl Zeiss Jena e.V. (meglio noto come Carl Zeiss Jena o anche solo come Carl Zeiss) \u00e8 una squadra di calcio femminile tedesca, sezione dell'omonimo club con sede nella citt\u00e0 di Jena, in Turingia. Istituita nel 2017, nel 2020 ha acquisito per fusione il titolo sportivo e il parco tesserate del Frauenfu\u00dfball Universit\u00e4tssportverein Jena, e dalla stagione 2021-2022 milita in Frauen-Bundesliga, massima divisione del campionato tedesco. La societ\u00e0 gestisce anche una squadra riserve, la Carl Zeiss Jena II, che per la stagione disputa la Regionalliga Nordost.\nStoria.\nCollaborazioni con USV Jena.\nDall'estate del 2014, il FF USV Jena ha collaborato con il settore giovanile del Carl Zeiss Jena e con il centro di formazione giovanile del Johann Christoph Friedrich GutsMuths Sportgymnasium Jena. Inoltre, l'allenatore Daniel Kraus \u00e8 stato nominato nel consiglio di amministrazione del Carl Zeiss Jena dove si \u00e8 pensato di incorporare la societ\u00e0 di calcio femminile nel Carl Zeiss Jena.\nDopo dieci anni nella massima divisione tedesca, lo Jena ha terminato il campionato 2017-2018 al 12\u00ba e ultimo posto in classifica, retrocedendo di conseguenza in 2. Frauen-Bundesliga. Dopo la retrocessione, il contratto con il tecnico Katja Greulich non venne rinnovato e al suo posto Steffen Beck venne promosso capo allenatore della prima squadra, che nella stagione 2018-2019 disputa la 2. Bundesliga a divisione unica.\nAlla fine del 2018 il FF USV Jena si trov\u00f2 in difficolt\u00e0 finanziarie, mancando, secondo la stampa, un terzo del budget stagionale di euro. Per iniziativa della tifoseria venne avviata una campagna di raccolta fondi allo scopo di far fronte ai bisogni economici della societ\u00e0 e terminare cos\u00ec la stagione in corso tuttavia, se la squadra avesse mancato la promozione, l'insolvenza sarebbe stata inevitabile. In questo caso, si sarebbe pensato di cedere i diritti di gioco ad un altro club. Al termine della stagione 2018-2019 comunque, l'obbiettivo del ritorno in Bundesliga \u00e8 stato raggiunto nonostante un quarto posto in classifica, in quanto le due squadre prime classificate, le squadre riserva dei club della Bundesliga Bayern Monaco II e Wolfsburg II, non avevano diritto alla promozione.\nIstituzione della squadra femminile.\nDopo che, al termine della stagione 2016-2017, l'USV Jena ha sciolto la sua terza squadra femminile, il Carl Zeiss Jena ha cercato di unirsi al club. La squadra ora era iscritta come Carl Zeiss Jena I e disputava la Th\u00fcringenliga, quarto livello del campionato tedesco di categoria. Dopo aver chiuso la prima stagione al 7\u00ba posto, la squadra sfior\u00f2 la promozione al termine del campionato 2018-2019, riuscendo a ottenere il 1\u00ba posto la stagione successiva e, di conseguenza, la promozione in Regionalliga Nordost.\nAcquisizione del titolo sportivo dal FF USV Jena.\nIl 26 maggio 2020, l'FF USV Jena annunci\u00f2 che avrebbe ceduto i diritti di gioco di tutte le squadre all'FC Carl Zeiss Jena il 1\u00ba luglio di quello stesso anno. A causa delle conseguenze della pandemia di COVID-19, la 2. Bundesliga fu divisa in due gironi. Il Carl Zeiss Jena, che era stato inserito nella divisione settentrionale, ha disputato un campionato di vertice contendendo il primo posto al e sopravanzandolo dalla 12\u00aa giornata di campionato, ottenendo cos\u00ec al termine della stagione la sua prima promozione in Frauen Bundesliga. \nOrganico.\nRosa 2021-2022.\nRosa, ruoli e numeri di maglia come da sito ufficiale e sito DFB, aggiornati al 19 ottobre 2021."}
{"id": "9156135", "revid": "944090", "url": "https://it.wikipedia.org/wiki?curid=9156135", "title": "Referendum in Lettonia del 1998", "text": "Il referendum in Lettonia del 1998 si svolse il 3 ottobre 1998 in materia di cittadinanza, contemporaneamente alle elezioni parlamentari per la VII legislatura del Saeima.\nIl 22 giugno 1998 il Saeima aveva apportato modifiche alla legge sulla cittadonanza, per aumentare le opportunit\u00e0 di naturalizzazione in conformit\u00e0 con le raccomandazioni dell'OSCE, prevedendo in particolare l'abolizione delle \"finestre di naturalizzazione\", la possibilit\u00e0 di ottenere la cittadinanza lettone per i figli dei cosiddetti non cittadini (\"nepilso\u0146i\") e degli apolidi (\"bezvalstnieki\") nati in Lettonia successivamente all'agosto 1991 e semplificare le procedure di naturalizzazione per le persone di et\u00e0 superiore ai 65 anni, il passaggio del diritto di concedere fino a 50 cittadinanze onorarie per meriti speciali annuue dal parlamento al governo.\nI partiti di destra si sono opposti a questi emendamenti, raccolgiendo il numero di firme necessarie per ottenere l'indizione di un referendum abrigativo.\nLa maggioranza del 53,9% ha votato per mantenere la legge."}
{"id": "9156136", "revid": "6923", "url": "https://it.wikipedia.org/wiki?curid=9156136", "title": "Amaryllideae", "text": "Amaryllideae \u00e8 una trib\u00f9 di piante angiosperme monocotiledoni appartenente alla famiglia delle Amarillidacee (sottofamiglia Amaryllidoideae).\nTassonomia.\nLa trib\u00f9 comprende i seguenti generi:\nDistribuzione e habitat.\nLa quasi totalit\u00e0 dei generi della trib\u00f9 \u00e8 endemica dell'Africa, con l'eccezione del genere \"Crinum\" che ha una distribuzione pantropicale. La maggiore biodiversit\u00e0 \u00e8 concentrata in Sudafrica."}
{"id": "9156137", "revid": "2039387", "url": "https://it.wikipedia.org/wiki?curid=9156137", "title": "Collegio elettorale di Vasto (Camera dei deputati)", "text": "Il collegio di Vasto fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Abruzzo e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Vasto era uno degli 11 collegi uninominali in cui era suddiviso l'Abruzzo e, come previsto dal D.Lgs. del 20 dicembre 1993 n. 536, era interamente compreso nella provincia di Chieti e comprendeva i seguenti comuni: Carpineto Sinello, Carunchio, Casalanguida, Casalbordino, Castelguidone, Castiglione Messer Marino, Celenza sul Trigno, Colledimezzo, Cupello, Dogliola, Fraine, Fresagrandinaria, Furci, Gissi, Guilmi, Lentella, Liscia, Montazzoli, Monteferrante, Monteodorisio, Palmoli, Pietraferrazzana, Pollutri, Roccaspinalveti, Roio del Sangro, Rosello, San Buono, San Giovanni Lipioni, San Salvo, Scerni, Schiavi di Abruzzo, Torino di Sangro, Tornareccio, Torrebruna, Tufillo, Vasto e Villalfonsina."}
{"id": "9156139", "revid": "1543377", "url": "https://it.wikipedia.org/wiki?curid=9156139", "title": "1\u00aa Divis\u00e3o 2015-2016", "text": "La 1\u00aa Divis\u00e3o 2015-2016 \u00e8 stata la 26\u00aa edizione del massimo torneo di calcio a 5 portoghese. La stagione regolare \u00e8 iniziata il 5 settembre 2015 e si \u00e8 conclusa il 30 aprile 2016, prolungandosi fino al 19 giugno con la disputa dei play-off.\nSupercoppa del Portogallo.\nLa 18\u00aa edizione della competizione ha opposto il , vincitore sia del campionato che della coppa, e il , finalista della coppa. Il trofeo \u00e8 stato assegnato tramite una gara unica disputata sul campo neutro di Oliveira de Azem\u00e9is."}
{"id": "9156142", "revid": "486946", "url": "https://it.wikipedia.org/wiki?curid=9156142", "title": "Rai Mux R", "text": ""}
{"id": "9156143", "revid": "2039387", "url": "https://it.wikipedia.org/wiki?curid=9156143", "title": "Collegio elettorale di Pescara (Camera dei deputati)", "text": "Il collegio di Pescara fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Abruzzo e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Pescara era uno degli 11 collegi uninominali in cui era suddiviso l'Abruzzo e, come previsto dal D.Lgs. del 20 dicembre 1993 n. 536, comprendeva il comune di Pescara."}
{"id": "9156167", "revid": "324090", "url": "https://it.wikipedia.org/wiki?curid=9156167", "title": "Sansone e un filisteo", "text": "Sansone che uccide un filisteo \u00e8 \u00e8 un gruppo scultoreo in marmo realizzato da Giambologna, scultore fiammingo particolarmente attivo nella Firenze medicea; inoltre, \u00e8 l'unica tra le opere maggiormente significative dell'artista, ad aver lasciato l'Italia. Fu commissionata nel 1562 da Francesco I de' Medici, originariamente come parte di una fontana ubicata presso il Casino di San Marco a Firenze. Fu successivamente trasferita in Spagna come dono, e posizionata al Palacio de la Ribera di Valladolid. Il gruppo fu poi presentato nel 1623 al principe di Galles, conosciuto poi come Carlo I d'Inghilterra, che si trovava in Spagna per negoziare un contratto di matrimonio e immediatamente \"Sansone e un filisteo\" divenne la scultura italiana pi\u00f9 famosa in Inghilterra: appena vi fu trasferita, fu consegnata al prediletto del re, il duca di Buckingham, e in seguito cambi\u00f2 proprietario per altre tre volte fino ad essere parte delle collezioni del Victoria and Albert Museum nel 1954. \nDescrizione.\nLa figura mostra Sansone mentre brandisce una mascella d'asino per uccidere uno dei filistei che lo ha provocato. L'opera, ricavata da un solo blocco di marmo, \u00e8 un buon esempio di come le sculture del Giambologna possano essere osservate da molteplici punti di vista: il movimento a spirale dei corpi lascia intendere, infatti, come non ci sia un unico punto di vista. La posa drammatica \u00e8 ripresa dal Michelangelo, che aveva settant'anni quando Giambologna lo incontr\u00f2 a Roma. Nonostante sia stata esposta alle intemperie per tre secoli circa, conserva ancora la finezza originaria propria dell'artista."}
{"id": "9156171", "revid": "1605525", "url": "https://it.wikipedia.org/wiki?curid=9156171", "title": "Robert P\u00e9guy", "text": ""}
{"id": "9156172", "revid": "18323", "url": "https://it.wikipedia.org/wiki?curid=9156172", "title": "Blanche Baker", "text": "Nata Blanche Garfein, \u00e8 la figlia dell'attrice Carroll Baker e del regista Jack Garfein.\nHa vinto un Emmy Award come miglior attrice non protagonista nella miniserie televisiva Olocausto.\n\u00c8 ricordata nel ruolo di Ginny Baker in Sixteen Candles - Un compleanno da ricordare."}
{"id": "9156178", "revid": "585241", "url": "https://it.wikipedia.org/wiki?curid=9156178", "title": "Ilai I", "text": ""}
{"id": "9156179", "revid": "585241", "url": "https://it.wikipedia.org/wiki?curid=9156179", "title": "Ilai il Vecchio", "text": ""}
{"id": "9156184", "revid": "599013", "url": "https://it.wikipedia.org/wiki?curid=9156184", "title": "Maccheroni al ferretto", "text": "I maccheroni al ferretto sono diversi tipi di pasta diffusi in tutta Italia ottenuti utilizzando un apposito ferretto o, in alternativa, un ferro da calza, e altri tipi di stanghette o bastoncini.\nStoria.\nI maccheroni al ferretto sono di umili origini, e venivano preparati dalle donne che volevano evitare sprechi in cucina. I maccheroni al ferretto vengono oggi preparati in tutta la Penisola, comprendono le busiate, le ceppe, i frizzuli, i \"maccarones de busa\", i \"macaron del fr\u00e8t\", e i maccheroni bobbiesi, e vengono preparati utilizzando sughi di carne come il rag\u00f9.\nL'identificazione delle paste preparate con il ferretto \u00e8 stata resa problematica a causa dell'area semantica molto vasta del termine \"maccheroni\", tant'\u00e8 che in questa categoria rientrano alcuni tipi di fusilli, scialatielli, i fileja, le scilatelle e strangolapreti preparati usando una stanghetta.\nPreparazione.\nEsistono due tecniche per preparare i maccheroni al ferretto: "}
{"id": "9156188", "revid": "438678", "url": "https://it.wikipedia.org/wiki?curid=9156188", "title": "Voliere", "text": ""}
{"id": "9156194", "revid": "1784492", "url": "https://it.wikipedia.org/wiki?curid=9156194", "title": "Muhamed Alaim", "text": ""}
{"id": "9156217", "revid": "1784492", "url": "https://it.wikipedia.org/wiki?curid=9156217", "title": "Igor Melher", "text": ""}
{"id": "9156229", "revid": "827882", "url": "https://it.wikipedia.org/wiki?curid=9156229", "title": "Peretta", "text": ""}
{"id": "9156232", "revid": "123542955", "url": "https://it.wikipedia.org/wiki?curid=9156232", "title": "Grand Prix d'Isbergues 2021", "text": "Il Grand Prix d'Isbergues 2021, settantacinquesima edizione della corsa e valevole come evento dell'UCI Europe Tour 2021 categoria 1.1, si svolse il 19 settembre 2021 su un percorso di 199,3\u00a0km, con partenza e arrivo da Isbergues, in Francia. La vittoria fu appannaggio dell'italiano Elia Viviani, il quale complet\u00f2 il percorso in 4h26'51\", alla media di 44,812\u00a0km/h, precedendo il belga Tim Merlier e il connazionale Alberto Dainese.\nSul traguardo di Isbergues 116 ciclisti dei 121 partenti portarono a termine la competizione"}
{"id": "9156233", "revid": "827882", "url": "https://it.wikipedia.org/wiki?curid=9156233", "title": "Polentina", "text": ""}
{"id": "9156235", "revid": "124903150", "url": "https://it.wikipedia.org/wiki?curid=9156235", "title": "Hideki Suzuki", "text": "Allenato da Billy Robinson, Suzuki inizi\u00f2 la sua carriera nella Inoki Genome Federation nel 2008. Nel 2014 Suzuki lasci\u00f2 poi la IGF per diventare un freelancer, iniziando a lavorare per federazioni come la Big Japan Pro Wrestling, la Pro Wrestling Zero1 e la Wrestle-1. \u00c8 stato anche sotto contratto con la WWE per un anno, dal 2021 al 2022.\nCarriera.\nInoki Gerome Federation (2008\u20132014).\nCon un background nel judo e nel calcio, Suzuki si allen\u00f2 presso il dojo UWF Snake Pit Japan. Dopo quattro anni di allenamento sotto il wrestler britannico Billy Robinson, debutt\u00f2 nella Inoki Genome Federation il 24 novembre 2008, perdendo contro Hiromitsu Kanehara. Per i tre anni successivi, Suzuki lavor\u00f2 nella IGF, e il suo status inizi\u00f2 finalmente a salire nel 2012 a seguito di un match con Peter Aerts. Il 26 maggio 2013, Suzuki ha vinto il secondo torneo Inoki Genome, sconfiggendo Akira Joh in finale. Di conseguenza, ricevette la sua prima opportunit\u00e0 titolata all'IGF Championship il 26 ottobre, ma venne sconfitto dal campione in carica Kazuyuki Fujita. Nel marzo successivo, Suzuki lasci\u00f2 la IGF per diventare un libero professionista.\nCircuito indipendente (2014\u20132021).\nSuzuki inizi\u00f2 quindi a lavorare regolarmente per Pro Wrestling Zero1, mentre faceva anche apparizioni per promozioni come All Japan Pro Wrestling, la DDT Pro-Wrestling e la Pro Wrestling Noah. Suzuki ricevette rapidamente una possibilit\u00e0 al World Heavyweight Championship della Zero1, perdendo per\u00f2 contro il campione in carica Kohei Sato il 6 maggio 2014. Il 3 agosto 2014 Suzuki vinse finalmente il suo primo titolo nella Zero1 sconfiggendo Tama Williams per l'NWA United National Heavyweight Championship. A novembre, Suzuki prese parte ad una serie di eventi che la Zero1 avrebbe co-prodotto tre eventi con la Wrestle-1.\nGrazie al continuo rapporto tra la Zero1 e la Wrestle-1, Suzuki inizi\u00f2 ad apparire anche in quest'ultima federazione, dove ebbe un'accesa rivalit\u00e0 con Kai. L'8 marzo 2015, dopo che Kai aveva conquistato il Wrestle-1 Championship, Suzuki affront\u00f2 immediatamente il nuovo campione, con il match che si svolse il 1\u00ba aprile e vide lo stesso Suzuki sconfiggere Kai in soli sette minuti per diventare il nuovo Wrestle-1 Champion. Il 5 maggio Suzuki mise in palio entrambi i suoi titoli in due eventi separati della Zero1 e la Wrestle-1, perdendo l'NWA United National Heavyweight Championship contro Kamikaze e mantenendo il Wrestle-1 Championship contro Ryota Hama. Il 27 giugno Suzuki torn\u00f2 all'IGF per la prima volta dalla sua partenza dalla federazione sconfiggendo prima Wang Bin nel round di apertura e poi Daichi Hashimoto in finale per vincere il torneo Genome-1 2015 di Nagoya. Dopo la vittoria, Suzuki form\u00f2 una stable \"anti-IGF\" con Erik Hammer, Kevin Kross e Knux. Il 12 luglio Suzuki perse il Wrestle-1 Championship contro Kai nella sua terza difesa. Il 1 novembre Suzuki sconfisse Kohei Sato vincendo il World Heavyweight Championship della Pro Wrestling Zero1. Il 26 febbraio 2016 Suzuki torn\u00f2 all'IGF quando venne nominato leader di una nuova stvale chiamata Hagure IGF Gundan (\"Rogue IGF Corps\"), che includeva anche Kazuyuki Fujita, Kendo Kashin e Shogun Okamoto. Il 27 marzo Suzuki perse poi il World Heavyweight Championship contro Kohei Sato.\nIl 5 marzo 2017 Suzuki sfid\u00f2 Daisuke Sekimoto per il World Strong Heavyweight Championship della Big Japan Pro Wrestling. Dopo aver lottato per un pareggio a tempo di trenta minuti, Suzuki e Sekimoto si accordarono per una rivincita il 30 marzo, che poi Suzuki vinse. Il 14 settembre Suzuki e Kohei Sato sconfissero Shogun Okamoto e Yutaka Yoshie vincendo il vacante NWA Intercontinental Tag Team Championship. Dopo cinque difese vincenti del titolo, Suzuki perse il World Strong Heavyweight Championship contro Daichi Hashimoto il 17 dicembre. Suzuki afferm\u00f2 poi che perdere il titolo gli cost\u00f2 la maggior parte delle sue prenotazioni e che stava affrontando la disoccupazione nel 2018. Il 1\u00ba gennaio 2018 Suzuki e Sato persero l'NWA Intercontinental Tag Team Championship contro Masayuki Okamoto e Yutaka Yoshie.\nIl 4 aprile 2019, durante il Josh Barnett's Bloodsport, Suzuki sconfisse Timothy Thatcher.\nWWE (2021\u20132022).\n\"NXT\" (2021\u20132022).\nNell'aprile del 2021 Suzuki firm\u00f2 con la WWE, venendo assunto come allenatore al Performance Center. Nonostante ci\u00f2, Suzuki inizi\u00f2 a lavorare anche come wrestler nel roster di \"NXT\" con il ring name Hachiman, e nella puntata di \"NXT\" del 22 giugno 2021 insieme a Roderick Strong e Tyler Rust attaccando Kushida, segnando la prima apparizione della Diamond Mine, la nuova stable creata dai tre con Malcolm Bivens come manager.\nIl 5 gennaio 2022 Suzuki venne rilasciato dalla WWE."}
{"id": "9156240", "revid": "92723", "url": "https://it.wikipedia.org/wiki?curid=9156240", "title": "Michail Matveevi\u010d Sokolovskij", "text": "Biografia.\nSokolovskij suon\u00f2 il violino nell'orchestra del Teatro Meddoks di Mosca. Si sa che insegn\u00f2 anche canto all'universit\u00e0. La musica della celebre opera dell'epoca \"Il mugnaio che era un mago, un imbroglione e un sensale\" (\"\u041c\u0435\u043b\u044c\u043d\u0438\u043a\u2013\u043a\u043e\u043b\u0434\u0443\u043d, \u043e\u0431\u043c\u0430\u043d\u0449\u0438\u043a \u0438 \u0441\u0432\u0430\u0442\") su testo di Aleksandr Onisimovi\u010d Ablesimov (Mosca, 1779; San Pietroburgo, 1795 circa) gli \u00e8 attribuita. Solo una parte della partitura \u00e8 sopravvissuta, ma Nikolaj \u010cerepnin ha completato le parti mancanti nel 1925, consentendo la ripresa dell'opera. Il compositore contemporaneo di Sokolovskij, Evstignej Ipat'evi\u010d Fomin, in seguito ha rivisto la musica dell'opera aggiungendo un'ouverture.\nSotto il regno dello zar autocratico Nicola I di Russia, i versi di Sokolovskij che erano critici nei confronti dei predecessori di Nicola venivano spesso cantati alle manifestazioni anti-Nicola."}
{"id": "9156252", "revid": "123554140", "url": "https://it.wikipedia.org/wiki?curid=9156252", "title": "Shanne Braspennincx", "text": "Carriera.\nAi Giochi olimpici di Tokyo 2020 ha vinto la medaglia d'oro nel keirin. Sempre nel 2021 ha vinto ai Campionati europei di Grenchen le prove della velocit\u00e0 a squadre, in cui ha fatto segnare il nuovo record del mondo in 46\"551, e della velocit\u00e0."}
{"id": "9156255", "revid": "79213", "url": "https://it.wikipedia.org/wiki?curid=9156255", "title": "Sant'Egidio (Perugia)", "text": "Sant'Egidio \u00e8 una frazione di 901 abitanti, del comune di Perugia. In localit\u00e0 Sant\u2019Egidio si trova l\u2019Aeroporto di Perugia.\nStoria.\nQui ebbe luogo nel 1416 la battaglia di Sant'Egidio, dove il Capitano di ventura Braccio da Montone sconfisse Malatesta Baglioni conquistando la Signoria di Perugia\nVoci correlate.\nStazione meteorologica di Perugia Sant'Egidio"}
{"id": "9156256", "revid": "73843", "url": "https://it.wikipedia.org/wiki?curid=9156256", "title": "Gassa a frizione", "text": "La gassa a frizione \u00e8 una modifica del famosissimo nodo chiamato gassa d'amante. Mentre quest'ultima non stringe, la gassa a frizione, come suggerisce il nome, fa scorrere la cima corrente, stringendo l'occhiello. Pu\u00f2 essere considerato pi\u00f9 sicuro e pi\u00f9 completo della gassa a serraglio e simile all'attacco del guardiamarina.\nEsecuzione.\nLa sua realizzazione \u00e8 molto semplice, ma se non si d\u00e0 molta cima potrebbe sciogliersi. Inoltre bisogna mantenerlo in tensione, perch\u00e9 potrebbe sciogliersi se sottoposto a continuo movimento."}
{"id": "9156257", "revid": "599013", "url": "https://it.wikipedia.org/wiki?curid=9156257", "title": "Josh Palmer", "text": "Carriera.\nLos Angeles Chargers.\nPalmer al college gioc\u00f2 a football a Tennessee. Fu scelto nel corso del terzo giro (77\u00ba assoluto) nel Draft NFL 2021 dai Los Angeles Chargers. Debutt\u00f2 come professionista subentrando nella gara del primo turno contro il Washington Football Team ricevendo un passaggio da 17 yard. Nella settimana 8 segn\u00f2 il primo touchdown in carriera contro i New England Patriots. La sua stagione da rookie si concluse con 33 ricezioni per 353 yard e 4 marcature."}
{"id": "9156265", "revid": "238230", "url": "https://it.wikipedia.org/wiki?curid=9156265", "title": "Giovanni Lazanio", "text": "Biografia.\nSi diplom\u00f2 in architettura presso l'Accademia di belle arti di Bologna nel 1922.\nGli anni '20.\nNel 1926 progett\u00f2 la chiesa del Sacro Cuore di Arona. Il progetto, in stile neo-romanico, fu approvato dalla Curia vescovile di Novara solo nel 1928, a pochi giorni di distanza dalla posa della prima pietra. L'edificio fu ultimato ed inaugurato nel 1935. Lazanio ide\u00f2 inoltre l'altare originario, che fu poi modificato nel 1993 per attenersi alle nuove norme liturgiche.\nSul finire degli anni '20 fu intrapresa in Novara un'opera di restauro di diverse aree, al fine di riportarle all'aspetto originario. In questo contesto, sempre nel 1926 Lazanio collabor\u00f2 con l'ingegner Giuseppe Bronzini all'adattamento dell'antico Ritiro delle Rosette (un istituto assistenziale risalente al XVIII secolo, dedito all'accoglienza delle bambine povere o orfane) a portineria della Manifattura Rotondi ed alle opere conservative alla chiesa della Madonna del Latte. Negli stessi anni si occup\u00f2 del restauro di convento e chiesa di San Nazzaro della Costa, che versavano a quel tempo in uno stato di avanzato degrado, essendo fin dai tempi dei decreti napoleonici ridotti a rustici agricoli gestiti da contadini affittuari. Restaur\u00f2 inoltre il Broletto, che nei secoli era stato oggetto di diversi interventi degradanti, soprattutto durante il XIX ad opera degli ingegneri Luigi Orelli e Stefano Ignazio Melchioni: furono riaperte le monofore del Palazzo del Podest\u00e0, le trifore del salone dell'Arengo e i portici del cortile che erano stati murati. Furono poi ricostruiti il pozzo e lo scalone esterno che porta all'Arengo, demoliti nel XVIII secolo, e liberato il cortile dagli elementi estranei, tra cui un grande vespasiano e l'edicola dei giornali.\nGli anni '30.\nNel 1930 cur\u00f2 l'innalzamento del campanile della chiesa parrocchiale di San Martino, risalente alla met\u00e0 del secolo precedente, e progett\u00f2 il monumento a San Bernardo d'Aosta, eseguito dal marmista Enrico Rosina e situato lungo il Baluardo Partigiani.\nNel 1931 restaur\u00f2 la facciata barocca della chiesa di San Clemente a Bellinzago e fino al 1933 si occup\u00f2 della costruzione della capella-ossario e dell'ingresso del cimitero di Novara. Sempre nel 1933 prese parte al rifacimento della facciata della chiesa\u00a0della\u00a0Beata Vergine Assunta di Gravellona Lomellina, mantenendone lo stile barocco.\nGli anni '40.\nNel 1940 si dedic\u00f2 all'insegnamento, occupando la cattedra di storia dell'arte presso il liceo classico Carlo Alberto di Novara.\nNel 1943 diresse i lavori di rinnovamento della facciata principale e del pronao della chiesa di San Martino a Lesa: fu rimosso il vano del porticato che ospitava i mantici dell'organo e aggiunte le grandi colonne di granito.\nTra gli anni 1946 e 1950, mentre era responsabile dei cimiteri cittadini, realizz\u00f2 varie opere di ampliamento del cimitero di Novara.\nGli ultimi anni.\nNel 1965, in occasione del cinquantenario dell'entrata in guerra dell'Italia nel primo conflitto mondiale, realizz\u00f2 assieme all'architetto Cesare Mercandino il Museo Aldo Rossini, voluto dall'omonimo deputato per la conservazione cimeli e ricordi dei combattenti dalla prima guerra d'indipendenza alla seconda guerra mondiale.\nOpere.\nUna lista parziale delle opere di Giovanni Lazanio, in ordine cronologico di pubblicazione:\nFu anche membro attivo della Societ\u00e0 Storica Novarese, sulla cui rivista pubblic\u00f2 i seguenti articoli:"}
{"id": "9156274", "revid": "123543595", "url": "https://it.wikipedia.org/wiki?curid=9156274", "title": "Tour du Doubs 2021", "text": "Il Tour du Doubs 2021, trentacinquesima edizione della corsa, valevole come evento dell'UCI Europe Tour 2021 categoria 1.1 e come ottava prova della Coppa di Francia 2021, si svolse il 5 settembre 2021 su un percorso di 201\u00a0km, con partenza a Morteau e arrivo a Pontarlier, in Francia. La vittoria fu appannaggio del francese Dorian Godon, il quale complet\u00f2 il percorso in 4h55'07\", alla media di 40,865\u00a0km/h, precedendo l'eritreo Biniyam Ghirmay e il belga Tom Paquot. \nSul traguardo di Pontarlier 113 ciclisti, dei 137 partiti da Morteau, portarono a termine la competizione."}
{"id": "9156286", "revid": "1418004", "url": "https://it.wikipedia.org/wiki?curid=9156286", "title": "Kate Clanchy", "text": "Biografia.\nNata Katharine Sarah Clancy a Glasgow nel 1965, ha studiato al George Watson's College di Edimburgo e inglese all'Universit\u00e0 di Oxford.\nDopo aver insegnato per alcuni anni a Londra, si \u00e8 trasferita nell'Oxfordshire e insegna letteratura inglese all'Universit\u00e0 di Reading.\nIl suo esordio in letteratura \u00e8 avvenuto nel 1996 con la raccolta di liriche \"Slattern\" grazie alla quale ha vinto un Forward Poetry Prize.\nIn seguito ha pubblicato un romanzo, una raccolta di racconti, diversi saggi e altre tre collezioni di poesie ottenendo numerosi riconoscimenti e nel 2011 \u00e8 stata nominata la prima poetessa della citt\u00e0 di Oxford.\nNominata membra dell'Ordine dell'Impero Britannico nel 2018 per i suoi servizi nella letteratura, nel 2021 ha annunciato di la riscrittura del suo saggio \"Some Kids I Taught And What They Taught Me\" in seguito alle numerose critiche di razzismo mosse nei suoi confronti, in particolare nelle descrizioni di alcuni alunni stranieri e autistici."}
{"id": "9156293", "revid": "599013", "url": "https://it.wikipedia.org/wiki?curid=9156293", "title": "Chazz Surratt", "text": "Carriera.\nMinnesota Vikings.\nSurratt al college gioc\u00f2 a football a North Carolina. Fu scelto nel corso del terzo giro (78\u00ba assoluto) nel Draft NFL 2021 dai Minnesota Vikings. Debutt\u00f2 come professionista subentrando nella gara del primo turno contro i Cincinnati Bengals. La sua stagione da rookie si concluse con 9 presenze, nessuna delle quali come titolare."}
{"id": "9156297", "revid": "61051", "url": "https://it.wikipedia.org/wiki?curid=9156297", "title": "Harkema", "text": ""}
{"id": "9156300", "revid": "2207437", "url": "https://it.wikipedia.org/wiki?curid=9156300", "title": "Episodi di Station 19 (quinta stagione)", "text": "La quinta stagione della serie televisiva statunitense Station 19 viene trasmessa, in prima visione assoluta, negli Stati Uniti d'America da ABC a partire dal 30 settembre 2021.\nIn Italia la stagione viene pubblicata su Star (Disney+) dal 5 gennaio 2022.\nFenice che risorge dalle fiamme.\nTrama.\nAndy \u00e8 alla 23 con Theo,non torna a casa con Sullivan dal matrimonio di Maya e Carina avvenuto 10 mesi prima. Tutta la 19 ce l'ha con Sullivan per i fatti del finale della quarta stagione. Alla fiera della Fenice un ragazzo si fa esplodere in volto un petardo e un suo amico ruba l'autopompa della 19, la fa ribaltare ed esplode. Questo manda Andy in crisi poich\u00e9 dopo la perdita della sua caserma della sua famiglia era l'unica cosa rimasta di suo padre oltre al suo contorto matrimonio.\nUn caldo maledetto.\nTrama.\nFa eccezionalmente caldo a Seattle, causando ogni sorta di complicazioni per i suoi cittadini e i suoi vigili del fuoco. La sbornia sessuale di Andy per il ritorno a casa con il capitano Sean Beckett appena coniato la tormenta, poich\u00e9 si sente in colpa per le recenti interazioni con Sullivan, che sta diventando virale nel video di \"Fire Daddy\". Un tentativo di acrobazia PR guidato dal nuovo direttore PR del dipartimento, consistente nel spingere il nuovo motore nel garage, sarebbe andato benissimo se il motore non avesse bruciato le mani di coloro che si sono presentati per aiutare. Il figlio adottivo di Ben, Joey, viaggia insieme a Ben e Jack nell'auto dei soccorsi e la prima chiamata \u00e8 verso un accampamento per senzatetto. L'uomo che soffre di insufficienza cardiaca \u00e8 qualcuno che Joey conosce e Joey si oppone alle misure salvavita perch\u00e9 sa che il suo amico \u00e8 un DNR. Ben non pu\u00f2 fermarsi perch\u00e9 non ha conferme ufficiali e come medico e primo soccorritore potrebbe essere disposto a piegare le regole per salvare una vita, ma non per porre fine a una. Bishop e Carina continuano a litigare perch\u00e9 Maya non vuole figli. Sullivan \u00e8 ancora scosso dalle carte per il divorzio. Ben sorprende Joey portando i suoi fratelli adottivi all'evento di trucco per spingere il motore nella stazione, che \u00e8 completa di una lotta in acqua per raffreddare tutti."}
{"id": "9156306", "revid": "1687355", "url": "https://it.wikipedia.org/wiki?curid=9156306", "title": "Tenerife Ladies Open 2021 - Singolare", "text": "Questa \u00e8 stata la prima edizione di questo torneo.\nIn finale Ann Li ha sconfitto Mar\u00eda Camila Osorio Serrano con il punteggio di 6-1, 6-4.\nQualificate.\n&lt;ol start=\"4\"&gt;"}
{"id": "9156308", "revid": "290948", "url": "https://it.wikipedia.org/wiki?curid=9156308", "title": "Acquaragia (idrocarburi)", "text": ""}
{"id": "9156312", "revid": "2039387", "url": "https://it.wikipedia.org/wiki?curid=9156312", "title": "Collegio elettorale di Montesilvano (Camera dei deputati)", "text": "Il collegio di Montesilvano fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Abruzzo e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Montesilvano era uno degli 11 collegi uninominali in cui era suddiviso l'Abruzzo e, come previsto dal D.Lgs. del 20 dicembre 1993 n. 536, era compreso nelle province di Pescara e di Teramo e comprendeva i seguenti comuni: Arsita, Cappelle sul Tavo, Castiglione Messer Raimondo, Castilenti, Citt\u00e0 Sant'Angelo, Collecorvino, Elice, Farindola, Loreto Aprutino, Montebello di Bertona, Montefino, Montesilvano, Penne, Picciano, Pineto, Silvi, Spoltore e Villa Celiera."}
{"id": "9156315", "revid": "293377", "url": "https://it.wikipedia.org/wiki?curid=9156315", "title": "Shep Messing", "text": "Biografia.\nNato nel Bronx, terzo figlio di Elias e Anne Messing, ebrei originari della Lettonia.\nDurante i Giochi della XX Olimpiade, fu indirettamente coinvolto nel massacro di Monaco di Baviera in quanto di origine ebraica perch\u00e8 venne portato in salvo dai militari tedeschi durante l'attacco. Nell'attacco per\u00ec il suo amico David Berger, pesista statunitense naturalizzato israeliano.\nNel 1972 ha sposato Ardeen Rothenberg.\nNel 1978 ha pubblicato l'autobiografia\"The Education of an American Soccer Player\".\nNel 1990 \u00e8 coinvolto in un caso di riciclaggio di denaro sporco, che lo porter\u00e0 a versare un milione di dollari in tasse, 2.000$ di multa e cinque anni di libert\u00e0 vigilata, oltre che il divieto di lavorare nel settore dei valori mobiliari.\nLasciato il calcio giocato \u00e8 divenuto un apprezzato commentatore sportivo, soprattutto dei .\nCarriera.\nClub.\nFormatosi nelle rappresentative calcistiche dell'universit\u00e0 di New York e di Universit\u00e0 di Harvard, nel 1973 viene ingaggiato dai .\nNelle due stagioni di militanza ottiene come miglior piazzamento il raggiungimento delle semifinali nella stagione 1973.\nNel campionato 1975 passa ai , con cui vince il proprio girone ma si ferma ai quarti di finale nei playoff. Grazie all'allenatore Hubert Vogelsinger, lo stile di gioco di Messing miglior\u00f2.\nNel corso della stagione seguente torna ai \"Cosmos\", con cui raggiunge i quarti di finale del torneo. Nel campionato successivo con la sua squadra vince il torneo, battendo nella finale giocata da titolare, i .\nNella stagione 1978 passa a cartellino libero agli , con l'ingaggio record per un calciatore nativo statunitense di 100.000$. Venne scelto dai californiani come uomo immagine della neonata franchigia, che guid\u00f2 anche ad interim con scarsa propensione come egli stesso confess\u00f2, e con cui per\u00f2 non supera la fase a gironi del torneo. \nChiusa l'esperienza californiana, nella stagione 1979 \u00e8 in forza ai , con cui non riesce a superare la fase a gironi del torneo.\nContemporaneamente e successivamente al calcio, si dedic\u00f2 all'indoor soccer, vincendo quattro titoli MISL con i .\nNazionale.\nDal 1971 al 1972 fece parte della nazionale olimpica di calcio degli Stati Uniti d'America, con cui partecip\u00f2 al torneo di calcio della XX Olimpiade, dove ottenne l'ultimo posto del Gruppo 1 ed in cui gioc\u00f2 solo nell'incontro perso sette a zero contro i padroni di casa della Germania, in cui nonostante il pesante passivo si mise in luce per le numerose parate.\nFece parte anche della spedizione statunitense ai VI Giochi Panamericani del 1971, disputatisi in Colombia, in cui ottenne il sesto posto finale."}
{"id": "9156347", "revid": "1342115", "url": "https://it.wikipedia.org/wiki?curid=9156347", "title": "De Franciscis", "text": ""}
{"id": "9156352", "revid": "203463", "url": "https://it.wikipedia.org/wiki?curid=9156352", "title": "Venki Ramakrishnan", "text": ""}
{"id": "9156357", "revid": "2166030", "url": "https://it.wikipedia.org/wiki?curid=9156357", "title": "Battaglia di Loudoun Hill", "text": "La battaglia di Glen Trool venne combattuta il 10 maggio 1307, tra le forze scozzesi guidate da re Roberto I di Scozia e quelle inglese comandate da Aymer de Valence, II conte di Pembroke. Essa ebbe luogo presso Loudoun Hill, nell'Ayrshire, e si concluse con la vittoria di re Roberto di Scozia. Fu la principale vittoria militare degli scozzesi nel corso delle guerre d'indipendenza. Il campo di battaglia \u00e8 attualmente protetto come sito storico. La battaglia viene presentata anche nel film storico \"Outlaw King\" del 2018.\nAntefatto.\nRe Roberto I e Valence si erano combattuti inizialmente l'anno precedente nella battaglia di Methven presso Perth dove l'attacco improvviso delle forze inglesi aveva fatto fuggire il re coi suoi uomini verso mete sicure.\nPer qualche tempo la corte trov\u00f2 rifugio al castello di Dunaverty, ma i nemici lo scoprirono e per questo Roberto I dovette trovare rifugio sull'isola di Rathlin presso la costa dell'Ulster o, secondo altre fonti, nelle Isole Orcadi.\nNel febbraio del 1307 re Roberto attravers\u00f2 l'isola di Arran nel Firth of Clyde per raggiungere la citt\u00e0 di Carrick, nell'Ayrshire, sbarcando presso Turnberry dove sapeva che la popolazione locale lo avrebbe appoggiato, malgrado la forte presenza degli inglesi nell'area. Attacc\u00f2 quindi la cittadina di Turnberry infliggendo non poche perdite ai suoi nemici. Nel contempo sbarcarono anche i suoi fratelli Thomas e Alexander a Galloway ma il loro esercito venne distrutto da Dungal MacDouall e i due vennero tenuti prigionieri a Carlisle ove vennero poi giustiziati per ordine di Edoardo I d'Inghilterra.\nRe Roberto I, dopo la lezione di Methven, sfrutt\u00f2 questa volta il terreno a proprio favore e attese gli inglesi in una stretta gola ove aveva deciso di attaccarli.\nLoudoun Hill.\nRe Roberto ebbe il proprio primo successo a Glen Trool, dove aspett\u00f2 le forze inglesi e le attacc\u00f2 con pietre e frecce facendoli allontanare con pesanti perdite. Nei primi giorni del mese di maggio, il suo esercito si riforn\u00ec di nuove scorte e nuovi uomini e si scontr\u00f2 nuovamente con l'armata di Aymer de Valence il 10 maggio nella piana a sud di Loudoun Hill.\nRoberto I fece perlustrare accuratamente l'area prima dello scontro per i necessari preparativi. John Barbour descrisse le sue azioni in una cronaca poetica:\nCome indicato dal poeta Barbour, re Roberto fece scavare tre trincee per difendere la posizione dei suoi uomini. L'unico punto da cui Valence avrebbe potuto avvicinarsi era dunque da una striscia di terra che si elevava dalla palude che sorgeva in loco, uno spazio dunque ristretto che gli diede il giusto vantaggio per vincere i suoi nemici che pure erano in numero molto maggiore rispetto a lui. Valence venne costretto ad attaccare da una posizione cos\u00ec infelice, trovandosi ancora una volta di fronte ad una strategia che gli scozzesi avevano usato diverse volte e che gli inglesi avevano sempre mal gestito.\nUna carica frontale dei cavalieri inglesi venne bloccata dai picchieri della milizia scozzese che li sterminarono. In molti perirono nello scontro e Aymer de Valence tent\u00f2 di fuggire e riusc\u00ec a raggiungere il castello di Bothwell.\nTre giorni dopo la battaglia di Loudoun Hill, re Roberto di Scozia sconfisse un'altra armata inglese al comando del conte di Gloucester."}
{"id": "9156361", "revid": "2166030", "url": "https://it.wikipedia.org/wiki?curid=9156361", "title": "Battaglia di Slioch", "text": "La battaglia di Slioch venne combattuta nel dicembre del 1307, tra le forze reali scozzesi e un gruppo di ribelli guidato da John Comyn, III conte di Buchan. Anche se lo scontro si dimostr\u00f2 inconcludente per ambo le parti, Roberto I di Scozia riusc\u00ec a consolidare il suo regno.\nAntefatto.\nCon la vittoria sugli inglesi nella battaglia di Loudoun Hill, il sostegno degli scozzesi a Robert Bruce aument\u00f2 sempre pi\u00f9. Ad ogni modo, continuava ad avere degli oppositori in Scozia, tra i quali spiccava John Comyn, conte di Buchan, il cui cugino John III Comyn era stato ucciso proprio da Roberto I. Nel luglio del 1307, Edoardo I d'Inghilterra era morto e suo figlio, Edoardo II era asceso al trono. Questo diede a Roberto I l'opportunit\u00e0 di scontrarsi coi suoi nemici a livello locale, data la poca propensione del nuovo sovrano inglese ad occuparsi della guerra con la Scozia. Dopo aver attaccato i MacDougall a Galloway ed i MacDougall a Lorne, Roberto I si mosse a nordest verso la base di Buchan presso Inverness. Le forze di Bruce erano di molto superiori rispetto a quelle di Buchan e la vittoria pareva certa per gli scozzesi. Ad ogni modo, prima di raggiungere il campo di battaglia, Roberto I cadde malato il che lo costrinse a ritirarsi per riposarsi a Slioch.\nLa battaglia.\nIl conte di Buchan colse l'occasione del ritiro delle truppe scozzesi per tentare di scalzare Robert Bruce dal trono. Il giorno di Natale, le forze del conte di Buchan raggiunsero Slioch dove si trovavano le forze regie al comando del fratello di Roberto, Edward. Vi furono degli scambi di frecce tra gli arcieri delle due fazioni, ma nessuno riusc\u00ec a trarne un concreto vantaggio e alla fine Buchan si ritir\u00f2. Diversi giorni dopo, Buchan fece ritorno, ma le forze di Robert Bruce erano ancora troppo forti per lui e quindi venne costretto a ritirarsi. Alcuni mesi dopo, Bruce poteva dirsi ristabilito in salute a sufficienza da riprendere l'offensiva contro i suoi oppositori scozzesi. Col suo esercito cattur\u00f2 diversi castelli scozzesi sino a Inverurie."}
{"id": "9156362", "revid": "1713445", "url": "https://it.wikipedia.org/wiki?curid=9156362", "title": "Aeroporto di Wuhan Tianhe", "text": ""}
{"id": "9156366", "revid": "203463", "url": "https://it.wikipedia.org/wiki?curid=9156366", "title": "Peter Ratcliff", "text": ""}
{"id": "9156367", "revid": "203463", "url": "https://it.wikipedia.org/wiki?curid=9156367", "title": "Peter Ratcliffe", "text": ""}
{"id": "9156382", "revid": "110157", "url": "https://it.wikipedia.org/wiki?curid=9156382", "title": "Charles Green (aeronauta)", "text": "Speriment\u00f2 il gas di carbone come alternativa pi\u00f9 economica e pi\u00f9 facilmente disponibile rispetto all'idrogeno per il sollevamento. La sua prima ascesa fu in un pallone a gas di carbone il 19 luglio 1821. Divenne un aeronauta professionista e nel 1835 aveva effettuato 200 salite. Nel 1836, stabil\u00ec un importante record su lunga distanza con la mongolfiera \"Royal Vauxhall\", volando durante la notte dai Vauxhall Gardens a Londra a Weilburg, Ducato di Nassau in Germania una distanza di 778 km. Quando si ritir\u00f2 nel 1852, aveva volato in mongolfiera pi\u00f9 di 500 volte.\nA Green \u00e8 attribuita l'invenzione della fune da pista come ausilio per guidare e far atterrare un pallone. \nUn trofeo che porta il suo nome, il \"Charles Green Salver\", viene assegnato dal British Balloon and Airship Club (BBAC) per eccezionali risultati di volo o contributi in mongolfiera. Il trofeo venne originariamente dato a Green da Richard Crawshay dopo un viaggio in mongolfiera nel Norfolk. Tra i destinatari vi furono, tra gli altri, Brian Jones e Bertrand Piccard per il primo volo in mongolfiera intorno al mondo. Green \u00e8 stato incluso nella hall of fame della mongolfiera\u00a0nel 1999.\nBiografia.\nCharles Green era nato al 92 di Goswell Road, Londra, figlio di Thomas Green, un fruttivendolo e dopo aver lasciato la scuola lavor\u00f2 nell'azienda di suo padre.\nLa sua prima ascesa avvenne dal Green Park, Londra, il 19 luglio 1821, per ordine del governo, in occasione dell'incoronazione di Giorgio IV, nel primo pallone riempito con gas di carbone. In viaggio and\u00f2 incontro a difficolt\u00e0 e dovette essere salvato da una nave di passaggio capitanata da, Francis Cheesman, che tagli\u00f2 il pallone con il suo bompresso, facendo uscire il gas. Da allora realizz\u00f2 526 salite. Il 16 agosto 1828 sal\u00ec dalla Eagle Tavern, City Road, sul dorso del suo pony, e dopo essere stato in piedi per mezz'ora scese a Beckenham nel Kent. Nel 1836 costru\u00ec il pallone \"Great Nassau\" per Gye e Hughes, proprietari di Vauxhall Gardens, dai quali lo acquist\u00f2 successivamente per 500 sterline, e il 9 settembre di quell'anno fece con esso la prima salita da Vauxhall Gardens, in compagnia di otto persone, e, dopo essere rimasto in aria circa un'ora e mezza, scese a Cliffe, vicino a Gravesend. Il 21 settembre effettu\u00f2 una seconda salita, accompagnato da undici persone ed atterr\u00f2 a Beckenham nel Kent. Con la stessa mongolfiera comp\u00ec anche altre quattro salite da Vauxhall, tra cui la celebre ascesa continentale, intrapresa a spese di Robert Hollond, deputato per Hastings, che, con Monck Mason, lo accompagnava. Lasciarono i giardini di Vauxhall alle 13:30 il 7 novembre 1836 e, attraversando il canale da Dover la sera stessa, il giorno successivo, alle 7 del mattino, atterrarono a Weilburg a Nassau, in Germania, dopo aver percorso in tutto circa 800 km in diciotto ore. Questo viaggio venne celebrato con un dipinto di John Hollins che si trova ora alla National Portrait Gallery di Londra. Il dipinto mostra Green, John Hollins (l'artista), Robert Hollond MP Sir William Milbourne James, Thomas Monck Mason e Walter Prideaux. Il 19 dicembre 1836 part\u00ec da Parigi con sei persone, e il 9 gennaio 1837 con otto persone. Il Great Nassau part\u00ec dai Vauxhall Gardens il 24 luglio, con Green che aveva con s\u00e9 Edward Spencer e Robert Cocking. Ad una quota di 1500 metri Cocking si liber\u00f2 del pallone e scese con un paracadute di sua costruzione in un campo a Burnt Ash Farm vicino a Lee. A seguito del mancato funzionamento del paracadute Cocking rimase ucciso quando raggiunse il suolo. Il pallone era sceso la sera stessa vicino a Town Malling, nel Kent, e solo il giorno successivo Green apprese della morte del suo compagno.\nNel 1838 Green fece due ascensioni sperimentali da Vauxhall Gardens a spese di George Rush di Elsenham Hall, Essex. La prima ebbe luogo il 4 settembre, Rush ed Edward Spencer accompagnarono l'aeronauta. Raggiunsero la quota di 5893 metri e discesero a Thaxted nell'Essex. Il secondo esperimento venne effettuato il 10 settembre, ed aveva lo scopo di accertare la massima altitudine che si potesse raggiungere con il pallone Great Nassau gonfiato con gas di carbone e che trasportasse solo due persone. Green sal\u00ec con Rush, e raggiunsero l'altezza di 8274 metri, o circa 5 miglia e un quarto, come indicato dal barometro, che era sceso da 30,50 a 11, e il termometro da 61\u00b0 a 5\u00b0 gradi Fahrenheit, ovvero 27\u00b0 sotto lo zero. In diverse occasioni questo pallone venne trasportato dalle correnti in quota ad una velocit\u00e0 tra le ottanta e le cento miglia all'ora.\nIl 31 marzo 1841 Green sal\u00ec da Hastings, accompagnato da Charles Frederick William, duca di Brunswick, e in cinque ore discese a Neufchatel, a circa 16 km a sud-ovest di Boulogne. La sua ultima ascesa pubblica avvenne da Vauxhall Gardens il luned\u00ec 13 settembre 1852. Nel 1840 aveva proposto le sue idee sull'attraversamento dell'Atlantico in mongolfiera e sei anni dopo aveva proposto di realizzare tale impresa.\nMolte delle sue salite furono fatte il solitaria, come quando sal\u00ec da Boston nel giugno 1846, e ancora a luglio quando fece una salita notturna da Vauxhall. Durante la sua carriera ebbe molte esperienze pericolose. Nel 1822, durante la risalita da Cheltenham, accompagnato dal signor Griffiths, un malintenzionato tagli\u00f2 in parte le funi che legavano il cesto al pallone, e durante l'avvio il cesto si stacc\u00f2 e i suoi occupanti dovettero aggrapparsi al cerchio del pallone, nella cui posizione ebbero un viaggio pericoloso e una discesa pericolosissima, rimanendo entrambi feriti. Green riport\u00f2 una grave contusione sul lato sinistro del torace e Griffith una grave lesione alla colonna vertebrale. Questo fu l'unico caso registrato di un simile viaggio in mongolfiera. Nel 1827 Green comp\u00ec la sua 69a salita, da Newbury nel Berkshire, accompagnato da H. Simmons di Reading, un gentiluomo sordomuto, quando un violento temporale minacci\u00f2 la sicurezza del pallone. Il 17 agosto 1841, salendo da Cremorne con il signor Macdonnell, un sobbalzo del rampino rovesci\u00f2 il cesto al punto da buttare quasi fuori l'aeronauta e il suo passeggero. Green fu il primo a dimostrare, nel 1821, che il gas di carbone era applicabile al gonfiaggio dei palloni. Prima della sua epoca si usava il gas idrogeno puro, una sostanza molto costosa, la cui generazione era cos\u00ec lenta che erano necessari due giorni per riempire un grande pallone, e quindi il gas era eccessivamente volatile. Fu anche l'inventore della \"corda-guida\", una fune che usciva dal cesto, che poteva essere abbassata o alzata per mezzo di un verricello e usata per regolare la salita e la discesa del pallone.\nVita familiare.\nGreen spos\u00f2 Martha Morrell e ebbero un figlio George Green, che realizz\u00f2 83 salite con il pallone di Nassau Dopo il ritiro dall'attivit\u00e0, Green visse in pensione per molti anni e mor\u00ec improvvisamente di malattie cardiache nella sua residenza di Ariel Villa, 51 Tufnell Park, Holloway, Londra, il 26 marzo 1870.\n\u00c8 sepolto nella parte orientale del cimitero di Highgate. Il suo monumento \u00e8 un piccolo piedistallo sormontato dalla met\u00e0 superiore scolpita di una mongolfiera."}
{"id": "9156383", "revid": "203463", "url": "https://it.wikipedia.org/wiki?curid=9156383", "title": "R. Timothy Hunt", "text": ""}
{"id": "9156390", "revid": "599013", "url": "https://it.wikipedia.org/wiki?curid=9156390", "title": "Divine Deablo", "text": "Carriera.\nMinnesota Vikings.\nDeablo al college gioc\u00f2 a football a Virginia Tech. Fu scelto nel corso del terzo giro (80\u00ba assoluto) nel Draft NFL 2021 dai Las Vegas Raiders. Debutt\u00f2 come professionista subentrando nella gara del primo turno contro i Baltimore Ravens. La sua stagione da rookie si chiuse con 39 tackle disputando tutte le 17 partite, di cui 5 come titolare."}
{"id": "9156394", "revid": "666668", "url": "https://it.wikipedia.org/wiki?curid=9156394", "title": "F\u00e1bio Lima", "text": "Carriera.\nCresciuto nel settore giovanile del , ha trascorso l'intera carriera in patria eccetto due brevi esperienze nel campionato cinese e in quello emiratino. Con la Nazionale di calcio a 5 del Portogallo ha disputato il campionato europeo 2016, concluso dai lusitani ai quarti di finale."}
{"id": "9156395", "revid": "1868855", "url": "https://it.wikipedia.org/wiki?curid=9156395", "title": "Teatro comunale della Vittoria", "text": "Il Teatro comunale della Vittoria, conosciuto anche come Teatro della Vittoria \u00e8 l'unico teatro di Sarnano, paese della provincia di Macerata.\nStoria.\nNel 1766 si propone di tenere nella sala grande del consiglio del Palazzo del Popolo (sede delle documentazioni del Comune) delle rappresentazioni teatrali, questo port\u00f2 alla decisione, nel 1829, di costruire un Condominio Teatrale di trentasei membri, intenzionati a costruire una \u201csala pubblica per gli spettacoli\u201d. Il progetto venne dato all'ingegnere sarnanese Luigi Fedeli, che diede avvio ai lavori nel 1831. Una volta redatto il regolamento, nel 1896, la cittadinanza decise di appoggiare la sua amministrazione e inizi\u00f2 a promuovete l\u2019allestimento degli spettacoli, partecipando attivamente.\nNel 1935, durante il ventennio fascista, venne avviato il suo restauro e l\u2019ingegnere Alfredo Arr\u00e0 fu l'incaricato. I lavori non furono positivi, come scritto in una pubblicazione del 1936: molte pitture originarie vennero infatti coperte da semplice stucco, per poi essere ridipinte con dei semplici paesaggi. Con lo scoppio della seconda guerra mondiale e l'imminente occupazione tedesca dell'Italia dopo l'armistizio del 1943, oggetti, arredamento e macchinari vennero utilizzati come materiale per riscaldarsi dal freddo. Durante questo periodo il teatro rest\u00f2 chiuso.\nNel 1947 si decise di promuovere un restauro e il teatro torn\u00f2 in funzione. Il primo spettacolo fu \"L\u2019Antenato\" di Carlo Veneziani. Da quel momento il teatro riprese la sua attivit\u00e0 teatrale con diverse produzioni fino agli anni 1950 quando, nuovamente in decadenza, fu utilizzato per semplici festivit\u00e0 locali per poi essere chiuso definitivamente. Enrico Ricciardi, poeta sarnanese, fu uno dei frequentatori del teatro.\nL\u2019ultimo importante restauro venne eseguito negli anni 1990. Questo restauro, approssimativo, non ha sistemato completamente le condizioni decadenti del teatro. Il restauro venne affidato all'architetto sarnanese Giuseppe Gentili e il restauro al maceratese Gianfranco Pasquali. Il 18 maggio 1991 venne nuovamente inaugurato con lo spettacolo Serata D\u2019amore con la partecipazione dell'attrice Piera Degli Esposti. Nel 1992 venne creata l'associazione culturale \"Il Circolo di Piazza Alta\", composto da cittadini che si occupano di spettacoli, corsi di teatro ed eventi culturali. A causa del terremoto del Centro Italia del 2016 e del 2017, il teatro risulta inagibile."}
{"id": "9156398", "revid": "69794", "url": "https://it.wikipedia.org/wiki?curid=9156398", "title": "Matteo Tonengo", "text": "Biografia.\nAgricoltore, autodidatta, prese parte attivamente alla guerra di liberazione fra i partigiani della \"Divisione Autonoma Monferrato\", con il nome di battaglia \"Tom Mix\".\nDi idee monarchiche (si candider\u00e0 con il Partito Nazionale Monarchico nel Collegio di Ivrea alle elezioni per la II Legislatura del 1953) e anticomuniste, era un fervente cattolico. Fu eletto consigliere comunale di Chivasso subito dopo la conclusione della Seconda guerra mondiale, con 2.088 preferenze. Alle elezioni politiche del 1948, nella Circoscrizione Torino-Novara-Vercelli, fu eletto Deputato per la Democrazia Cristiana grazie ai 29.968 voti ricevuti.\nNel 1951 fu riconfermato consigliere comunale, e contemporaneamente fu eletto al Consiglio provinciale di Torino.\nMor\u00ec di infarto a quasi 48 anni."}
{"id": "9156410", "revid": "1868855", "url": "https://it.wikipedia.org/wiki?curid=9156410", "title": "Teatro della Vittoria", "text": ""}
{"id": "9156411", "revid": "1005847", "url": "https://it.wikipedia.org/wiki?curid=9156411", "title": "Varl\u0131k Vergisi", "text": "Il Varl\u0131k Vergisi (dal turco: [v\u0251\u027e\u02c8\u026b\u026fk \u02c8v\u00e6\u027e\u025fisi], \"legge sulla tassa sulla ricchezza\") era un'imposta patrimoniale decisa dalla Turchia nel 1942, quando il paese, rimasto neutrale durante la seconda guerra mondiale, si trovava in una difficile situazione economica. Questa tassa era basata su una base discriminatoria: l'importo riscosso dai non musulmani risultava essere molto pi\u00f9 elevato da quello riscosso dai musulmani, mentre la repubblica turca fondata nel 1923 avrebbe dovuto garantire l'uguaglianza tra i cittadini. Alcuni contribuenti non in grado di pagare l'imposta furono inviati ai lavori forzati.\nContesto.\nSituazione economica.\nDurante la guerra, la Turchia assunse una posizione di neutralit\u00e0. La sua situazione economica era fragile e soggetta a determinate carenze e l'aumento delle spese militari mise a dura prova il bilancio dello Stato. Il commercio estero era fiorente, la domanda di materie prime era in aumento all'estero e i prodotti turchi erano venduti a prezzi elevati. Queste tendenze stavano causando un aumento considerevole dell'inflazione. Durante il conflitto si arricchirono due categorie professionali: i grandi proprietari terrieri agricoli, che erano quasi esclusivamente musulmani, e alcuni commercianti e intermediari di Istanbul, che erano principalmente ebrei, greci e armeni.\nA causa dell'evasione fiscale ma soprattutto in assenza di un sistema di tassazione e riscossione moderno ed efficiente, questi patrimoni sfuggivano in gran parte alla tassazione statale. \nSituazione delle minoranze non musulmane.\nSotto il regno dei sultani ottomani, l'economia era controllata principalmente dalle minoranze non musulmane dell'Impero come greci, ebrei, armeni, levantini. Dopo il 1908, e soprattutto durante la prima guerra mondiale, i Giovani Turchi lanciarono una \"politica economica nazionale\" volta a favorire i musulmani in particolare attraverso la spoliazione di beni appartenenti a minoranze cristiane. La Repubblica Turca fu fondata nel 1923 e nel 1932 venne approvata una legge che vietava l'accesso alla maggior parte delle professioni agli stranieri. Questa disposizione si rivolgeva principalmente alle minoranze religiose, alcune delle quali avevano acquisito una nazionalit\u00e0 straniera sotto l'Impero ottomano. Durante la guerra, la propaganda nazista incontr\u00f2 un certo successo che era controbilanciato da una corrente liberale favorevole agli Alleati. Cos\u00ec, il governo continu\u00f2 a impiegare accademici ebrei tedeschi reclutati sotto la presidenza di Atat\u00fcrk e diversi consoli turchi contribuirono a salvare gli ebrei in Europa. Tuttavia, in Turchia le pubblicazioni relative alla propaganda antisemita stavano subendo un'impennata.\nDopo i massacri e le spoliazioni massicce della prima guerra mondiale, le autorit\u00e0 turche approfittarono ancora una volta del caos politico globale per dirimere le questioni interne in modo brutale, in questo caso mettendo in atto un sistema fiscale altamente discriminatorio per i cittadini non musulmani in generale, e per gli armeni in particolare, mirando ancora una volta al loro indebolimento e sterminio nella nazione turca.\nAttuazione del Varl\u0131k Vergisi.\nIl \"Varl\u0131k Vergisi\" fu una misura emergenziale attuata dal governo di \u015e\u00fckr\u00fc Saraco\u011flu sotto la presidenza di \u0130smet \u0130n\u00f6n\u00fc. La legge fu approvata all'unanimit\u00e0 dall'Assemblea nazionale turca l'11 novembre 1942 ed entr\u00f2 in vigore il giorno successivo. Il testo era strutturato su un totale di diciassette articoli. La tassa prendeva ufficialmente di mira i proprietari di immobili, i grandi proprietari agricoli, gli uomini d'affari e alcune categorie di contribuenti che pagavano una tassa sui salari o sui profitti. Secondo i termini di legge, i proprietari agricoli non potevano essere tassati pi\u00f9 di 5% del loro capitale. Le aziende dovevano pagare un importo che rappresentava dal 50 al 75% dei loro utili netti nel 1941.\nPer quanto riguarda gli altri contribuenti, come i commercianti del Gran Bazar di Istanbul, storicamente greci, armeni ed ebrei, il loro livello di tassazione era lasciato alla discrezione di comitati \"ad hoc\" \"in accordo con le loro opinioni\". Per loro non era richiesta alcuna dichiarazione di redditi o di capitali. Le commissioni effettuavano le loro stime e poi imponevano al contribuente il pagamento dell'importo fissato entro 15 giorni, con una sanzione in caso di sforamento. La loro decisione non era impugnabile e in assenza del pagamento dopo un mese, era previsto l'invio del reo ai lavori forzati.\nVenne effettuata una categorizzazione segreta tra i contribuenti, suddivisi in pi\u00f9 elenchi in base alla loro fede religiosa. Fu questo elemento a determinare il calcolo dell'imposta da pagare.\nI \"D\u00f6nme\" dovevano pagare il doppio di quanto pagato dai musulmani. Questa fu la prima volta nella storia ottomana e turca che questa minoranza era soggetta a misure discriminatorie.\nSecondo le disposizioni di Ankara, gli stranieri sarebbe stati tassati allo stesso livello dei turchi musulmani. Tuttavia, le carenze nella loro registrazione e il generale cattivo funzionamento dell'amministrazione fecero s\u00ec che venissero spesso registrati come turchi non musulmani, fatto che provocava l'intervento delle ambasciate straniere a sostegno dei loro cittadini.\nLavori forzati.\nMigliaia di non musulmani si trovarono incapaci di elargire una \"tassa\" impagabile a causa degli importi esorbitanti richiesti dai comitati ad hoc. Ad esempio, sulla popolazione armena di Istanbul, principale luogo di sopravvivenza della comunit\u00e0, a eccezione dei pochi membri in possesso di passaporto straniero o che beneficiavano di un sostegno di altissimo rango, si trovava la quasi totalit\u00e0 della popolazione maschile attiva, ovvero circa 25.000 individui incapace di pagare.\nDopo aver liquidato i propri risparmi, gli interessati erano cos\u00ec costretti a vendere la propria attivit\u00e0. Ci\u00f2 non era ancora abbastanza: l'amministrazione andava poi nelle loro case e vendeva ai turchi la loro propriet\u00e0 sulla soglia di casa. Secondo le testimonianze dei sopravvissuti, l'amministrazione lasciava agli interessati un materasso e una sedia a persona, e un tavolo, in tutto e per tutto.\nQuesto scenario fu accuratamente pianificato da \u0130smet \u0130n\u00f6n\u00fc: gli interessati erano inviati in inverno in una remota regione dell'altopiano armeno, ad A\u015fkale presso Erzerum, a quasi 1700 m di altitudine, per spaccare le pietre per la costruzione di strade.\nOltre alla spoliazione e alla condanna di tali lavori forzati, ci fu una propaganda basata su azioni diffamatorie. Nel gennaio 1943, la stampa legata allo Stato pubblic\u00f2 gli elenchi dei \"cattivi contribuenti\" con l'annuncio della loro espulsione. Il 12 \"annunci\u00f2\" il rilascio per dipendenti, minori, anziani, donne e malati. I costi di trasporto, cibo e cure mediche erano lasciati ai lavoratori forzati.\nPer evitare che gli interessati scappassero, i servizi di polizia si recavano alla scuola e prendevano in ostaggio i figli che venivano liberati dall'arrivo del padre in questura e dalla sua partenza per i lavori forzati. Questi furono i metodi dell'amministrazione turca sotto \u0130smet \u0130n\u00f6n\u00fc.\nIl primo gruppo di deportati lasci\u00f2 Istanbul per A\u015fkale il 27 gennaio. \"Cumhuriyet\" e \"Tasvir-i Efk\u00e2r\", due testate allora sostenitrici della Germania nazista e dell'Italia fascista, accolsero con favore la decisione, chiamando i deportati \"sangue straniero\" e di \"Turchi solo nominalmente\" che dovevano essere puniti per la loro ingratitudine e slealt\u00e0.\nAlcuni rimasero ad A\u015fkale fino a due anni, svolgendo lavori forzati estremamente ardui, malnutriti e dormendo in stalle, caffetterie e ovunque potevano trovare riparo.\nOltre alla spoliazione subita, il Varlik Vergisi contribu\u00ec a una nuova ondata emigratoria di non musulmani dalla Turchia: tutto ci\u00f2 fu uno degli obiettivi perseguiti da \u0130smet \u0130n\u00f6n\u00fc.\nAbolizione e conseguenze.\nIl Varlik Vergis, oltre che discriminatorio e repressivo si dimostr\u00f2 scarsamente efficace. La legge, che non poteva sostenere una critica internazionale implacabile fu abrogata sotto la pressione del Regno Unito e degli Stati Uniti il 15 marzo 1944. Dopo la sua abolizione, i cittadini delle minoranze che si trovavano nei campi di lavoro furono rimandati alle loro case. Il governo turco promise di restituire le tasse pagate ai non musulmani, ma ci\u00f2 non fu fatto.\nIl Partito Democratico (DP) all'opposizione capitalizz\u00f2 la sua impopolarit\u00e0 nelle elezioni generali del 1950, che furono le prime elezioni generali democratiche nella Repubblica turca, ottenendo cos\u00ec una vittoria schiacciante contro il Partito Popolare Repubblicano (CHP).\nNel 1951, Faik \u00d6kte pubblic\u00f2 le sue memorie dove confess\u00f2 che l'imposta era stata applicata in modo discriminatorio nei confronti dei non musulmani. La stampa turca lo condann\u00f2 per la pubblicazione e lo dichiar\u00f2 \"traditore della patria\".\nRiferimenti nella cultura di massa.\nAnni dopo l'introduzione del Varl\u0131k Vergisi, l'\u00e9lite politica turca ebbe difficolt\u00e0 a venire a patti con l'argomento. Un membro del parlamento, Ahmet \u00c7akar (del partito nazionalista MHP), si indign\u00f2 per la proiezione del film \"Salk\u0131m Han\u0131m'\u0131n Taneleri\" (variamente tradotto in italiano come \"I diamanti della signora Salkim\"). Il film \u00e8 una trasposizione dell'omonimo romanzo storico scritto dall'autore turco Yilmaz Karakoyunlu, che racconta le storie e le testimonianze dei non musulmani durante il Varl\u0131k Vergisi."}
{"id": "9156415", "revid": "666668", "url": "https://it.wikipedia.org/wiki?curid=9156415", "title": "Fabio Lima", "text": ""}
{"id": "9156419", "revid": "124323845", "url": "https://it.wikipedia.org/wiki?curid=9156419", "title": "Maria Carolina del Liechtenstein", "text": "Poich\u00e9 la linea di successione al trono prevede la successione dei figli maschi con esclusione delle femmine, la principessa Maria Carolina non occupa alcuna posizione nella linea di successione. Per linea materna per\u00f2, occupa il sesto posto nella linea di successione al Casato degli Stuart.\nBiografia.\nFamiglia.\nLa principessa Maria Carolina del Liechtenstein \u00e8 nata il 17 ottobre 1996 a Grabs, in Svizzera. \u00c8 la seconda figlia ed unica femmina del principe Luigi e della principessa Sofia. \u00c8 la sorella minore del principe Giuseppe Venceslao (1995), secondo nella linea di successione al trono dopo suo padre, e sorella maggiore di Giorgio Antonio (1999) e Nicola Sebastiano (2000). Dall'anno della sua nascita la famiglia si trasfer\u00ec definitivamente a Vaduz, capitale del Liechtenstein, grazie al lavoro del padre che inizi\u00f2 a dedicarsi all'amministrazione delle finanze di famiglia.\nI suoi nonni paterni sono l'attuale principe Giovanni Adamo II e la principessa Marie (deceduta nel 2021), e i suoi nonni materni sono il principe e duca Max di Baviera e la contessa svedese Elisabeth Douglas.\nAttivit\u00e0.\nLa principessa Maria Carolina partecipa agli eventi ufficiali della famiglia principesca del Liechtenstein, soprattutto in compagnia della madre. \nDal 2006 ha intrapreso attivit\u00e0 di partecipazione agli eventi dell'associazione \"Sophie von Liechtenstein Stiftung f\u00fcr Frau und Kind\" (in italiano \"Sofia del Liechtenstein per donne e bambini\"), fondata da sua madre con lo scopo di aiutare le donne rimaste incinte involontariamente, cercando di offrire loro una prospettiva di vita positiva."}
{"id": "9156425", "revid": "827882", "url": "https://it.wikipedia.org/wiki?curid=9156425", "title": "Fagottini", "text": "I fagottini sono un tipo di di pasta ripiena. Sono composti da una farcia avvolta in un rettangolo di pasta che viene sigillato con uno spago da rimuovere dopo la cottura. Il ripieno dei fagottini pu\u00f2 contenere verdure, carne, formaggi, pesci e frutti di mare."}
{"id": "9156430", "revid": "439868", "url": "https://it.wikipedia.org/wiki?curid=9156430", "title": "Zebrowski", "text": ""}
{"id": "9156431", "revid": "1543377", "url": "https://it.wikipedia.org/wiki?curid=9156431", "title": "Battaglia di Inverurie (1308)", "text": "La battaglia di Inverurie del 1308 (detta anche battaglia di Barra) venne combattuta il 23 maggio 1308, tra le forze reali scozzesi e un gruppo di ribelli guidato da John Comyn, III conte di Buchan. Secondo lo storico Barbour, la battaglia si sarebbe svolta in realt\u00e0 nel dicembre del 1307. Per quanto considerata parte delle guerre d'indipendenza scozzesi, essa \u00e8 piuttosto considerata oggi come parte di una breve guerra civile. La battaglia risult\u00f2 una vittoria del re Roberto I di Scozia sui suoi nemici tradizionali, capeggiati da John Comyn, III conte di Buchan.\nUna faida di sangue.\nNel febbraio del 1306, Robert Bruce ed i suoi sostenitori uccisero John III Comyn, signore di Badenoch. Comyn era nipote dell'ex re scozzese John Balliol ed aveva giocato un ruolo fondamentale nella guerra contro gli inglesi. La sua morte innesc\u00f2 automaticamente la risposta della sua famiglia e di tutti i clan ad essa associati contro Bruce ed i suoi alleati. Tra questi vie era un cugino di Comyn, anch'egli chiamato John Comyn, conte di Buchan. Edoardo I d'Inghilterra mor\u00ec nel luglio del 1307. Suo figlio, Edoardo II, preoccupato dei problemi di politica interna, si disinteress\u00f2 alla Scozia. Bruce colse l'occasione per riprendere la propria lotta armata e consolidare il proprio potere nel 1308.\nL'inizio della guerra.\nUno dopo l'altro, re Roberto si confront\u00f2 coi suoi nemici in patria, iniziando dal clan di Balliol a Galloway. Da sud del paese si port\u00f2 verso le lowlands inglesi al centro, dirigendosi poi ad ovest attraverso l'Argyllshire attraverso il Great Glen e poi verso Inverness ed a nordest, nel territorio di Buchan. Aveva al suo comando 3000 uomini secondo una lettera inviata dal conte di Ross a re Edoardo d'Inghilterra, anche se gli storici moderni sono soliti ritenere quel numero un'esagerazione. Ad ogni modo, re Roberto si ammal\u00f2 di una malattia sconosciuta ce gli fece abbandonare il campo per un tempo considerevole ed all'epoca della battaglia di Inverurie disponeva di circa 700 uomini.\nSfortunatamente gli unici resoconti sull'intera campagna nell'Aberdeenshire provengono da fonti ostili al conte di Buchan. Edward Bruce, dopo uno scontro inconcludente con la fazione a lui opposta, spost\u00f2 il proprio accampamento a Strathbogie, ed il re venne portato su una barella sul posto.\nLa collina di Barra.\nDurante la sua malattia, re Roberto I venne trasportato di luogo in luogo dai suoi sostenitori. Tra il dicembre del 1307 ed il maggio del 1308, il suo esercito si accamp\u00f2 a Inverurie nei pressi di Oldmeldrum. Buchan mantenne pronte le sue forze a reagire a quelle reali scozzesi e si accamp\u00f2 a Meldrum, a nordest della posizione di re Bruce. Al calar del sole, David, signore di Brechin, intraprese un attacco a sorpresa su uno degli avamposti scozzesi, uccidendo diversi uomini; il resto dei combattenti fugg\u00ec a Inverurie.\nRe Roberto I, che era ancora malato, si alz\u00f2 dal letto e si prepar\u00f2 al contrattacco. Il conte di Buchan port\u00f2 le sue forze lungo la strada per Inverurie, tra la collina di Barra e le paludi del Lochter Burn. La milizia che il conte aveva raccolto venne posta nella retroguardia, lasciando la prima linea ai suoi cavalieri, ma quando i primi videro il re scozzese in prima linea coi suoi uomini sapendo che pure era stato gravemente malato, si terrorizzarono ed il morale cadde a terra. John Barbour cos\u00ec descrisse la scena in una sua narrazione poetica:\nBuchan tent\u00f2 di resistere, ma dovette poco dopo abbandonare il campo di battaglia, inseguito com'era dagli uomini del re, giungendo sino a Fyvie. Sul finire dell'anno, probabilmente dopo la caduta dei suoi castelli, il conte fuggitivo si port\u00f2 in Inghilterra dove mor\u00ec in quello stesso anno. La battaglia di Inverurie sottomise definitivamente l'Aberdeenshire a re Roberto."}
{"id": "9156452", "revid": "2166030", "url": "https://it.wikipedia.org/wiki?curid=9156452", "title": "Sacco di Buchan", "text": "Il sacco di Buchan fu un episodio delle guerre d'indipendenza scozzesi che avvenne a fine maggio del 1308, a seguito della battaglia di Inverurie del 23 maggio di quello stesso anno. L'area di Buchan, nel nordest della Scozia, all'epoca governata dal Clan Comyn, venne posta a ferro e fuoco su ordine di Roberto I di Scozia e di suo fratello Edward, immediatamente dopo il successo dello scontro di Inverurie.\nLa campagna di Robert Bruce.\nDopo la sconfitta nella battaglia di Barra del maggio del 1308, re Roberto I di Scozia ed i suoi uomini diedero la caccia a John Comyn, conte di Buchan, sino al castello di Fyvie. Questa era una potente fortezza che blocc\u00f2 anche l'esercito scozzese. Re Roberto diede quindi l'ordine a suo fratello Edward di far sfogare gli uomini sulla distruzione della contea di Buchan, devastando castelli e villaggi, ed andando a colpire nello specifico il castello di Slains, il castello di Rattray ed il castello di Dundarg. Dopo la sconfitta di Barra, John Comyn si port\u00f2 in Inghilterra.\nEdward Bruce procedette per diversi mesi all'inseguimento del conte di Buchan e dei suoi uomini, uccidendo quanti si opponevano al governo regio, distruggendo inoltre molti magazzini di viveri, appropriandosi di rifornimenti e riducendo i castelli locali ad ammassi di rocce. Distruggendo il principale centro di potere di lord Comyn, re Roberto intendeva privarlo di ogni possibilit\u00e0 di nuocergli in futuro. Dopo il completamento delle devastazioni, nel giugno del 1308, re Roberto rivolse la sua attenzione al castello di Aberdeen al quale pose assedio distruggendolo.\nConseguenze.\nI Comyn avevano governato Buchan per quasi un secolo, dal 1214, quando William Comyn aveva ottenuto il titolo da sua moglie. Le distruzioni operate dagli scozzesi furono tali che l'area non si riprese mai pi\u00f9 come prima e mai os\u00f2 ribellarsi ulteriormente ai sostenitori di re Roberto I. Dopo trent'anni il successore di John Comyn alla contea, Enrico di Beaumont, torn\u00f2 ad amministrare l'area. Tra il 1333 ed il 1334, fece riparare il castello di Dundarg che Roberto I aveva fatto distruggere nel corso del sacco di Bucan, ma questo fu nuovamente assediato e distrutto da Sir Andrew Murray di Bothwell nel dicembre del 1336."}
{"id": "9156455", "revid": "144796", "url": "https://it.wikipedia.org/wiki?curid=9156455", "title": "Edward Bruce, conte di Carrick", "text": ""}
{"id": "9156461", "revid": "1543377", "url": "https://it.wikipedia.org/wiki?curid=9156461", "title": "Robert Cocking", "text": "Biografia.\nRobert Cocking era un acquerellista professionista con un vivo interesse amatoriale per la scienza. Aveva visto Andr\u00e9-Jacques Garnerin fare il primo lancio con il paracadute in Inghilterra nel 1802 (il primo lancio moderno con il paracadute era stato effettuato nel 1785 da Jean-Pierre Blanchard) ed era stato ispirato a sviluppare un design migliorato dopo aver letto l'articolo di Sir George Cayley \"On Aerial Navigation\". L'articolo di Cayley, pubblicato nel 1809-1810, discuteva a lungo il salto di Garnerin. Questi aveva usato un paracadute a forma di ombrello che aveva oscillato eccessivamente da un lato all'altro durante la discesa; Cayley teorizz\u00f2 che un paracadute a forma di cono sarebbe stato pi\u00f9 stabile. Cocking trascorse molti anni a sviluppare il suo paracadute migliorato, basato sul design di Cayley, che consisteva in un cono invertito di 32,6 metri di circonferenza collegato da tre cerchi. Cocking si avvicin\u00f2 a Charles Green ed Edward Spencer, proprietari del pallone \"Royal Nassau\" (ex \"Royal Vauxhall\" ), per chieder loro di dargli l'opportunit\u00e0 di testare la sua invenzione. Nonostante il fatto che Cocking avesse 61 anni, non fosse uno scienziato professionista e non avesse esperienza di paracadutismo, i proprietari del pallone concordarono e pubblicizzarono l'evento come l'attrazione principale di un Grand Day Fete a Vauxhall Gardens.\nIl 24 luglio 1837, il paracadute di Cocking fu allegramente decorato dall'artista dei giardini EW Cocks. Alle 19:35, Cocking sal\u00ec appeso sotto il pallone, che era pilotato da Green e Spencer. L'attrezzo era in una cesta che pendeva sotto il paracadute che a sua volta pendeva sotto la cesta del pallone. Cocking aveva sperato di raggiungere 2440 metri, ma il peso del pallone accoppiato a quello del paracadute e dei tre uomini rallent\u00f2 la salita; a 1500 metri e con il pallone quasi sopra Greenwich, Green inform\u00f2 Cocking che non sarebbe stato in grado di salire pi\u00f9 in alto se il tentativo fosse stato effettuato alla luce del giorno. Di fronte a queste informazioni, Cocking sganci\u00f2 il paracadute.\nIncidente.\nUna grande folla si era radunata per assistere all'evento, ma fu subito evidente che Cocking era nei guai. Aveva trascurato di includere il peso del paracadute stesso nei suoi calcoli e di conseguenza la discesa era stata troppo rapida. Sebbene rapida, la discesa continu\u00f2 uniformemente per alcuni secondi, ma poi l'intero apparato si capovolse e precipit\u00f2 verso il basso con velocit\u00e0 crescente. Il paracadute si ruppe prima di toccare il suolo e a circa 60-90 metri da terra il cesto si stacc\u00f2. Cocking rimase ucciso all'istante nello schianto e il suo corpo venne trovato in un campo a Lee. La colpa per il fallimento del paracadute fu inizialmente attribuita a Cayley, ma i test in seguito rivelarono che sebbene Cayley avesse trascurato di menzionare il peso aggiuntivo del paracadute nel suo articolo, la causa dell'incidente era stata una combinazione del peso del paracadute e la sua costruzione fragile, in particolare le cuciture deboli che collegavano il tessuto ai telai. Il paracadute di Cocking pesava 113 kg molte volte di pi\u00f9 dei moderni paracadute. Tuttavia, i test effettuati da John Wise, un aeronauta americano, hanno dimostrato che il progetto di Cocking avrebbe avuto successo se solo fosse stato pi\u00f9 grande e meglio costruito. Confrontando i progetti dei paracadute di Garnerin e di Cocking, scopr\u00ec che questi ultimi scendevano sempre in modo molto pi\u00f9 stabile e uniforme. Il problema dell'oscillazione inerente al paracadute Garnerin venne successivamente risolto con l'introduzione di uno sfiato nella parte superiore del baldacchino.\nDopo la morte di Cocking, il paracadutismo divenne impopolare e fu limitato al carnevale e al circo fino alla fine del XIX secolo, quando sviluppi come l'imbracatura e gli scivoli di fuga lo resero pi\u00f9 sicuro."}
{"id": "9156466", "revid": "203463", "url": "https://it.wikipedia.org/wiki?curid=9156466", "title": "Museo della scienza e della tecnologia (Milano)", "text": ""}
{"id": "9156467", "revid": "287204", "url": "https://it.wikipedia.org/wiki?curid=9156467", "title": "Ferdinando De Franciscis", "text": "Biografia.\nLaureato in giurisprudenza, \u00e8 avvocato e patrocinante in Cassazione.\nNel 1996 \u00e8 eletto alla Camera nelle liste del CCD-CDU, in alleanza con il Polo delle Libert\u00e0. Nel 1998 segue Clemente Mastella nella scissione che d\u00e0 vita ai Cristiani Democratici per la Repubblica (CDR) prima e all'Unione Democratica per la Repubblica (UDR) di Francesco Cossiga poi. Nel 1999 partecipa alla fondazione dell'Unione Democratici per l'Europa (UDEUR), sempre con Mastella. Ricopre l'incarico di sottosegretario alle Finanze durante il governo D'Alema I (1998-1999) e poi al Tesoro, bilancio e programmazione economica durante il governo D'Alema II (1999-2000). Termina il suo incarico parlamentare nel 2001.\nDal 2009 \u00e8 membro del comitato regionale campano dell'Unione di Centro e coordinatore locale del partito a Marcianise."}
{"id": "9156470", "revid": "2166030", "url": "https://it.wikipedia.org/wiki?curid=9156470", "title": "Battaglia di Connor", "text": "La battaglia di Connor fu un episodio delle guerre d'indipendenza scozzesi che venne combattuto il 10 settembre 1315, presso il villaggio di Tannybrake ad appena un miglio a nord dall'attuale villaggio di Connor, nella contea di Antrim. L'episodio fece parte anche della campagna militare di Roberto I di Scozia in Irlanda.\nAntefatto.\nEdward Bruce, fratello di re Roberto I, sbarc\u00f2 a Larne, nell'attuale County Antrim, il 26 maggio 1315. all'inizio di giugno, Donall \u00d3 N\u00e9ill di Tyrone e dodici tra re e signori a nord, incontrarono Edward Bruce a Carrickfergus e gli giurarono fedelt\u00e0 come re d'Irlanda. Edward prese possesso della citt\u00e0 di Carrickfergus, ma non fu in grado di prendere il controllo del castello locale. Il suo esercito continu\u00f2 verso sud, passando dal passo di Moyry per prendere Dundalk.\nPreludio.\nAppena fuori dal villaggio di Dundalk, Bruce incontr\u00f2 un'armata guidata da John FitzThomas FitzGerald, IV signore di Offaly, suo genero Edmund Butler, conte di Carrick e Maurice FitzGerald, IV barone Desmond. Gli scozzesi li respinsero verso Dundalk ed il 29 giugno si diedero a devastare l'area.\nDal 22 luglio Edmund Butler, giustiziere di Dublino, assembl\u00f2 un esercito con uomini provenienti da Munster e da Leinster per unirsi alle schiere di Richard \u00d3g de Burgh, II conte dell'Ulster per combattere le forze scozzesi. De Burgh si rifiut\u00f2 di permettere il passaggio delle truppe governative nell'Ulster temendo devastazioni.\nLa battaglia.\nBruce si ritir\u00f2 lentamente verso nord, inducendo de Burgh all'inseguimento. Bruce ed i suoi alleati O\u2019Neill saccheggiarono il villaggio di Coleraine, distruggendo tra l'altro il ponte sul fiume Bann per ritardare i nemici che li inseguivano. Edward invi\u00f2 una lettera a Fedlimd \u00d3 Conchobair riportandogli che avrebbe sostenuto la sua causa come re di Connacht se avesse deciso di ritirarsi. Invi\u00f2 il medesimo messaggio al suo rivale, Ruaidri mac Cathal Ua Conchobair. Cathal immediatamente scelse di ritirarsi dal campo di battaglia, autoproclamandosi per\u00f2 sovrano, venendo seguito poco dopo dai suoi alleati. Le forze di Edward attraversarono il fiume Bann con l'uso di barche ed attaccarono. Il conte di Ulster dovette ritirarsi a Connor.\nLe due armate si scontrarono a Connor il 10 settembre 1315. Le forze superiori di Edward Bruce e dei suoi alleati irlandesi sconfissero le forze nemiche dell'Ulster. La presa di Connor permise ad Edward Bruce di rifornire il suo esercito per l'inverno grazie ai magazzini che il conte di Ulster aveva riempito appunto nel villaggio. Il cugino del conte, William de Burgh, venne poi catturato assieme ad altri signori locali ed ai loro primogeniti. Gran parte dell'esercito si ritir\u00f2 al castello di Carrickfergus, che gli scozzesi posero poi sotto assedio. Il conte di Ulster riusc\u00ec a fare ritorno a Connaught.\nConseguenze.\nLe forze governative al comando di Butler non riuscirono ad avere la meglio su quelle scozzesi del Bruce, permettendogli di consolidare cos\u00ec il suo potere nell'Ulster. La sua occupazione scaten\u00f2 delle rivolte a Meath ed a Connacht, indebolendo ulteriormente de Burgh. Malgrado un'ulteriore vittoria scoto-irlandese alla battaglia di Skerries, la campagna and\u00f2 terminando solo con la battaglia di Faughart."}
{"id": "9156474", "revid": "599013", "url": "https://it.wikipedia.org/wiki?curid=9156474", "title": "Hunter Long", "text": "Carriera.\nMiami Dolphins.\nLong all'universit\u00e0 gioc\u00f2 a football al Boston College. Fu scelto nel corso del terzo giro (81\u00ba assoluto) nel Draft NFL 2021 dai Miami Dolphins. Debutt\u00f2 come professionista partendo come titolare nella gara del primo turno contro i New England Patriots. La sua stagione da rookie si concluse con una ricezione da 8 yard in 7 presenze, 2 delle quali come titolare."}
{"id": "9156476", "revid": "2166030", "url": "https://it.wikipedia.org/wiki?curid=9156476", "title": "Battaglia di Kells", "text": "La battaglia di Kells fu un episodio delle guerre d'indipendenza scozzesi che venne combattuto nel novembre del 1315, tra le forze scoto-irlandesi di Edward Bruce e quelle di Roger Mortimer, III barone Mortimer.\nAntefatto.\nDopo la sua vittoria nella battaglia di Connor, Edward Bruce insegu\u00ec l'esercito irlandese che si ritirava verso Carrickfergus e pose assedio al castello locale dove questi avevano trovato rifugio. Attorno al 13 novembre Thomas Randolph, I conte di Moray torn\u00f2 in Scozia con 500 veterani. Lasciando gli assedianti a Carrickfergus, Bruce si spost\u00f2 a Dundalk per incontrare il conte di Moray, ed insieme guidarono gli scozzesi nella contea di Meath.\nPer matrimonio con Joan de Geneville, II baronessa Geneville, Roger Mortimer, III barone Mortimer era succeduto nella parte orientale della signoria di Meath, che aveva il proprio capoluogo a Trim dove disponeva anche di un castello.\nLa battaglia.\nMortimer organizz\u00f2 i suoi uomini al confine nord della contea di Meath per cercare di mantenere gli scozzesi lontani dalle sue terre. Stocc\u00f2 riserve al castello di Kells, vi port\u00f2 all'interno gli armenti delle campagne circostanti e miglior\u00f2 le difese locali, cos\u00ec da servire come base per le sue operazioni.\nLasciando un contingente a circa dieci miglia a nordest di Kells, Bruce si port\u00f2 in citt\u00e0 ed i due eserciti si scontrarono poco fuori dall'abitato dove gli scozzesi avevano gi\u00e0 iniziato a dar fuoco alle abitazioni locali. Dopo tre ore di scontri, i fratelli de Lacy dovettero ritirarsi, lasciando Mortimer a combattere contro preponderanti forze nemiche. Con la distruzione del suo esercito e l'incendio di Kells, Mortimer cerc\u00f2 di fuggire con pochi suoi cavalieri, raggiungendo Dublino poco dopo.\nGli scozzesi misero a ferro e fuoco Granard e marciarono per due mesi devastando il paese senza trovare opposizione."}
{"id": "9156482", "revid": "62748", "url": "https://it.wikipedia.org/wiki?curid=9156482", "title": "Margaret Graham", "text": "Biografia.\nEra nata a Walcot, Bath, e spos\u00f2 il pioniere dell'aeronautica George Graham, con il quale vol\u00f2 per la prima volta il 2 giugno 1824, quando fece una salita da White Conduit Gardens a Islington, Londra. Ebbero tre figlie, che in seguito avrebbero anche loro fatto voli in mongolfiera con lei dal 1850 in poi.\nIl 28 giugno 1826 fu pianificato un volo in cui la signora Graham e una donna di nome Jane Stocks avrebbero dovuto sollevarsi da White Conduit Gardens. Tuttavia, Jane Stocks alla fine ci ripens\u00f2, e questo fu il primo volo da solista di una donna pilota britannica. La carriera di Margaret come aeronauta dur\u00f2 per pi\u00f9 di trent'anni.\nNel 1827, George Graham fu portato in tribunale per debiti e rimase in custodia per diversi mesi prima che il caso fosse discusso. Margaret Graham testimoni\u00f2 a suo favore, affermando che il costo di realizzazione del pallone superava di gran lunga il prezzo per il quale il creditore di suo marito, un certo Brooker, aveva proposto di venderlo, e sostenendo anche che il pallone non era pi\u00f9 di propriet\u00e0 di Graham.\nIl 7 agosto 1850, un pallone su cui viaggiava la signora Graham prese fuoco dopo la sua discesa nei pressi di Edmonton, Londra, ma lei sopravvisse all'incidente. Nello stesso anno, fece la prima salita notturna in mongolfiera che fosse stata mai intrapresa da una donna, in un pallone partito da Vauxhall Gardens. Nel 1851, lei e suo marito fecero un volo commemorativo durante la la Grande Esposizione."}
{"id": "9156484", "revid": "265038", "url": "https://it.wikipedia.org/wiki?curid=9156484", "title": "Joaquin Pauls Bosch", "text": ""}
{"id": "9156490", "revid": "2166030", "url": "https://it.wikipedia.org/wiki?curid=9156490", "title": "Battaglia di Skerries", "text": "La battaglia di Skerries (nota anche come battaglia di Ardscull) fu un episodio delle guerre d'indipendenza scozzesi che venne combattuto il 26 gennaio 1316, tra le forze scoto-irlandesi di Edward Bruce, fratello di re Roberto I di Scozia, e quelle della contea di Kildare che vi si opponevano.\nLa battaglia.\nEdward Bruce, conte di Carrick, era sbarcato in Irlanda nel maggio del 1315 ed era stato proclamato re dell'isola a giugno. Bruce continu\u00f2 la sua marcia a sud, quando il 26 gennaio 1316 l'esercito scozzese che avanzava da Castledermot si scontr\u00f2 con una forza inglese. Le forze iberno-normanne, sotto la guida del giustiziere d'Irlanda, erano composte da uomini come John FitzThomas FitzGerald, Maurice FitzThomas FitzGerald, Thomas FitzJohn, John e Arnold Poer, Maurice de Rocheford, e Miles e David de la Roche. Queste forze insieme superavano di gran lunga quelle di Edward Bruce e dei suoi alleati irlandesi, ma tra i ranghi anglo-irlandesi si aprirono delle dispute di cui il Bruce seppe saggiamente approfittare. Pur subendo pesanti perdite, gli scozzesi seppero mantenere il campo di battaglia, vincendo infine la battaglia.\nConseguenze.\nIl resoconto ufficiale della battaglia, di matrice inglese, incolp\u00f2 del fallimento il terreno e la sfortuna, ma nello stesso racconto si fa presente come gli scozzesi abbiano perso molti dei loro uomini migliori nello scontro.\nDopo la battaglia gli scozzesi saccheggiarono il vicino villaggio di Athy per poi ritirarsi verso Leix, mentre le forze anglo-irlandesi li tenevano sotto sorveglianza dalla vicina Castledermot, mentre i loro capi si ritiravano a Dublino. Qui il vescovo John Hotham, inviato del re in Irlanda, fece di tutto per assicurarsi la lealt\u00e0 dei nobili irlandesi alla causa inglese. A maggio, ad ogni modo, Edward Bruce era ormai tornato nella sua base sicura nell'Ulster, mentre Hotham aveva fatto ritorno in Inghilterra per occupare l'incarico di vescovo di Ely."}
{"id": "9156518", "revid": "110157", "url": "https://it.wikipedia.org/wiki?curid=9156518", "title": "Pandemia di COVID-19 in Yemen", "text": "Il primo caso della pandemia di COVID-19 in Yemen \u00e8 stato confermato il 10 aprile 2020, si trattava di un 60enne della regione di Hadramawt.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una malattia respiratoria in un gruppo di persone nella citt\u00e0 di Wuhan, nella provincia cinese di Hubei, dato che \u00e8 stato riferito all'OMS il 31 dicembre 2019.\nIl tasso di mortalit\u00e0 per COVID-19 \u00e8 stato molto pi\u00f9 basso della SARS del 2003, ma la trasmissione \u00e8 stata significativamente maggiore, portando ad un bilancio totale delle vittime pi\u00f9 alto."}
{"id": "9156519", "revid": "1442080", "url": "https://it.wikipedia.org/wiki?curid=9156519", "title": "Kremlin Cup 2021 - Qualificazioni singolare femminile", "text": "Le qualificazioni del singolare femminile del Kremlin Cup 2021 sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale. In caso di ritiro di una o pi\u00f9 giocatrici aventi diritto a queste sono subentrati le lucky loser, ossia le giocatrici che hanno perso nell'ultimo turno ma che avevano una classifica pi\u00f9 alta rispetto alle altre partecipanti che avevano comunque perso nel turno finale."}
{"id": "9156530", "revid": "164044", "url": "https://it.wikipedia.org/wiki?curid=9156530", "title": "Ram\u00f3n Soria Alonso", "text": "Carriera.\nClub.\nCresciuto nelle giovanili del Villarreal, in vista della stagione 2009-2010 \u00e8 passato al Maiorca B. Ha esordito in Segunda Divisi\u00f3n B in data 30 agosto 2009, quando ha sostituito Galera nella vittoria per 4-1 sul Gramenet. Il 4 settembre 2010 ha trovato la prima rete in squadra, nel successo per 0-5 arrivato sul campo del Benidorm.\nNel 2011 \u00e8 passato all'Albacete, per cui ha giocato una sola partita di campionato: il 4 marzo 2012 \u00e8 stato infatti titolare nel pareggio per 1-1 maturato sul campo del Toledo. In vista della stagione successiva si \u00e8 accordato con lo Jove Espa\u00f1ol, mentre a gennaio 2013 \u00e8 passato al Teruel.\nA settembre 2013, Soria \u00e8 stato tesserato dai norvegesi del Gj\u00f8vik, all'epoca militanti in 2. divisjon, terzo livello del campionato locale. Ha esordito con questa maglia in data 21 settembre, schierato titolare nella sconfitta per 1-0 subita sul campo del Frigg. Il 19 ottobre 2013 ha realizzato il primo gol, nella vittoria per 1-5 sul campo del T\u00f8nsberg.\nPer la stagione 2014, Soria si \u00e8 accordato con i canadesi dell'Ottawa Fury, militanti in NASL. Ha giocato la prima partita in squadra il 12 aprile, sostituendo Nicholas Paterson nella partita persa per 2-0 contro i Fort Lauderdale Strikers.\nA gennaio 2015, i finlandesi dell'IFK Mariehamn hanno reso noto che Soria si sarebbe aggregato al resto della squadra per sostenere un provino: come permesso dai regolamenti locali, il giocatore avrebbe potuto giocare in Liigacup, anche senza aver firmato alcun contratto.\nA febbraio 2015 \u00e8 stato messo sotto contratto dagli sloveni del Celje: il 4 marzo ha esordito con questa casacca, nel 2-1 sul Krka. Il 2 luglio 2015 ha debuttato nelle competizioni europee per club, venendo schierato titolare nella sconfitta per 0-1 contro lo \u015al\u0105sk Breslavia, sfida valida per i turni preliminari dell'Europa League.\nA gennaio 2016 ha firmato per il Puerto Rico. \u00c8 tornato a calcare i campi della NASL in data 2 luglio, schierato titolare nel pareggio per 1-1 contro l'Indy Eleven. Il 27 maggio 2017 \u00e8 arrivato il primo gol, nel pareggio per 1-1 contro il Miami FC.\nIl 31 gennaio 2018, Soria ha fatto ritorno in Spagna per giocare nel Formentera. Il 4 febbraio ha disputato la prima partita in squadra, in occasione della partita persa per 0-2 contro il Llagostera. Il 22 aprile ha siglato la prima rete con questa maglia, nella sconfitta per 1-3 subita contro il Sabadell.\nSvincolato dopo questa esperienza, a gennaio 2019 ha fatto ritorno in Canada per giocare nell'Edmonton. Il 5 maggio 2019 ha vestito per la prima volta la maglia della nuova squadra, in occasione della vittoria per 1-2 in casa del Valour. Il 14 luglio ha segnato la prima rete, nella partita persa per 2-1 contro lo York United.\nIl 5 gennaio 2021, l'Edmonton ha reso noto di aver confermato Soria in vista dell'imminente nuova stagione.\nStatistiche.\nPresenze e reti nei club.\n\"Statistiche aggiornate al 18 ottobre 2021.\""}
{"id": "9156538", "revid": "125413108", "url": "https://it.wikipedia.org/wiki?curid=9156538", "title": "Adam Montgomery", "text": "Caratteristiche tecniche.\nNato attaccante, nel suo percorso formativo al \u00e8 stato arretrato in difesa, specializzandosi come terzino sinistro.\nCarriera.\nCresciuto nel settore giovanile del\u00a0 , debutta in prima squadra il 12 maggio 2021 in occasione dell'incontro di Scottish Premiership vinto 4-0 contro il .\nStatistiche.\n\"Statistiche aggiornate al 19 ottobre 2021\"."}
{"id": "9156540", "revid": "729019", "url": "https://it.wikipedia.org/wiki?curid=9156540", "title": "Thomas Bligh", "text": "Biografia.\nSecondogenito di Thoma Bligh di Rathmore (Contea di Meath), e di sua moglie Elizabeth Naper, suo padre era un allevatore che avevano beneficiato dell'attribuzione di alcuni terreni a seguito delle confische del 1688 sotto il regno di Guglielmo III d'Inghilterra e divenne membro della Irish House of Commons in qualit\u00e0 di rappresentante della Contea di Meath dal 1695 al 1710.\nA partire dal 1715 il giovane Bligh venne eletto rappresentante parlamentare per la cittadina irlandese di Athboy, carica che mantenne per circa sessant'anni. Nel 1717 Bligh ottenne il grado di capitano nel reggimento di cavalleria britannico del 5th Dragoon Guards (noto anche con il nome di \"Shrewsbury's Regiment of Horse\"). Nel 1719 venne promosso al grado di vice-colonnello del reggimento, grazie anche all'intercessione di suo zio, Robert Naper, che prestava servizio nello stesso reggimento con il grado di tenente generale. Nel 1737 si un\u00ec in matrimonio con Elizabeth Bury dalla quale ebbe un solo figlio, morto prematuramente. Nel 1740, dopo aver fallito nel succedere a suo zio al grado di tenente generale, venne promosso colonnello a capo di un nuovo reggimento di fanteria che avrebbe prestato servizio nelle Fiandre durante la Guerra di successione austriaca tra il 1740 e il 1746. Nel 1745, dopo essere stato promosso al grado di Brigadier generale, fu protagonista di una audace operazione militare presso le spiagge del villaggio di Melle (Belgio) per prestare rinforzo militare alla guarnigione inglese acquartierata presso Gand, riuscendo a trarre in salvo una buona parte dei suoi commilitoni sconfitti dalle forze delle truppe francesi al comando del generale Nicholas Joseph Balthazar de l'Anglade. Nel 1746 fu trasferito al reggimento di cavalleria dei 12th Royal Lancers e nel 1747 fu promosso al grado di maggiore generale e nel dicembre dello stesso anno venne nuovamente trasferito presso il suo vecchio reggimento dei 5th Dragoon Guards, nel frattempo trasformatosi nel \"2nd Irish Horse\". Nel 1754 venne promosso al grado di tenente generale.\nNel luglio del 1758 vennero fatti i preparativi per una nuova campagna di attacchi dal mare, o \"descendts\", su vasta scala lungo le coste della Francia, allo scopo di creare un diversivo in favore della campagna in territorio tedesco delle truppe sotto il comando del principe Ferdinando di Brunswick-Wolfenb\u00fcttel. Contro ogni considerazione, e sebbene avesse ormai settantatr\u00e9 anni di et\u00e0, e dietro pressione del governo di William Pitt, bligh accett\u00f2 il comando della spedizione. Agli inizi del mese di agosto del 1758, la spedizione di Bligh, trasportata dalla flotta inglese al comando del Ammiraglio Richard Howe, lasciarono le coste inglesi per sbarcare, dopo sette giorni di viaggio, nei pressi della cittadina di Cherbourg, che venne conquistata dalle truppe inglesi. Nonostante il successo, Bligh ed i suoi ufficiali si rivelarono non all'altezza della situazione nel gestire le proprie truppe. Il porto, il molo e i fortini di Cherbourg vennero demoliti secondo gli ordini di Bligh, ma le truppe intrapresero arbitrariamente una lunga catena di saccheggi della zona circostante, con effetti devastanti, al punto che fu necessario pianificare in fretta delle operazioni di reimbarco sotto la supervisione dell'Ammiraglio Howe.\nIl 3 settembre 1758 Bligh fece sbarcare le sue truppe presso la spiaggia della cittadina di Saint-Lunaire, come preparativo di un assedio programato contro Saint Malo, ma una squadra di ricognizione rivel\u00f2 che il piano di aprirsi un varco lungo il fiume Rance non era praticabile, in quanto troppo ben difeso dalle guarnigioni di truppe francesi. Un mutamento meteorologico improvviso costrinse la flotta inglese a gettare l'ancora con l'artiglieria ed i cavalli ancora a bordo. Per questo motivo Bligh ed i suoi ufficiali decisero di far marciare le truppe a piedi poco pi\u00f9 a ovest verso la baia di Saint-Cast-le-Guildo. La marcia raggiunse Matignon l'11 settembre 1758 dopo aver subito numerose perdite a causa delle sortite da parte dei francesi, e Bligh decise di accamparsi lungo la costa invece di fare imbarcare i suoi soldati sulle navi. Nonostante i suoi ricognitori avessero avvistato un contingente nemico in avvicinamento di pari entit\u00e0 sotto la guida del Duca d'Aiguillon, Bligh decise di non imbarcarsi nella notte ma di aspettare l'alba prima di far salite le truppe sulle navi a partire dai numerosi feriti. I francesi vennero affrontati dalla retroguardia, composta in larga parte dal reparto dei \"Grenadier Guards\" comandati dal maggiore generale Alexander Dury che inflisse pesanti perdite al nemico ma venne completamente sopraffatta (lo stesso Dury anneg\u00f2 nel tentativo di raggiungere le navi inglesi). \nAspramente criticato per le sue scelte tattiche dal comandante in capo della spedizione, il Conte di Ligonier, Blight fece ritorno in patria dove re Giorgio II si rifiut\u00f2 di riceverlo a corte come segno di disapprovazione per la sua condotta militare. Dopo aver subito un simile affronto e ricevendo numerose critiche, prime fra tutte dallo stesso capo del governo, Pitt, Bligh decise di rassegnare le dimissioni da qualsiasi incarico e di ritirarsi a vita privata in Irlanda. Dopo essersi nuovamente sposato con Frances Jones, mor\u00ec nel villaggio di Brittas, nei pressi di Dublino il 15 settembre 1775 e venne sepolto nella \"Rathmore Church\"."}
{"id": "9156542", "revid": "125431017", "url": "https://it.wikipedia.org/wiki?curid=9156542", "title": "Fujiwara no Kanesuke", "text": "Raggiunse lo Jusanmi (terzo grado minore, nei ranghi di corte), ricoprendo contemporaneamente le posizioni di Chunagon (vice-consigliere di stato) e Uemon no kami (capo della guardia del cancello destro), e poich\u00e9 la sua residenza era situata lungo la riva del fiume Kamo-gawa (noto anche come \"Tsutsumi\"), era chiamato Tsutsumi Chunagon. Eccelleva nel comporre poesia e musica waka ed \u00e8 annoverato tra i Trentasei Immortali della Poesia.\nSua figlia Soshi serv\u00ec come Koi (dama di compagnia di secondo grado) per l'imperatore Daigo; Soshi diede alla luce il principe imperiale Noriakira.\nSuo figlio era Fujiwara no Kiyotada. La sua pronipote Murasaki Shikibu fu l'autore del noto monogatari \"Genji monogatari\".\nBiografia.\nAll'inizio della sua carriera politica nell'898, ottenne solo la posizione di basso rango di ufficiale di terzo grado nella provincia di Sanuki, ma dopo l'ascesa al trono dell'imperatore Daigo, al quale era imparentato per matrimonio, ottenne incarichi di maggiore importanza; nel 903 fu nominato Uchikuranosuke (assistente capo dei magazzini interni del palazzo), promosso a Kuroudo (ufficiale del segretario imperiale) nel 909, ulteriormente promosso a Kurudo gashira (capo del segretariato imperiale) nel 917, seguito da Sangi (consigliere reale) nel 921, Chunagon (vice-consigliere di stato), Jusanmi (Junior Terzo Grado), nel 927 e infine nel 930 ricopr\u00ec le cariche sia di Chunagon che di Uemon no kami (Capo della Guardia del Cancello Destro).\nPoesia.\nLe poesie di Kanesuke sono incluse in diverse antologie di poesia imperiali, tra cui Kokin Wakash\u016b e Gosen Wakash\u016b. Esiste anche una raccolta personale di poesie nota come \"Kanesuke-sh\u016b\"."}
{"id": "9156560", "revid": "2020096", "url": "https://it.wikipedia.org/wiki?curid=9156560", "title": "Gran Premio degli Stati Uniti d'America 2021", "text": "Il Gran Premio degli Stati Uniti d'America 2021 \u00e8 stata la diciassettesima prova della stagione del campionato mondiale di Formula 1. La gara si \u00e8 corsa domenica 24 ottobre sul circuito delle Americhe che sorge nella Contea di Travis, vicino a Austin, in Texas, ed \u00e8 stata vinta dall'olandese Max Verstappen su Red Bull Racing-Honda, al diciottesimo successo in carriera; Verstappen ha preceduto all'arrivo il britannico Lewis Hamilton su Mercedes e il suo compagno di squadra, il messicano Sergio P\u00e9rez.\nAll'intero \"weekend\" del Gran Premio hanno assistito spettatori: si tratta del nuovo record nella storia del mondiale di Formula 1.\nVigilia.\nSviluppi futuri.\nIl \"team principal\" della Ferrari, Mattia Binotto, dopo aver saltato il precedente Gran Premio di Turchia, annuncia la sua assenza al timone della squadra in occasione anche dei due successivi Gran Premi di Citt\u00e0 del Messico e San Paolo, i quali debuttano in questo campionato. Binotto rester\u00e0 a Maranello per seguire da vicino il progetto legato alla vettura della stagione 2022, affidando la responsabilit\u00e0 della squadra Laurent Mekies, come avvenuto in Turchia.\nRispetto a quanto reso noto nelle settimane precedenti, i lavori sul circuito di Gedda, sede del debutto del Gran Premio d'Arabia Saudita il successivo 5 dicembre, secondi gli organizzatori della gara, hanno fatti passi da gigante. Dalle foto pubblicate, l'impianto di illuminazione del tracciato funziona e le operazioni di asfaltatura sono a buon punto, mentre molto deve essere fatto, comunque, in termini di sicurezza e tribune. Per l'edizione inaugurale della gara viene stabilito il 100% della capienza, invece del 40% come precedentemente annunciato. Inoltre, viene reso noto che durante il fine settimana del Gran Premio uomini e donne devono rispettare le stringenti regole a livello d'abbigliamento.\nLa Federazione rende noto il calendario della stagione successiva, composto da 23 Gran Premi, record nella storia della Formula 1, lo stesso numero iniziale di gare previste per questo campionato. La stagione avrebbe inizio il 20 marzo col Gran Premio del Bahrein per concludersi, per la prima volta dal , nel mese di novembre, poco dopo la met\u00e0 del mese, col Gran Premio di Abu Dhabi, per evitare la sovrapposizione con il mondiale di calcio. In calendario rientrano i Gran Premi d'Australia, Canada, Giappone e Singapore, annullati nelle ultime due stagioni a causa delle problematiche dettate dalla pandemia di COVID-19, mentre non figura il Gran Premio di Cina, anch'esso annullato negli ultimi due anni per via dell'emergenza sanitaria. La stagione vede il debutto del Gran Premio di Miami, da tenersi a inizio maggio, e della conferma del Gran Premio dell'Emilia-Romagna, a differenza dei Gran Premi di Portogallo, Stiria e Turchia, aggiunti al calendario di questa stagione per rimpiazzare altre gare annullate a causa della pandemia. Il Gran Premio d'Arabia Saudita, penultima gara di questo campionato, viene spostato a inizio stagione come secondo appuntamento del mondiale, mentre il Gran Premio di Francia viene posto a met\u00e0 stagione nel mese di luglio. Nel calendario non \u00e8 presente il Gran Premio del Qatar, debuttante in questo campionato, in quanto nel 2022 il Paese si focalizzer\u00e0 nell'ospitare il mondiale di calcio, prima di rientrare in pianta stabile dal 2023. L'Italia e gli Stati Uniti d'America, quest'ultimo per la prima volta dal , sono le due nazioni ad ospitare due Gran Premi sul proprio territorio.\nIl nuovo peso minimo delle vetture per la stagione 2022 viene fissato a 792 kg. Secondo l'ultimo aggiornamento del regolamento tecnico, la Federazione ha concesso altri due chili extra di fronte alle preoccupazioni delle scuderie, rispetto ai 790 gi\u00e0 previsti lo scorso luglio. Rispetto alla stagione corrente, il peso minimo aumenter\u00e0 di 40 kg nel campionato successivo.\nMasashi Yamamoto, responsabile della casa giapponese Honda, annuncia che la Red Bull Racing potr\u00e0 usufruire della propriet\u00e0 intellettuale sino al 2025. A partire dall'anno successivo la scuderia di Milton Keynes dovr\u00e0 fare tutto in proprio riguardo l'assemblamento delle \"power unit\".\nAspetti tecnici.\nPer questo Gran Premio la Pirelli, fornitrice unica degli pneumatici, offre la scelta tra gomme di mescola C2, C3 e C4, le tre mescole centrali della gamma.\nLa FIA stabilisce due zone per l'attivazione del Drag Reduction System: la prima zona \u00e8 posta sul rettilineo tra le curve 11 e 12, con punto per la determinazione del distacco fra piloti stabilito dopo la curva 10; la seconda zona \u00e8 fissata sul rettilineo dei box, con \"detection point\" posto dopo la curva 18.\nDopo alcune ispezioni dettate dal direttore di gara, Michael Masi, alcune delle aree sconnesse del circuito delle Americhe sono state spianate, soprattutto dopo i problemi verificatisi nel Motomondiale. Il tracciato \u00e8 stato riasfaltato in diversi punti, tra cui la fine del rettilineo principale, inclusa la \"pit lane\" e la sua corsia d'uscita, l'uscita della curva 9 fino all'uscita della curva 10, l'uscita della curva 11 fino all'uscita della curva 12, e tra la met\u00e0 della curva 15 fino alla met\u00e0 della curva 19. Prima del Gran Premio, la fresatura della superficie dell'asfalto avviene tra la curva 2 e la curva 3 e nelle vicinanze della curva 4, 6, 10 e 14. Prima dell'inizio della gara, i dossi posizionati all'uscita della curva 1 vengono rimossi.\nLa Federazione stabilisce due punti del tracciato nel quale i piloti sono costretti a rispettare i limiti di quest'ultimo. I punti in questione riguardano l'uscita della curva 9 e della curva 19: non rispettando i limiti in queste curve i piloti vedono il loro tempo sul giro cancellato dalla direzione gara. Prima dell'inizio della terza sessione di prove libere del sabato anche l'apice della curva 6 viene stabilito come punto in cui rispettare i limiti, nel caso quando la vettura non rimanga in contatto con il cordolo. Prima dell'inizio della gara, anche l'uscita della curva 1 viene stabilito come punto in cui rispettare i limiti della pista.\nPrima dell'inizio della prima sessione di prove libere del venerd\u00ec sulle vetture di Sebastian Vettel e George Russell viene installata la quarta unit\u00e0 relativa al motore a combustione interna, al turbocompressore e all'MGU-H. Il pilota tedesco e quello britannico sono costretti a partire dal fondo dello schieramento. Sulla vettura di Valtteri Bottas viene installata la sesta unit\u00e0 relativa al motore a combustione interna. Il pilota finlandese \u00e8 penalizzato di cinque posizioni sulla griglia di partenza.\nAspetti sportivi.\nIl Gran Premio torna a far parte del calendario mondiale di Formula 1, venendo collocato alla fine del mese di ottobre, dopo essere stato annullato nella stagione precedente a causa della pandemia di COVID-19. L'ultima edizione del Gran Premio degli Stati Uniti d'America, nel , fu corsa agli inizi del mese di novembre.\nLa massima categoria torna a correre sul suolo americano a distanza di una stagione. Nel campionato , a causa dell'emergenza sanitaria a livello globale, la Formula 1 non pot\u00e9 spostarsi oltre oceano, constrigendo la Federazione ad annullare le tappe in programma previste tra il nord e sud America, tra cui i Gran Premi del Canada, previsto a giugno, e quelli di Stati Uniti e Brasile, insieme al debutto del Gran Premio di Citt\u00e0 del Messico, previsti nella parte finale della stagione.\nIl Gran Premio, come l'ultima edizione corsa nel , comunque non condizionata dalla pandemia, si disputa con la presenza degli spettatori sulle tribune, come avvenuto a partire dal Gran Premio di Francia. All'intero \"weekend\" di gara assistono spettatori, il dato pi\u00f9 alto dalla prima edizione corsa in questa sede a Austin, capitale del Texas, nel , oltre a rappresentare il nuovo record nella storia del mondiale di Formula 1. Per quanto riguarda la Formula 1, la gara segna la presenza degli spettatori per la prima volta sul suolo americano dallo scoppio della pandemia.\nAlla vigilia del Gran Premio, era sorta la possibilit\u00e0, da parte della Federazione, dell'annullamento automatico del tempo in caso di regime di doppia bandiera gialla, dopo quanto accaduto durante le qualifiche del precedente Gran Premio di Turchia, in cui lo spagnolo Fernando Alonso dell'Alpine era stato convocato dai commissari in seguito ad un episodio avvenuto durante la Q1, nel quale sembrava non aver rallentato a sufficienza. Nonostante questa sensazione, l'asturiano aveva invece dimostrato di aver effettivamente alzato il piede, sostenendo di aver abortito il giro, non incorrendo cos\u00ec in alcuna penalit\u00e0. Una decisione in contrasto con quella presa nel Gran Premio del Bahrein ai danni del tedesco Sebastian Vettel dell'Aston Martin, il quale, non avendo alzato il ritmo pur trovandosi in un punto della pista esente dalla doppia bandiera gialla, aveva comunque sub\u00ecto una retrocessione in griglia. Successivamente la Federazione, prima dell'inizio dell'evento, prende la decisione di cambiare la procedura prevista nel regolamento sportivo, entrando in vigore a partire da questo Gran Premio.\nLa corsia dei box del circuito di Losail, sede del debutto del Gran Premio del Qatar in programma il successivo 21 novembre, viene rifatta adattandola agli standard previsti per la Formula 1. Insieme alle modifiche richieste relative alla corsia di accesso ai box, anche alcune protezioni sulla pista vengono riviste. Al circuito di Spa-Francorchamps, invece, sede del Gran Premio del Belgio, iniziano i lavori di ristrutturazione del tracciato che porteranno un cambiamento alle tribune e alle vie di fuga.\nLa Williams riceve, da parte della Federazione, tre stelle, il massimo della valutazione, nell'ambito del programma per la sostenibilit\u00e0 ambientale volto a raggiungere le zero emissioni nel 2030. La scuderia britannica, inoltre, annuncia che il pilota statunitense di Formula 3, Logan Sargeant, entra a far parte della Williams Driver Academy.\nDurante il \"weekend\" di gara, il pilota australiano della McLaren, Daniel Ricciardo, compie alcuni giri al volante di una vettura NASCAR. Nello specifico, Ricciardo guida la Chevrolet Monte Carlo guidata dall'ex pilota americano Dale Earnhardt nel campionato NASCAR 1984, sette volte campione della categoria, deceduto nel 2001 in seguito ad un incidente nella Daytona 500, la stessa gara in cui trionf\u00f2 nell\u2019edizione del 1998. La scuderia di Woking, inoltre, rinnova la partnership con l'azienda americana Dell Technologies, grazie alla firma di un contratto pluriennale.\nAcura, marchio americano ad alte prestazioni di Honda, e presenza fissa nei Gran Premi del Canada e degli Stati Uniti negli anni 1980 e 1990, fa il suo ritorno in Formula 1. In occasione della gara, l'AlphaTauri e la Red Bull Racing sfoggiano il marchio grazie alla partnership di successo tra la scuderia di Milton Keynes e la Honda. Acura fece la propria apparizione in un \"weekend\" di gara l'ultima volta nel Gran Premio del Canada 2007.\nDa questa gara, ritorna sulle vetture della Ferrari il marchio Mission Winnow, che era stato esposto precedentemente in occasione dei Gran Premi di Bahrein, la gara inaugurale della stagione, Emilia-Romagna, Portogallo, Spagna, Monaco, Azerbaigian e Russia, ma oscurato dal Gran Premio di Francia al Gran Premio d'Italia, insieme al precedente Gran Premio di Turchia, poich\u00e9 recepito dalle legislazioni locali come una forma di pubblicit\u00e0 indiretta al tabacco. La scuderia di Maranello torna ad essere iscritta ai Gran Premi come \"Scuderia Ferrari Mission Winnow\".\nDa questa stagione il Gran Premio \u00e8 sponsorizzato, per la prima volta, da Aramco.\nL'ex pilota di Formula 1 Emanuele Pirro \u00e8 nominato quale commissario aggiunto per la gara. L'italiano ha svolto in passato, in diverse occasioni, tale funzione, l'ultima al Gran Premio di Gran Bretagna. Per questo Gran Premio, \u00e8 la casa automobilistica tedesca Mercedes a fornire la \"safety car\" e la \"medical car\".\nProve.\nResoconto.\nValtteri Bottas marca il miglior tempo della prima sessione. Il finlandese chiude con un tempo che per\u00f2 \u00e8 pi\u00f9 alto del miglior tempo dell'analoga sessione dell'ultima edizione disputata, quella del 2019. I problemi dell'asfalto rendono obbligatorio per le vetture un assetto meno aerodinamico, incidendo cos\u00ec sulle prestazioni. Ci\u00f2 favorisce le Mercedes che non sono studiate per un assetto \"rake\".\nBottas ha preceduto di pochi millesimi il compagno di scuderia, Lewis Hamilton, mentre si \u00e8 piazzato a nove decimi Max Verstappen, col terzo tempo. Alle spalle, staccate, si sono classificate le due Ferrari; Charles Leclerc \u00e8 stato anche autore di un testacoda. La sessione ha visto anche un contatto tra Sergio P\u00e9rez e Mick Schumacher, col tedesco che \u00e8 finito in testacoda, ed \u00e8 stata interrotta, nella parte iniziale, con l'esposizione della bandiera rossa, per la necessit\u00e0 di recuperare la monoposto di Fernando Alonso, bloccato da problemi tecnici.\nSono stati 12 i tempi cancellati ai piloti per aver oltrepassato i limiti della pista all'uscita della curva 9, e 12 i tempi cancellati per aver oltrepassato i limiti all'uscita della curva 19, durante la prima sessione di prove libere del venerd\u00ec. Nel primo caso si sono visti cancellare il tempo Sergio P\u00e9rez (tre volte), Daniel Ricciardo, Esteban Ocon e Lance Stroll (due volte), Kimi R\u00e4ikk\u00f6nen, Pierre Gasly e Sebastian Vettel (una volta); nel secondo caso si sono visti cancellare il tempo Nikita Mazepin e Yuki Tsunoda (tre volte), Sergio P\u00e9rez (due volte), Carlos Sainz Jr., Lando Norris, Daniel Ricciardo e Max Verstappen (una volta).\nAl termine della prima sessione di prove libere del venerd\u00ec, Sergio P\u00e9rez e Mick Schumacher vengono convocati dai commissari sportivi a seguito alla collisione alla curva 12. I commissari non infliggono sanzioni.\nNella sessione pomeridiana il primo della lista dei tempi \u00e8 P\u00e9rez, che precede ben cinque vetture motorizzate dalla Mercedes. In realt\u00e0 il tempo migliore era stato fatto segnare da Hamilton, che per\u00f2 si \u00e8 visto annullare la prestazione, per aver tagliato un tratto del circuito. Il britannico si \u00e8 classificato col terzo tempo, alle spalle di Lando Norris. Verstappen \u00e8 ottavo, avendo commesso un errore nel suo tentativo pi\u00f9 veloce.\nLe Mercedes hanno dimostrato una certa superiorit\u00e0 non solo nel giro secco, ma anche nella simulazione di gara. Nel corso della sessione si \u00e8 sfiorato anche il contatto proprio tra Hamilton e Verstappen, i due piloti in lizza per il titolo mondiale. Dopo essersi superati nel giro di lancio, si sono trovati appaiati all'ultima curva, prima di iniziare il loro giro lanciato. Hamilton ha sfilato Verstappen, che ha mostrato le sue rimostranze all'avversario.\nSono stati 11 i tempi cancellati ai piloti per aver oltrepassato i limiti della pista all'uscita della curva 9, e 15 i tempi cancellati per aver oltrepassato i limiti all'uscita della curva 19, durante la seconda sessione di prove libere del venerd\u00ec. Nel primo caso si sono visti cancellare il tempo Charles Leclerc e Kimi R\u00e4ikk\u00f6nen (due volte), Fernando Alonso, Yuki Tsunoda, Sebastian Vettel, Valtteri Bottas, Esteban Ocon, Nikita Mazepin e Sergio P\u00e9rez (una volta); nel secondo caso si sono visti cancellare il tempo Nikita Mazepin (quattro volte), Yuki Tsunoda (tre volte), Nicholas Latifi, Mick Schumacher, Sebastian Vettel, Lewis Hamilton, Charles Leclerc, Lance Stroll, Kimi R\u00e4ikk\u00f6nen e Pierre Gasly (una volta).\nAl termine della seconda sessione di prove libere del venerd\u00ec, sulla vettura di Sebastian Vettel viene sostituito il cambio. Il pilota tedesco non \u00e8 penalizzato sulla griglia di partenza in quanto ha usato la precedente trasmissione per sei Gran Premi consecutivi.\nPrima dell'inizio della terza sessione di prove libere del sabato sulla vettura di Fernando Alonso viene installata la quarta unit\u00e0 relativa al motore a combustione interna, al turbocompressore, all'MGU-H e all'MGU-K, la terza unit\u00e0 relativa al sistema del recupero dell'energia e all'unit\u00e0 di controllo elettronico, e la nona unit\u00e0 relativa all'impianto di scarico. Il pilota spagnolo \u00e8 costretto a partire dal fondo dello schieramento.\nIl messicano P\u00e9rez si conferma il pilota migliore, anche nella sessione del sabato. Alle sue spalle si \u00e8 classificato Sainz Jr., che ha fatto meglio dell'altro pilota della Red Bull Racing, Verstappen. Sia l'olandese che Hamilton hanno ottenuto, in realt\u00e0, tempi migliori di quelli di P\u00e9rez, ma le loro prestazioni sono state invalidate, per aver superato i limiti della pista. Le due Mercedes, quinta e sesta, sono state battute anche da Norris.\nLa temperatura elevata dell'asfalto, di 36 \u00b0C, e il vento, hanno messo in difficolt\u00e0 i piloti, soprattutto nella gestione dell'usura degli pneumatici, che non sono riusciti ad abbassare i tempi.\nSono stati sette i tempi cancellati ai piloti per aver oltrepassato i limiti della pista all'uscita della curva 9, e sei i tempi cancellati per aver oltrepassato i limiti all'uscita della curva 19, durante la sessione di prove libere del sabato. Nel primo caso si sono visti cancellare il tempo Kimi R\u00e4ikk\u00f6nen (due volte), Yuki Tsunoda, Lance Stroll, Pierre Gasly, Nikita Mazepin e Lewis Hamilton (una volta); nel secondo caso si sono visti cancellare il tempo Nikita Mazepin (due volte), Valtteri Bottas, Charles Leclerc, Max Verstappen e Mick Schumacher (una volta).\nRisultati.\nNella prima sessione del venerd\u00ec si \u00e8 avuta questa situazione:\nNella seconda sessione del venerd\u00ec si \u00e8 avuta questa situazione:\nNella sessione del sabato mattina si \u00e8 avuta questa situazione:\nQualifiche.\nResoconto.\nDopo i tempi delle due Haas, il primo riscontro cronometrico di interesse \u00e8 l'1'35\"893 di Lance Stroll, limite battuto da Charles Leclerc (1'35\"281). L'arrivo delle Red Bull Racing ridisegna i tempi; Max Verstappen porta il tempo migliore a 1'34\"521. P\u00e9rez resta a 54 millesimi di secondo. Le due Mercedes si fermano con Valtteri Bottas a 138 millesimi dal tempo di Verstappen, mentre fa peggio Hamilton, lontano 276 millesimi dal tempo dell'olandese. Daniel Ricciardo \u00e8 capace di migliorare il tempo di Verstappen, chiudendo il giro in 1'34\"407, mentre Lando Norris, con l'altra McLaren scala terzo, facendo meglio di Sainz Jr., quarto. I primi quattro della graduatoria si trovano nel fazzoletto di 54 millesimi.\nVerstappen si ripiazza ancora in vetta, con 1'34\"352, mentre Pierre Gasly e Charles Leclerc salgono all'ottavo e nono posto, subito alle spalle delle due Mercedes. Anche P\u00e9rez si migliora di nuovo, risalendo al secondo posto. I due piloti dell'Alpine sono in zona di taglio, con Esteban Ocon solo quindicesimo, giusto davanti a Fernando Alonso. Chi si trova in situazione ancora peggiore sono Kimi R\u00e4ikk\u00f6nen e Nikita Mazepin che non hanno nemmeno fatto segnare un tempo valido. Antonio Giovinazzi \u00e8 autore di un testacoda, prima che Leclerc abbassi il limite in 1'34\"153. Alonso \u00e8 quattordicesimo, eliminando cos\u00ec Stroll. Oltre al canadese dell'Aston Martin, non passano in turno il suo connazionale Latifi, poi R\u00e4ikk\u00f6nen, Schumacher e Mazepin. \nAll'inizio della Q2 le Red Bull, le McLaren e le Mercedes optano, come mescola degli pneumatici, per le gomme medie, cos\u00ec come Leclerc, Gasly e Ocon. Bottas marca 1'33\"959, tempo migliorato da Hamilton, in 1'33\"797. Verstappen si prende la miglior prestazione, con 1'33\"464; P\u00e9rez si piazza a sei decimi dal suo compagno di team, ma il suo tempo \u00e8 annullato, per aver superato i limiti della pista. Norris sale al terzo posto, con 1'33\"880, davanti Leclerc: entrambi sono capaci di battere il tempo di Bottas. \nSubito alle spalle del pilota della Mercedes si piazza Gasly. P\u00e9rez rientra in pista con gli pneumatici medi, come Ricciardo, che ha visto anche lui il suo primo tempo annullato per aver superato i limiti della pista. Il messicano \u00e8 settimo, mentre l'australiano si ferma al nono posto. Ocon conserva la decima posizione, prima dell'arrivo di Yuki Tsunoda. Assieme al francese non entrano nella fase finale Vettel, Giovinazzi, Alonso e Russell, che chiude la sessione senza tempi.\nGi\u00e0 all'inizio della Q3 le due Mercedes di Hamilton e Bottas si pongono sulla corsia di uscita, pronti a tentare il tempo. All'inverso i piloti della Red Bull sono gli ultimi ad affrontare il tracciato. Hamilton ferma i cronometri sull'1'33\"564; meglio fa Bottas (1'33\"475). Norris chiude in 1'34\"015, penalizzato da un errore nel primo settore. Verstappen coglie la \"pole position\" provvisoria con 1'33\"199; anche in questo caso \u00e8 il compagno di team a fare meglio: P\u00e9rez coglie 1'33\"180. \nIl possibile arrivo della pioggia spinge i piloti a tentare immediatamente il secondo giro rapido. Hamilton batte P\u00e9rez (1\u201933\"119). Fa anche meglio Verstappen, che strappa la prima posizione, con 1'32\"910. P\u00e9rez \u00e8 terzo, mentre Bottas \u00e8 quarto. Per il pilota della Red Bull \u00e8 la dodicesima partenza al palo in carriera. Verstappen si aggiudica, per la prima volta, il Trofeo Pole FIA. La Red Bull diviene il terzo team, dopo la Mercedes e la Ferrari, a conquistare il premio.\nSono stati due i tempi cancellati ai piloti per aver oltrepassato i limiti della pista all'uscita della curva 9, e quattro i tempi cancellati per aver oltrepassato i limiti all'uscita della curva 19, durante le qualifiche. Nel primo caso si sono visti cancellare il tempo Daniel Ricciardo e George Russell; nel secondo caso si sono visti cancellare il tempo Nikita Mazepin, Lance Stroll, Kimi R\u00e4ikk\u00f6nen, e Sergio P\u00e9rez.\nRisultati.\nNella sessione di qualifica si \u00e8 avuta questa situazione:\nIn grassetto sono indicate le migliori prestazioni in Q1, Q2 e Q3.\nGara.\nResoconto.\nLewis Hamilton riesce, al via, a prendere la prima posizione, passando Max Verstappen alla prima curva. Alle loro spalle ci sono Sergio P\u00e9rez e Charles Leclerc. Pi\u00f9 dietro c'\u00e8 un bel duello che coinvolge le due McLaren con Carlos Sainz Jr.: Daniel Ricciardo passa lo spagnolo, ponendosi quinto.\nVerstappen sembra poter limitare il distacco da Hamilton, ma un crollo della prestazione degli pneumatici a mescola media lo costringe ad anticipare la sosta per il cambio gomme, gi\u00e0 al decimo giro. L'olandese sceglie di proseguire la gara, utilizzando le coperture di mescola dura. Il pilota della Red Bull Racing rientra in pista alle spalle di Ricciardo, che per\u00f2 viene immediatamente sorpassato. Il giro successivo si fermano anche Norris, Gasly, Ricciardo e Sainz Jr.. Tutti optano per le gomme \"hard\", come fatto da Verstappen. Chi fa una scelta diversa \u00e8 P\u00e9rez, che sceglie le gomme medie, quando si ferma al dodicesimo passaggio. Nello stesso giro si ferma anche Leclerc.\nLa gara vede al comando Hamilton, che precede Verstappen, P\u00e9rez, Leclerc, Bottas e Ricciardo. Il britannico della Mercedes attende il tredicesimo giro per passare alle coperture a mescola dura. Questo ritardo costa a Hamilton la prima posizione: al rientro in gara \u00e8 staccato di oltre sei secondi da Verstappen. L'altro pilota della Mercedes, Bottas, effettua la sosta al quindicesimo giro, e scende fino all'undicesima posizione.\nVerso il venticinquesimo giro Hamilton riesce a ridurre il margine di svantaggio su Verstappen a tre secondi; ci\u00f2 porta l'olandese a fermarsi di nuovo, al ventiseiesimo giro, per montare nuovamente gomme dure. Quattro giri dopo si fermano anche P\u00e9rez, le due McLaren e Sainz Jr.. Il \"pit stop\" lento del ferrarista lo allontana dalla possibilit\u00e0 di superare Ricciardo.\nAl trentaduesimo giro c'\u00e8 la seconda sosta anche per l'altro pilota della Ferrari, Leclerc. In questo caso la prontezza dei meccanici permette di effettuare il cambio gomme rapidamente, consentendo cos\u00ec al monegasco di rientrare in gara quarto, davanti, per poco, a Bottas, che non riesce a prendersi la posizione. Il finlandese si fermer\u00e0 al trentaquattresimo giro, tre giri prima del compagno di scuderia Hamilton, che cos\u00ec rinuncia a chiudere la gara con una sola sosta.\nLa gara \u00e8 nuovamente comandata da Verstappen, davanti a Hamilton, P\u00e8rez, Leclerc, Ricciardo, Sainz Jr. e Bottas. Al quarantatreesimo passaggio Sainz Jr attacca Ricciardo, ma non riesce a prevalere sull'australiano, per il quinto posto. Lo spagnolo dovr\u00e0 cedere la posizione anche a Bottas, a due giri dal termine. Negli ultimi giri, intanto, Hamilton lima il distacco da Verstappen, senza per\u00f2 riuscire a impensierirlo, nemmeno nell'ultimo passaggio.\nVerstappen si aggiudica un Gran Premio valido per il mondiale per la diciottesima volta. Grazie al terzo posto di P\u00e9rez, la Red Bull Racing coglie il duecentesimo podio iridato.\nSono stati due i tempi cancellati ai piloti per aver oltrepassato i limiti della pista all'uscita della curva 1, 10 i tempi cancellati per aver oltrepassato i limiti all'uscita della curva 9, e 10 i tempi cancellati per aver oltrepassato i limiti all'uscita della curva 19, durante la gara. Nel primo caso si sono visti cancellare il tempo Kimi R\u00e4ikk\u00f6nen e Esteban Ocon; nel secondo caso si sono visti cancellare il tempo Lance Stroll (tre volte), Yuki Tsunoda, Pierre Gasly, Kimi R\u00e4ikk\u00f6nen, Antonio Giovinazzi, Nikita Mazepin, George Russell e Nicholas Latifi (una volta); nel terzo caso si sono visti cancellare il tempo Nikita Mazepin, Kimi R\u00e4ikk\u00f6nen e Sebastian Vettel (due volte), Max Verstappen, Sergio P\u00e9rez, George Russell e Mick Schumacher (una volta).\nRisultati.\nI risultati del Gran Premio sono i seguenti:\nLewis Hamilton riceve un punto addizionale per aver segnato il giro pi\u00f9 veloce della gara."}
{"id": "9156563", "revid": "344646", "url": "https://it.wikipedia.org/wiki?curid=9156563", "title": "Religioni in Irlanda", "text": "Il cristianesimo \u00e8 la religione pi\u00f9 diffusa in Irlanda. Una stima dell' \"Association of Religion Data Archives\" (ARDA) del 2015 d\u00e0 i cristiani all'88% circa della popolazione, i musulmani all'1,3% della popolazione e coloro che non seguono alcuna religione al 7,3% della popolazione. Secondo i dati del censimento del 2016, i cristiani rappresentano l'84% della popolazione e sono in maggioranza cattolici; l'1,3% della popolazione segue l'islam, il 2,4% della popolazione segue altre religioni, il 9,8% della popolazione non segue alcuna religione e il 2,5% della popolazione non dichiara la propria affiliazione religiosa. \nLa costituzione irlandese riconosce la libert\u00e0 religiosa e proibisce le discriminazioni basate sulla religione. Le organizzazioni religiose non sono obbligate a registrarsi con il governo per acquistare e gestire propriet\u00e0 o mantenere istituzioni per scopi religiosi o caritatevoli, ma devono presentare un'apposita richiesta per avere l'esenzione dalle tasse per gli scopi caritativi che promuovono. Nelle scuole pubbliche l'insegnamento della religione \u00e8 offerto nella maggior parte delle scuole, ma i genitori possono chiedere l'esonero per i loro figli. Le scuole private fanno parte del sistema scolastico nazionale e possono essere di due tipi: denominazionali e non denominazionali. Le prime sono patrocinate da una singola organizzazione religiosa e possono organizzare liberamente l'educazione religiosa secondo le tradizioni, pratiche e credenze dell'organizzazione stessa; le seconde sono patrocinate da pi\u00f9 organizzazioni religiose e devono fornire varie opportunit\u00e0 di educazione religiosa.\nReligioni presenti.\nCristianesimo.\nSecondo i dati del censimento del 2016, i cattolici rappresentano il 78,3% della popolazione, i protestanti il 3,8% della popolazione, gli ortodossi l'1,3% della popolazione e i cristiani di altre denominazioni lo 0,5% della popolazione. \nLa Chiesa cattolica \u00e8 organizzata in Irlanda con 4 sedi metropolitane e 22 diocesi suffraganee. \nLa maggiore denominazione protestante presente in Irlanda \u00e8 la Chiesa d'Irlanda, appartenente alla comunione anglicana, che rappresenta il 2,7% della popolazione; segue la Chiesa presbiteriana d'Irlanda, che rappresenta circa lo 0,5% della popolazione. In misura minore sono inoltre presenti metodisti, battisti, luterani, pentecostali e avventisti del settimo giorno. \nLa Chiesa ortodossa \u00e8 presente in Irlanda principalmente con la Chiesa greco-ortodossa, la Chiesa ortodossa russa e la Chiesa ortodossa rumena; in misura minore sono presenti anche la Chiesa greco-ortodossa di Antiochia, la Chiesa ortodossa serba e la Chiesa ortodossa georgiana.\nFra i cristiani di altre denominazioni, sono presenti i Testimoni di Geova, la Chiesa di Ges\u00f9 Cristo dei Santi degli Ultimi Giorni (i Mormoni) e gli Unitariani. \nIslam.\nI musulmani d'Irlanda sono principalmente immigrati e figli di immigrati provenienti dalla Turchia e da altre nazioni dell'Asia e dell'Africa. I musulmani presenti nel Paese sono in maggioranza sunniti, con una minoranza di sciiti e un piccolo gruppo di ahmadiyya. \nAltre religioni.\nIn Irlanda sono presenti gruppi di ebrei, induisti, buddhisti, bahai, sikh e piccoli gruppi che seguono la religione popolare cinese, il giainismo e i nuovi movimenti religiosi. "}
{"id": "9156564", "revid": "963244", "url": "https://it.wikipedia.org/wiki?curid=9156564", "title": "Alexandrina di Balazar", "text": ""}
{"id": "9156568", "revid": "1832335", "url": "https://it.wikipedia.org/wiki?curid=9156568", "title": "Fujiwara no Asatada", "text": "Quinto figlio di Fujiwara no Sadakata, \u00e8 stato riconosciuto come membro dei Trentasei Immortali della Poesia e una delle sue poesie \u00e8 inclusa nella famosa antologia \"Hyakunin isshu\".\nOltre alla poesia era bravo a suonare lo sho (uno strumento musicale giapponese ad ancia libera).\nLe poesie di Asatada sono incluse in diverse antologie di poesie ufficiali dal \"Gosen Wakash\u016b\" in poi. Rimane anche una collezione personale nota come \"Asatadash\u016b\"."}
{"id": "9156571", "revid": "599013", "url": "https://it.wikipedia.org/wiki?curid=9156571", "title": "Carlos Lopez Chimino", "text": ""}
{"id": "9156579", "revid": "92723", "url": "https://it.wikipedia.org/wiki?curid=9156579", "title": "Concelebrazione eucaristica", "text": "La concelebrazione eucaristica \u00e8 la celebrazione della messa ad opera di pi\u00f9 sacerdoti riuniti insieme attorno a un solo altare, sotto la presidenza del vescovo o del celebrante principale. \nNel decreto \"Ecclesiae semper\" del 7 marzo 1965, la Sacra Congregazione dei Riti dichiar\u00f2 che nella concelebrazione appare l'unit\u00e0 del sacrificio di Cristo ripresentato nelle singole messe, l'unit\u00e0 del sacerdozio esercitato dai singoli sacerdoti e l'unit\u00e0 del culto eucaristico di tutto il popolo santo di Dio, gerarchicamente disposto e operante.\nTermine \"concelebrare\".\nIl verbo \"concelebrare\" appare nella liturgia del rito romano da secoli in relazione al coro degli angeli nella frase \"Caeli caelorumque Virtutes, ac beata Seraphim, socia exsultatione concelebrant\", tradotta nell'edizione italiana 2020 del Messale romano con \"a te inneggiano i cieli dei cieli e i Serafini, uniti in eterna esultanza\".\nA partire dal XII e dal XIII secolo si trova questo verbo e il corrispondente sostantivo \"concelebratio\" usati in riferimento all'agire comune di pi\u00f9 sacerdoti nella celebrazione della messa, ma mai per l'azione dei fedeli, chiamata invece \"participatio\".\nDiverse forme.\nEnrico Mazza osserva che la concelebrazione viene praticata nella Chiesa cristiana dall'inizio, ma non nella forma in cui si trova attualmente nel rito romano. Paul Turner fa la stessa osservazione.\nLa concelebrazione mediante la ripetizione congiunta di un identico testo non era praticabile nei tempi in cui chi presiedeva spesso improvvisava la preghiera. Cos\u00ec, come testimonia l\"Ordo Romanus I\" dell'inizio del VIII secolo, a Roma si concelebrava ancora senza far pronunciare le parole congiuntamente da tutti i concelebranti. Per\u00f2 nel poco pi\u00f9 recente \"Ordo Romanus III\" il testo \u00e8 recitato in comune. Ancora al tempo di Alberto Magno (1206\u20131280) era consuetudine in alcuni luoghi che nelle ordinazioni presbiterali i neo-ordinati non pronunciassero le parole della preghiera eucaristica e solo eseguissero i corrispondenti gesti.\nStoria.\nAntonio Miralles esamina varie testimonianze dei primi sette secoli che offrono una documentazione \"troppo frammentaria per ottenere un quadro preciso della celebrazione dell\u2019Eucaristia con partecipazione di vescovi e presbiteri. Non vi sono indizi di celebrazioni presiedute da un presbitero con partecipazione attiva di altri presbiteri, neppure di recitazione insieme della preghiera eucaristica. Nella Eucaristia celebrata dal vescovo i presbiteri partecipavano come tali, mostrando esternamente i segni del loro ordine, non mescolati tra i laici. Nella liturgia bizantina abbiamo visto la testimonianza di una celebrazione presieduta dal vescovo, il quale incaricava un presbitero di dire la preghiera eucaristica, ma lui solo\".\nAdrien Nocent distingue due fasi. Nei primi tre secoli, la celebrazione eucaristica \u00e8 intesa come celebrazione unica del vescovo, circondato dai suoi presbiteri e da tutto il popolo. Nel III secolo in particolare la \"Traditio Apostolica\" descrive con precisione la celebrazione eucaristica, in cui il vescovo recita da solo la preghiera eucaristica, mentre i sacerdoti stendono le mani stando in silenzio.. Per il periodo dal V al VII secolo, basandosi sul \"Liber pontificalis\", Nocent conclude che il testo non indica che i sacerdoti pronunziassero le parole della consacrazione insieme con il vescovo.\nL'VIII secolo, invece, offre nell\"Ordo Romanus\" III una chiara informazione sulla concelebrazione verbale dei cardinali presbiteri con il papa in quattro festivit\u00e0 dell'anno (Pasqua, Pentecoste, san Pietro e Natale), prassi che Amalario di Metz (c.775\u2013c.850) tratt\u00f2 come non limitata alle menzionate quattro festivit\u00e0. Tuttavia Nocent mette in luce come in questo periodo, mentre i preti cardinali recitano insieme al papa la preghiera eucaristica con la consacrazione, il papa da solo compie i gesti liturgici. Inoltre lo stesso Nocent evidenzia come all'altare non sia pi\u00f9 ammesso tutto il presbiterio, ma solo alcuni preti cardinali. \nLotario dei conti di Segni, il futuro papa Innocenzo III, scrivendo fra il 1195 e il 1197, si poneva il problema della non stretta contemporaneit\u00e0 delle parole della consacrazione pronunciate dai partecipanti e lo risolveva dicendo che devono riferire la loro intenzione all\u2019istante in cui il vescovo dice le parole. Anche altri autori dello stesso secolo e di quello successivo menzionano la concelebrazione, che per\u00f2 stava proprio allora per essere abbandonata in Occidente.\nAbbandono e ripresa nella Chiesa latina.\nNella Chiesa latina la concelebrazione eucaristica \u00e8 caduta in disuso a partire dal XII secolo, eccetto nelle ordinazioni presbiterali e episcopali, fuori delle quali \u00e8 stata esplicitamente proibita dal Codice di diritto canonico del 1917. Nocent nota che i sacerdoti novelli, che concelebravano ai piedi dell'altare, restando in ginocchio, non celebravano la loro prima messa, giacch\u00e9 una messa per essere validamente celebrata richiede che il sacerdote si comunichi sotto le due specie da lui consacrate. \nLa costituzione \"Sacrosanctum Concilium\" dichiara opportuno estendere la facolt\u00e0 della concelebrazione alle messe del Gioved\u00ec Santo, sia la messa crismale che la messa vespertina; alle messe celebrate durante concili e sinodi; alla messa di benedizione di un abate; e inoltre, se l'ordinario lo permette, alla messa conventuale e alla messa principale delle varie chiese e alle messe nelle riunioni di qualsiasi genere di sacerdoti tanto secolari che religiosi. Aggiunge: \u00abResti sempre per\u00f2 ad ogni sacerdote la facolt\u00e0 di celebrare la messa individualmente, purch\u00e9 non celebri nel medesimo tempo e nella medesima chiesa in cui si fa la concelebrazione, e neppure il Gioved\u00ec Santo\u00bb.\nIl Codice di diritto canonico del 1983 ripete il dettato conciliare: \u00abA meno che l'utilit\u00e0 dei fedeli non richieda o non consigli diversamente, i sacerdoti possono concelebrare l'Eucaristia, rimanendo tuttavia intatta per i singoli la libert\u00e0 di celebrarla in modo individuale, non per\u00f2 nello stesso tempo nel quale nella medesima chiesa o oratorio si tiene la concelebrazione\u00bb.\nA sua volta il Messale Romano promulgato dai papi Paolo VI e Giovanni Paolo II ripete le parole del Codice di diritto canonico e osserva: \u00abIl Gioved\u00ec della Settimana Santa nella Messa vespertina \u00abCena del Signore\u00bb e nella Messa della Veglia Pasquale non \u00e8 permesso celebrare in modo individuale\u00bb. Osserva pure che la concelebrazione \u00e8 prescritta dal rito stesso nell'ordinazione del Vescovo e dei presbiteri, nella benedizione dell'abate e nella Messa crismale ed \u00e8 raccomandata in certe altre occasioni da esso elencate.\nAlcune questioni.\nLa concelebrazione introdotta dal Concilio Vaticano II ha sollevato alcune questioni, gi\u00e0 a partire dall'epoca del Concilio. La pi\u00f9 rilevante \u00e8 l'eventuale previsione di un numero massimo di concelebranti. Inizialmente papa Paolo VI aveva previsto un numero massimo di concelebranti tra 20 e 25, ritenendo che un numero maggiore potesse creare confusione. Il \"Consilium ad exsequendam Constitutionem de Sacra Liturgia\" incaricato dell'elaborazione della riforma liturgica del rito romano stabil\u00ec il numero massimo in 50 in una norma del \"Ritus servandus\" che per\u00f2 non fu inclusa nella redazione definitiva. Invece di un numero preciso, fu deciso che il numero massimo fosse stabilito caso per caso \u00abtenendo conto della chiesa e dell\u2019altare dove si svolge la concelebrazione, in modo tale che i concelebranti possano stare intorno all\u2019altare, anche se non tutti toccano materialmente la mensa dell\u2019altare\u00bb. La questione del numero massimo dei concelebranti \u00e8 stato nuovamente sollevata nel sinodo sull'Eucaristia del 2005, in cui i vescovi chiesero alla Congregazione per il culto divino e la disciplina dei sacramenti di studiare la questione della concelebrazione con un numero elevato di concelebranti. Anche papa Benedetto XVI \u00e8 ritornato sulla questione nell'esortazione apostolica post-sinodale \"Sacramentum caritatis\". La Congregazione per il culto divina e la disciplina dei sacramenti, riunitasi nel 2007, ha deciso di non prevedere un numero fisso di concelebranti, ma di raccomandare che tutti \u00absiano vicini all\u2019altare\u00bb e di evitare che \u00abalcuni sacerdoti, relegati a grande distanza dall\u2019altare e sprovvisti di paramenti e libri, si improvvisino come concelebranti in senso pieno\u00bb.\nAnche Nocent mette in luce che la generosit\u00e0 per cui non si \u00e8 voluto fissare un limite stringente, pu\u00f2 condurre a una \u00abconcelebrazione massiva\u00bb, che \u00absnatura l'Eucaristia\u00bb; raccomanda altres\u00ec che il numero dei concelebranti non superi quello dei fedeli. \nUn problema correlato a quello del numero massimo di concelebranti \u00e8 quello del posto che debbono occupare. Secondo Nocent \u00e8 \u00abpreferibile\u00bb che tutti i concelebranti \u00absi dispongano attorno all'altare, ma non \u00e8 obbligatorio\u00bb.\nI concelebranti devono per\u00f2 rimanere nello spazio del presbiterio, la cui capienza costituisce quindi un limite del numero.\nAltra questione \u00e8 il gesto prescritto ai concelebranti, in particolare la posizione della mano destra stesa sopra l'Eucaristia, gesto che \u00e8 importato dal rito bizantino e che, secondo Nocent, \u00abnon ha nessun precedente n\u00e9 equivalete in tutta la storia della liturgia romana\u00bb.\nChiese orientali.\nContinua ancora senza interruzione in quasi tutte la Chiese orientali la concelebrazione in cui parla solo un sacerdote alla volta.\nLa Chiesa apostolica armena pratica eccezionalmente la concelebrazione solo nelle ordinazioni di presbiteri e di vescovi, forse per influsso latino."}
{"id": "9156612", "revid": "944090", "url": "https://it.wikipedia.org/wiki?curid=9156612", "title": "Referendum in Lettonia del 1999", "text": "Il referendum in Lettonia del 1999 si svolse il 13 novembre 1999 in materia di pensioni statali. Il 5 agosto il Saeima approv\u00f2 un disegno di legge che modificava la legge statale sulle pensioni, innalzando l'et\u00e0 pensionabile da 60 per gli uomini e 57,5 per le donne a 62 anni entro il 2006, nonch\u00e9 di iniziare a ridurre le pensioni dai pensionati che guadagnavano pi\u00f9 del doppio della pensione minima e di ridurre i pagamenti a tutti i pensionati che percepiscono un reddito entro il 2005.\nAgli elettori \u00e8 stato chiesto \"siete favorevoli all'abrogazione degli emendamenti alla legge sulle pensioni statali del 5/8/1999?\" Una larga maggioranza (94,6%) ha votato a favore dell'abrogazione della legge, anche se l'affluenza alle urne \u00e8 stata solo del 25,1%. \nConseguenze.\nAlcune delle disposizioni degli emendamenti entrati in vigore dopo il referendum sono state successivamente annullate dalla Corte Costituzionale tra il 2002 e il 2004."}
{"id": "9156624", "revid": "1457847", "url": "https://it.wikipedia.org/wiki?curid=9156624", "title": "Carissa Yip", "text": "\u00c8 stata campionessa statunitense femminile nel 2021, da settembre 2019 \u00e8 stabile nelle prime 100 donne della classifica mondiale.\nCarriera.\nNata a Boston da famiglia cinese (suo padre Percy Yip \u00e8 nativo di Hong Kong, sua madre Ch\u00e9ng Hu\u00e1l\u00edn della Cina continentale), in ottobre 2019 \u00e8 diventata la pi\u00f9 giovane scacchista statunitense ad ottenere il titolo di Maestro Internazionale. \nIn agosto 2014, all'et\u00e0 di dieci anni, \u00e8 diventata la pi\u00f9 giovane scacchista a vincere contro un grande maestro (Alexander Ivanov), nel torneo \"New England Open\".\nIl record precedente era di Judit Polgar, che vinse contro un GM all'et\u00e0 di 11 anni.\nNel giugno 2019 ha vinto il campionato nordamericano juniores femminile con 8,5 su 9 divenendo quindi grande maestro femminile. Lo stesso mese ha vinto anche il campionato statunitense femminile juniores con 7,5 su 9, risultato che le \u00e8 valso l'invito al campionato statunitense femminile 2020, disputato online a causa delle restrizioni imposte dalla pandemia di COVID-19: l'evento l'ha vista concludere 2\u00aa alle spalle di Irina Krush.\nIn ottobre 2021 ha vinto a Saint Louis il campionato statunitense femminile. \nHa ottenuto il suo massimo rating FIDE in aprile 2021, con 2430 punti Elo."}
{"id": "9156630", "revid": "1169970", "url": "https://it.wikipedia.org/wiki?curid=9156630", "title": "Concelebrazione", "text": ""}
{"id": "9156634", "revid": "766079", "url": "https://it.wikipedia.org/wiki?curid=9156634", "title": "Finale della Coppa delle nazioni africane 2010", "text": "La finale della Coppa delle nazioni africane 2010 si disput\u00f2 il 31 gennaio 2010 all'Est\u00e1dio 11 de Novembro di Luanda, Angola, tra le nazionali di Ghana ed Egitto. La partita fu vinta per 0-1 dall'Egitto che ottenne il suo settimo trofeo nella massima competizione tra nazionali maschili africane.\nAntefatto.\nDue giorni prima della partita inaugurale della competizione tra i padroni di casa dell' e il (svoltasi a Luanda e finita con un sorprendente 4-4), il pullman che trasportava la nazionale del sub\u00ec un agguato alla frontiera tra Angola e Repubblica Democratica del Congo; nell'agguato, morirono l'autista e due membri dello staff della nazionale, ossia l'allenatore in seconda Hubert Velud e l'addetto stampa, mentre nove altri rimasero feriti, tra cui il portiere Kodjovi Obilal\u00e9, grave. Rivendicato dal Fronte di liberazione dell'enclave di Cabinda, che si batte dal 1975 per l'indipendenza dell'omonima striscia di terra che divide la RDC e il Congo-Brazzaville. A seguito del grave incidente, il Togo si ritir\u00f2 dalla Coppa d'Africa, dove era stato inserito nel girone B insieme a , e \nDopo tale ritiro, le nazionali partecipanti al torneo scesero a 15, nonostante Marocco, Senegal e Sudafrica fossero state contattate per prendere il posto dei togolesi, specialmente i primi, avendo fatto meglio delle altre nazionali nelle qualificazioni. Al contrario, anche Ghana, Costa d'Avorio e Camerun pensarono di ritirarsi dalla competizione, a costo di subire sanzioni di vari gradi. Da parte della nazionale togolese Togo, a causa del suo ritiro a meno di venti giorni dall'inizio della competizione, essa sarebbe stata sanzionata con una multa di 50.000 dollari e l'esclusione dalle successive due edizioni della Coppa d'Africa, anche se il Comitato esecutivo della CAF avrebbe deciso diversamente, consentendo ai togolesi di partecipare alle qualificazioni delle Coppe d'Africa successive. Dopo una fallita qualificazione alla Coppa d'Africa del 2012, il Togo sarebbe riuscito a raggiungere i gironi di quella dell'anno dopo, raggiungendo poi i quarti dove avrebbe infine perso contro una sorprendente Burkina Faso, futura finalista del torneo.\nCammino verso la finale.\nDopo aver saltato cos\u00ec la partita che si sarebbe tenuta l'11 gennaio proprio a Cabinda (in quella stessa citt\u00e0 e in quello stesso giorno, la partita Costa d'Avorio-Burkina Faso si era conclusa a reti inviolate), il Ghana affront\u00f2 gli ivoriani il 15, venendo sconfitto per 3-1, siglato dal gol di Didier Drogba e dal rigore della bandiera di Asamoah Gyan dell'. Quattro giorni dopo, Andr\u00e9 Ayew segn\u00f2 al 30' il gol dell'1-0 contro i burkinab\u00e9, consentendo ai ghanesi di terminare il girone al secondo posto con tre punti dietro agli ivoriani (4).\nL'Egitto fu invece sorteggiato nel gruppo C insieme a , e , e lo concluse a punteggio pieno senza troppi problemi: 3-1 contro la Nigeria (dopo uno svantaggio iniziale al 12' con Chinedu Obasi), 2-0 contro il Mozambico (marcature aperte dall'autorete di Dario Khan) e 2-0 contro il Benin (reti di Ahmed Al-Muhammadi ed Emad Moteab); a classificarsi secondi furono i nigeriani, che dopo la sconfitta contro l'Egitto batterono il Benin per 1-0 su rigore di Yakubu Aiyegbeni al 42' e poi il Mozambico per 3-0 (doppietta di Peter Odemwingie a cavallo tra primo tempo e ripresa e rete di Obafemi Martins nei minuti finali).\nAi quarti, il 24 gennaio il Ghana prevalse sui padroni di casa angolani (primi nel loro girone) con la rete di Gyan al primo quarto d'ora che sigl\u00f2 l'1-0, mentre il giorno dopo i \"Faraoni\" affrontarono il , che and\u00f2 in vantaggio al 26' con Achille Emana, a cui segu\u00ec il gol del pareggio egiziano Ahmed Hassan; i primi cinque minuti dei tempi supplementari videro per\u00f2 l'Egitto segnare due gol con Mohamed Nagy e di nuovo Hassan.\nIl 28 gennaio, le semifinali accoppiarono il Ghana con la Nigeria (che aveva battuto un sorprendente Zambia ai rigori dopo un quarto di finale a reti inviolate) e l'Egitto con l' (finita seconda dietro ai padroni di casa nel gruppo A per poi battere gli ivoriani per 3-2). Per il Ghana, il copione fu uguale a quello nei quarti, con Gyan che segn\u00f2 al 21' il gol dell'1-0, mentre al contrario l'Egitto demol\u00ec gli algerini per 4-0 con rigore di Hosny Abd Rabo e reti di Mohamed Zidan, Mohamed Abdel-Shafy e Geddo."}
{"id": "9156635", "revid": "88740", "url": "https://it.wikipedia.org/wiki?curid=9156635", "title": "Graydon Creed", "text": "Graydon Creed \u00e8 un personaggio immaginario della Marvel Comics, creato da Scott Lobdell e Brandon Peterson e apparso per la prima volta in \"The Uncanny X-Men\" n. 299 dell'aprile del 1993. \u00c8 figlio dei mutanti Sabretooth (Victor Creed) e Mystica (Raven Darkh\u00f6lme) ma, nonostante ci\u00f2, lui \u00e8 un normale essere umano.\nBiografia.\nFingendo di essere la spia tedesca Leni Zauber, Mystica riusc\u00ec a sedurre l'assassino Victor Creed, alias Sabretooth, e dal loro rapporto \u00e8 nato un normale bambino umano, Graydon Creed. Mystica decise di darlo in adozione e, dopo aver scoperto di essere figlio di mutanti che l'hanno abbandonato, Graydon cominci\u00f2 a provare un forte odio nei loro confronti.\nDiventato adulto, Graydon form\u00f2 il gruppo degli Amici dell'Umanit\u00e0, dedito all'opposizione ai diritti civili dei mutanti commettendo atti di terrorismo contro di loro o contro dei simpatizzanti, e approfittando delle azioni di mutanti violenti come Magneto per raccogliere sostegni da parte del popolo.\nUpstarts.\nCreed si un\u00ec anche agli Upstarts, un gruppo di persone ricche e potenti riunite da Selene e da Gamemaster con lo scopo di uccidere i mutanti per ottenere punti, come in un gioco. Dopo aver scoperto chi erano i suoi genitori, Creed ha cercato di ucciderli come parte di tal gioco. Assunse quindi l'identit\u00e0 di Tribune, facendosi aiutare da alcuni assassini da lui assoldati.\nCreed fu poi obbligato a rivelare la posizione dei prigionieri degli Upstarts dai New Warriors, che minacciarono di rendere pubblico il fatto che fosse figlio di mutanti.\nMorte.\nIn seguito Creed si candid\u00f2 alle elezioni presidenziali cominciando una campagna anti-mutanti. Sfruttando la paura pubblica nei confronti dei mutanti, la popolarit\u00e0 di Creed crebbe, il che port\u00f2 il quotidiano Daily Bugle a lanciare un'indagine sulle sue attivit\u00e0. Un giornalista del Bugle, dopo aver scoperto della sua parentela, \u00e8 stato ucciso da Bastion, capo dell'operazione Zero Tolerance, per impedire che la notizia trapelasse. Alcuni X-Men sono tuttavia riusciti a infiltrarsi nella campagna presidenziale di Creed, che perci\u00f2 ha avuto come assistenti Bobby Drake (sotto lo pseudonimo di \"Drake Roberts\") e Sam Guthrie (sotto lo pseudonimo di \"Samson Guthry\").\nIl giorno prima delle elezioni, Creed venne assassinato durante un discorso elettorale da un raggio di plasma, che lo ha completamente disintegrato. Si \u00e8 poi scoperto che a sparare \u00e8 stata una versione futura di Mystica, che aveva giurato di uccidere Graydon per via del brutale attacco degli Amici dell'Umanit\u00e0 a Trevor Chase, nipote della sua amante Destiny.\nPurificatori.\nIl cadavere di Graydon Creed venne poi rinvenuto dai Purificatori, che lo portarono alla loro base. Venne cos\u00ec resuscitato da Bastion utilizzando il virus tecno-organico di una \"figlia\" di Magus. Creed in seguito ha reso pubblico il suo ritorno, affermando che la sua morte \u00e8 stata finta per permettergli di nascondersi ed evitare la persecuzione dei mutanti.\nDurante la serie \"Secondo avvento\" Graydon Creed viene ucciso da Hope Summers insieme a Steven Lang.\n\"Alla ricerca di Wolverine\".\nDurante \"Alla ricerca di Wolverine\", Sabretooth, Lady Deathstrike e Daken si trovano ad affrontare alcuni zombi. Sabretooth si rende conto che uno di essi \u00e8 suo figlio Graydon, e si ritrova ad affrontarlo, cercando di capire, invano, come sia tornato in vita. Graydon viene poi pugnalato al collo da Lady Deathstrike.\nAltre versioni.\n\"L'era di Apocalisse\".\nNell\"'Era di Apocalisse\" Graydon Creed si fa chiamare \"Horror Show\" e fa parte della squadra degli X-Terminated. Durante il crossover \"X-Termination\", il viaggio a casa di Nightcrawler ha portato alla liberazione di tre esseri malvagi, causando diverse vittime tra cui Sabretooth e Horror Show.\n\"Age of X\".\nIn \"Age of X\", Graydon Creed \u00e8 il capo di una squadra di resistenza che ha messo i mutanti in pericolo di estinzione.\n\"House of M\".\nIn \"House of M\", dopo l'acquisizione di Genosha da parte di Magneto, Graydon Creed \u00e8 salito alla ribalta come attivista anti-mutante, diventando amico del vicepresidente Bolivar Trask. La sua attivit\u00e0 fu di breve durata poich\u00e9 Magneto invi\u00f2 Sabretooth per ucciderlo. Il corpo massacrato di Graydon Creed \u00e8 stato trovato da alcuni agenti del governo e Trask ha poi finto che la sua morte fosse il risultato di un incidente per prevenire il panico generale.\n\"Mutant X\".\nNella realt\u00e0 della serie a fumetti \"Mutant X\", Graydon Greed divenne presidente degli Stati Uniti dopo la scomparsa di Mister Fantastic. Graydon ha anche ripristinato lo SHIELD e promosso Nick Fury a generale.\nIn altri media.\nTelevisione.\nGraydon Creed \u00e8 apparso nella serie animata \"Insuperabili X-Men\", dove viene doppiato da Diego Sabre in italiano e da John Stocker in inglese. In questa serie il nome di suo padre da Victor Creed \u00e8 stato cambiato in Graydon Creed Senior, lasciando perci\u00f2 intendere che il suo nome sia invece Graydon Creed Junior. Da notare che nella serie sua madre dica esplicitamente che gli unici figli da lei avuti, per lo meno prima che conoscesse Rogue, siano lui e Nightcrawler, mentre nel fumetto Creed aveva anche altri fratellastri.\nNella seconda stagione, dove risulta essere uno dei nemici principali, Creed viene rappresentato come il malvagio capo degli Amici dell'Umanit\u00e0, da lui creati per far ricadere sui mutanti, da lui odiati, delle colpe che in realt\u00e0 non hanno. La stima dei suo uomini su di lui tuttavia collassa quando Wolverine fa in modo che scoprano che si tratta del figlio di Sabretooth, un mutante.\nCreed viene visto nuovamente nella quinta stagione, dove, per farsi accettare nuovamente tra gli Amici dell'Umanit\u00e0, \u00e8 intenzionato a uccidere i suoi parenti mutanti. Dopo aver fallito i membri del consiglio degli Amici dell'Umanit\u00e0 lo puniscono portandolo da Sabretooth."}
{"id": "9156645", "revid": "205250", "url": "https://it.wikipedia.org/wiki?curid=9156645", "title": "Bice Neppi", "text": "Biografia.\nNacque da Clemente Neppi e da Ernesta Bassani. Dopo aver conseguito il diploma in farmacia all'Universit\u00e0 di Ferrara, nel 1904 si laure\u00f2 in chimica all'Universit\u00e0 di Bologna, e nel 1912 consegu\u00ec il diploma di Ufficiale Sanitario a Pavia. Fu una tra le prime donne italiane a laurearsi in chimica, nonch\u00e9 la prima ad insegnare al Politecnico di Milano, dove ottenne la libera docenza di Chimica tecnologica delle fermentazioni nel 1916.\nDurante la sua carriera si concentr\u00f2 sull'opoterapia, una branca della farmacologia che comprende cure basate su prodotti di origine animale. Fece inoltre parte dell'Istituto sieroterapico milanese. A causa delle sue origini ebraiche, nel 1938 fu espulsa dal Politecnico di Milano in seguito alla promulgazione delle leggi razziali fasciste. Si rifugi\u00f2 cos\u00ec a Novi Ligure presso Giuseppe Caraccia, proprietario dell'azienda farmaceutica Bioindustria, che l'assunse sotto falso nome come dirigente. Durante la seconda guerra mondiale si nascose nell'alessandrino, dove prosegu\u00ec le sue ricerche che nel dopoguerra la condussero alla scoperta dell'estratto surrenalico Emazian.\nMor\u00ec nel 1968. \u00c8 sepolta nel cimitero ebraico di Ferrara."}
{"id": "9156650", "revid": "6923", "url": "https://it.wikipedia.org/wiki?curid=9156650", "title": "Finale della Coppa delle nazioni africane 2008", "text": "La finale della Coppa delle nazioni africane 2008 si disput\u00f2 il 10 febbraio 2008 all'Ohene Djan Stadium della citt\u00e0 ghanese di Accra, tra le nazionali di ed . La partita fu vinta dall'Egitto per 0-1 ottenendo il suo sesto trofeo nella massima competizione tra nazionali maschili africane."}
{"id": "9156655", "revid": "889336", "url": "https://it.wikipedia.org/wiki?curid=9156655", "title": "CAF Champions League 2021-2022", "text": "La CAF Champions League 2021-2022 (ufficialmente Total CAF Champions League 2021-2022 per ragioni di sponsorizzazione) \u00e8 la 58\u00aa edizione di questo torneo organizzato dalla CAF, la 26\u00aa con la forma attuale.\nLa competizione \u00e8 iniziata il 10 settembre 2021 e si concluder\u00e0 il 29 maggio 2022.\nLa squadra detentrice del trofeo \u00e8 l'. La vincitrice del torneo si qualifica alla Coppa del mondo per club FIFA 2022 e alla Supercoppa CAF 2023 contro i vincitori della Coppa della Confederazione CAF 2021-2022.\nSistema della graduatoria.\nLa CAF calcola i punti per ogni associazione in base ai risultati dei propri club nella Champions League e nella Coppa della Confederazione CAF, non prendendo in considerazione l'anno corrente. I criteri per i punti sono i seguenti:\nI punti sono moltiplicati per un dato coefficiente a seconda dell'anno\nQualificazioni.\nSquadre qualificate per la fase a gironi.\nI sorteggi per la fase a gironi della competizione si svolgeranno nel dicembre 2021 o nel gennaio 2022.\nLe 16 squadre qualificate sono raggruppate in 4 urne in base ai punti del ranking CAF e, successivamente, inserite casualmente in altrettanti gruppi, dai quali si qualificano alla successiva fase le prime due squadre per ogni gruppo."}
{"id": "9156656", "revid": "8660", "url": "https://it.wikipedia.org/wiki?curid=9156656", "title": "AFL - Division I 2013", "text": "La AFL Division I 2013 \u00e8 stata la 28\u00aa edizione del campionato di football americano di secondo livello, organizzato dalla AFB\u00d6.\nStagione regolare.\nClassifica.\nLa classifica della regular season \u00e8 la seguente:"}
{"id": "9156660", "revid": "33751", "url": "https://it.wikipedia.org/wiki?curid=9156660", "title": "Zanaco F.C.", "text": ""}
{"id": "9156661", "revid": "33751", "url": "https://it.wikipedia.org/wiki?curid=9156661", "title": "Entente Sportive de S\u00e9tif", "text": ""}
{"id": "9156662", "revid": "33751", "url": "https://it.wikipedia.org/wiki?curid=9156662", "title": "Horoya AC", "text": ""}
{"id": "9156663", "revid": "33751", "url": "https://it.wikipedia.org/wiki?curid=9156663", "title": "Jwaneng Galaxy FC", "text": ""}
{"id": "9156680", "revid": "1305887", "url": "https://it.wikipedia.org/wiki?curid=9156680", "title": "Graydon Creed Junior", "text": ""}
{"id": "9156684", "revid": "1305887", "url": "https://it.wikipedia.org/wiki?curid=9156684", "title": "Graydon Creed Senior", "text": ""}
{"id": "9156697", "revid": "131145", "url": "https://it.wikipedia.org/wiki?curid=9156697", "title": "Progressione del record italiano del salto in alto maschile", "text": "La voce seguente illustra la progressione del record italiano del salto in alto maschile di atletica leggera.\nIl primo record italiano maschile in questa disciplina venne ratificato il 18 settembre 1874, con l'utilizzo di una pedana di battuta. Il primo record senza pedana risale invece al 30 giugno 1889."}
{"id": "9156698", "revid": "1501558", "url": "https://it.wikipedia.org/wiki?curid=9156698", "title": "Albo d'oro della Scottish League Cup", "text": "Albo d'oro.\nElenco dei vincitori delle edizioni della Scottish League Cup disputate dal 1946 a oggi."}
{"id": "9156702", "revid": "93556", "url": "https://it.wikipedia.org/wiki?curid=9156702", "title": "Dipinti di Jacques-Louis David", "text": "La tabella seguente \u00e8 una lista non esaustiva delle opere pittoriche eseguite dall'artista francese Jacques-Louis David, esponente del neoclassicismo."}
{"id": "9156705", "revid": "1305887", "url": "https://it.wikipedia.org/wiki?curid=9156705", "title": "Curtis Connors", "text": ""}
{"id": "9156707", "revid": "33751", "url": "https://it.wikipedia.org/wiki?curid=9156707", "title": "Bandar-e Anzali", "text": ""}
{"id": "9156709", "revid": "123590439", "url": "https://it.wikipedia.org/wiki?curid=9156709", "title": "Fernando Acitelli", "text": "Biografia.\nFernando Acitelli ha esordito nel 1994 con la raccolta poetica \"Gli amplessi di Saint-Just\" (Ed. Tracce), affermandosi nel mondo letterario italiano con la successiva silloge \"La solitudine dell\u2019ala destra\", antologia di ritratti in versi di celebri calciatori edita da Einaudi e accolta con favore tanto dal pubblico quanto dalla critica.\n\"La solitudine dell\u2019ala destra\" ha avuto un seguito nel 2018 con le poesie de \"La tristezza delle ripartenze\", titolo pubblicato dall\u2019editore romano Ponte Sisto.\nNelle sue opere, Acitelli ha pi\u00f9 volte omaggiato, in maniera diretta o indiretta, Pier Paolo Pasolini e Francesco Totti ."}
{"id": "9156712", "revid": "61051", "url": "https://it.wikipedia.org/wiki?curid=9156712", "title": "Kuopion Palloseura (femminile)", "text": "Il Kuopion Palloseura, noto anche come KuPS o KuPS Kuopio, \u00e8 una squadra di calcio femminile finlandese, sezione dell'omonimo club con sede nella citt\u00e0 di Kuopio. Milita nella Kansallinen Liiga, la massima serie del campionato finlandese di calcio femminile, disputando le partite interne alla Savon Sanomat Areena, che ha una capacit\u00e0 di spettatori.\nLa squadra, istituita nel 2018, al suo terzo campionato ha terminato al 3\u00ba posto, per poi vincerlo nel 2021 ottenendo di conseguenza l'occasione di rappresentare il club nella stagione di UEFA Women's Champions League 2022-2023.\nOrganico.\nRosa 2021.\nRosa, ruoli e numeri di maglia come dal sito ufficiale Kansallinen Liiga, aggiornati al 19 ottobre 2021."}
{"id": "9156715", "revid": "1728", "url": "https://it.wikipedia.org/wiki?curid=9156715", "title": "Vladimir Stoychev", "text": ""}
{"id": "9156719", "revid": "2166030", "url": "https://it.wikipedia.org/wiki?curid=9156719", "title": "Battaglia di Skaithmuir", "text": "La battaglia di Skaithmuir fu un episodio delle guerre d'indipendenza scozzesi che venne combattuto nel febbraio del 1316, tra le forze scozzesi e quelle inglesi, nei pressi di Coldstream, in Inghilterra settentrionale. La schermaglia ebbe come protagonisti il capitano scozzese Sir James Douglas, e un'armata inglese proveniente da Berwick upon Tweed. Gli inglesi manifestarono non poche difficolt\u00e0 ad ottenere dei rifornimenti da Berwick dopo che gli scozzesi ebbero ottenuto i territori precedentemente invasi dagli inglesi che quindi si trovavano alla fame. Sotto la guida di Edmond Caillou, un cavaliere guascone, circa 80 uomini partirono da Berwick per un raid a Teviotdale dal quale trarre principalmente bestiame. Douglas, essendo stato informato di queste intenzioni da parte dei suoi nemici. Douglas ottenne e Caillou venne ucciso. Douglas successivamente ebbe a dichiarare che fu uno dei combattimenti pi\u00f9 duri della sua carriera. Gli scozzesi sotto Douglas e Thomas Randolph si portarono invece alla presa di Berwick nell'aprile del 1318."}
{"id": "9156723", "revid": "131145", "url": "https://it.wikipedia.org/wiki?curid=9156723", "title": "Progressione del record italiano della mezza maratona maschile", "text": "La voce seguente illustra la progressione del record italiano della mezza maratona maschile di atletica leggera.\nIl primo record italiano maschile sulla distanza dei 21,097\u00a0km venne ratificato il 2 ottobre 1983."}
{"id": "9156726", "revid": "599013", "url": "https://it.wikipedia.org/wiki?curid=9156726", "title": "Bernard Barnjak", "text": ""}
{"id": "9156731", "revid": "1143375", "url": "https://it.wikipedia.org/wiki?curid=9156731", "title": "Hytti nro 6", "text": ""}
{"id": "9156736", "revid": "228587", "url": "https://it.wikipedia.org/wiki?curid=9156736", "title": "Assedio di Berwick (1318)", "text": "L' assedio di Berwick fu un episodio delle guerre d'indipendenza scozzesi che venne combattuto nell'aprile del 1318, tra le forze scozzesi e quelle inglesi, nei pressi di Berwick-upon-Tweed, in Inghilterra settentrionale, cittadina occupata dagli inglesi dal 1296.\nLa caduta di Berwick.\nA seguito della decisiva vittoria degli scozzesi nella battaglia di Bannockburn del 1314, gli scozzesi riconquistarono tutte le loro fortezze nell'area ad eccezione di Berwick. Nel settembre del 1317, re Roberto I tent\u00f2 di assediare Berwick, ma dovette poi ritirarsi dopo due mesi senza risultati. L'aprile successivo, Peter Spalding aiut\u00f2 i sostenitori di Roberto I ad entrare ed assediare la citt\u00e0 di Berwick nel tentativo di strapparla agli inglesi. Questi era un inglese e sindaco della cittadina, ma aveva sposato una cugina di sir Robert Keith, gran maresciallo di Scozia. I razziatori, guidati da sir James Douglas, e probabilmente anche dal conte di Dunbar, presero la cittadina dopo un breve combattimento. Gli scozzesi si diedero al saccheggio, ma il castello non venne catturato. Re Roberto giunse quindi sul posto col suo esercito e dopo undici settimane di assedio la guarnigione del castello capitol\u00f2 per la mancanza di rifornimenti. I cittadini inglesi vennero espulsi e Roberto I ristabil\u00ec Berwick al rango di centro commerciale scozzese, installandovi suo genero Walter Stewart, VI grande intendente di Scozia, come governatore.\nConseguenze.\nLa riconquista di Berwick fu una vittoria significativa per gli scozzesi. Lo storico Michael Brown ha notato come \"simbolicamente, la cattura della cittadina e poi del suo castello abbiano completato il regno e il reame di re Roberto I\". Ad ogni modo, Berwick cambi\u00f2 nuovamente proprietari negli anni successivi, sino a divenire permanentemente parte dell'Inghilterra quando venne catturata nel 1482."}
{"id": "9156737", "revid": "47767", "url": "https://it.wikipedia.org/wiki?curid=9156737", "title": "Diga di Malga Bissina", "text": ""}
{"id": "9156752", "revid": "1784492", "url": "https://it.wikipedia.org/wiki?curid=9156752", "title": "Momir Bakra\u010d", "text": "Carriera.\nNell'estate 1984 si trasfer\u00ec dal all', debutta con i \"Bili\" il 19 agosto subentrando nella trasferta di campionato vinta 5-1 contro il . Il 3 ottobre seguente subentr\u00f2 al posto di Jo\u0161ko \u0160panji\u0107 nella partita di andata, valida per i sedicesimi di finale di Coppa delle Coppe, persa 2-5 contro il ."}
{"id": "9156757", "revid": "131145", "url": "https://it.wikipedia.org/wiki?curid=9156757", "title": "Progressione del record italiano della staffetta 4\u00d7400 metri mista", "text": "La voce seguente illustra la progressione del record italiano della staffetta 4\u00d7400 metri mista di atletica leggera.\nIl primo record italiano misto di questa disciplina venne ratificato il 30 luglio 2021. le staffette sono composte da due uomini e due donne."}
{"id": "9156758", "revid": "439868", "url": "https://it.wikipedia.org/wiki?curid=9156758", "title": "Zborowski", "text": ""}
{"id": "9156760", "revid": "439868", "url": "https://it.wikipedia.org/wiki?curid=9156760", "title": "Zaryan", "text": ""}
{"id": "9156764", "revid": "439868", "url": "https://it.wikipedia.org/wiki?curid=9156764", "title": "Zagorska", "text": ""}
{"id": "9156765", "revid": "1924342", "url": "https://it.wikipedia.org/wiki?curid=9156765", "title": "Sangiaccato di Sjenica", "text": "Il sangiaccato di Sjenica (, ) era una provincia di confine dell'Impero ottomano, esistito tra il 1902 e il 1912, con sede amministrativa nel comune di Sjenica. Faceva parte dell'allora vilayet del Kosovo.\nStoria.\nA met\u00e0 del XIX secolo, Sjenica inizi\u00f2 ad acquisire importanza come luogo dove soggiornavano spesso i caimacam e i sanjak-bey di Novi Pazar. Il sangiaccato ebbe origine nel 1902, dopo un'importante riorganizzazione del sangiaccato di Novi Pazar che venne eseguita annettendo i distretti di Novi Pazar e Mitrovica al sangiaccato di Pristina, mentre le kaza di Berane e Ro\u017eaje vennero unite al sangiaccato di \u0130pek. Dalle restanti quattro kaza - Sjenica, Bijelo Polje, Nova Varos e Vranes (Donji Kolasin), venne creato il sangiaccato di Sjenica, che confinava a est con Pristina, a sud con Pec e ad ovest con il sangiaccato di Pljevlja.\nNell'area del sangiaccato di Pljevlja si incrociarono le politiche di Turchia, Austria-Ungheria, Serbia e Montenegro. Durante la crisi bosniaca (1908-1909), la kaza di Donjikolasin venne distaccata dal sangiaccato di Sjenica e unita al sangiaccato di Pljevlja.\nDurante la prima guerra balcanica (1912-1913), l'intera area del sangiaccato di Sjenica fu liberata nell'autunno del 1912 dagli eserciti di Serbia e Montenegro. Secondo un comune accordo, la maggior parte del sangiaccato, compresa la stessa citt\u00e0 di Sjenica, sarebbe appartenuta alla Serbia e una parte minore al Montenegro. Il sangiaccato Pljevlja fu di conseguenza sciolto e la linea finale di confine fu determinata da uno speciale accordo interstatale tra Serbia e Montenegro il 12 novembre 1913."}
{"id": "9156767", "revid": "125148777", "url": "https://it.wikipedia.org/wiki?curid=9156767", "title": "Premio Capo D'Orlando", "text": "Il Premio Capo D'Orlando, promosso dal Museo mineralogico campano, \u00e8 un riconoscimento assegnato a Vico Equense dal 1999. \nStoria.\nL'idea del riconoscimento risale all'estate del 1998, quando il dr. Umberto Celentano, direttore del \nMuseo mineralogico campano, lesse sul mensile Nature un articolo sul Scipionyx samniticus, un fossile di dinosauro popolarmente chiamato \"Ciro\", scoperto a Pietraroja. Dopo aver avuto l'adesione del paleontologo Philip J. Currie, il dr. Celentano propose alla Fondazione Discepolo l'istituzione del premio, che ha come simbolo un pesce fossile rinvenuto a Capo D'Orlando, riprodotto su una targa d'argento. Il nome del premio deriva da una localit\u00e0 fossilifera nei pressi di Vico Equense.\nIl premio scientifico \u00e8 stato attribuito e ritirato da ben 17 premi Nobel, tra i quali John F. Nash, Riccardo Giacconi, James D. Watson, Paul Krugman, Andre Geim, Venki Ramakrishnan e Paul Nurse.\nIl Prof. Giacconi \u00e8 stato presidente onorario del premio dal 2007 fino alla sua scomparsa in dicembre 2018. Dal febbraio 2020 ne \u00e8 presidente onorario il Prof. Paul Nurse, premio Nobel per la medicina. \nLa premiazione si svolge ogni anno, abitualmente nel mese di maggio, presso lo storico Castello Giusso, ed \u00e8 articolata in sette sezioni: scienza, divulgazione scientifica, divulgazione culturale, comunicazione multimediale, management culturale, scienza e industria e scienza alimentare."}
{"id": "9156768", "revid": "439868", "url": "https://it.wikipedia.org/wiki?curid=9156768", "title": "Zablocki", "text": ""}
{"id": "9156769", "revid": "123625193", "url": "https://it.wikipedia.org/wiki?curid=9156769", "title": "Iain Hornal", "text": "Biografia.\n\u00c8 divenuto famoso inizialmente per aver scritto \"Fill My Little Fanfare\", il brano introduttivo degli spettacoli dal vivo dei The Feeling. \n\u00c8 l'unico autore di brani come \"Her Majesty\" e \"Everybody Needs a Helping Hand\", incisi dal gruppo da lui stesso fondato nel 1998, i Genius, che sono andati in tourn\u00e9e con The Feeling nel 2007. Dal 2011 al 2016 \u00e8 stato inoltre membro della rock band Electric Light Orchestra."}
{"id": "9156771", "revid": "15756", "url": "https://it.wikipedia.org/wiki?curid=9156771", "title": "Gassa a serraglio", "text": "La gassa a serraglio conosciuto anche come Nodo d'Anguilla o Nodo a Legno \u00e8 un nodo a scorsoio. Se si tira la cima corrente, la stessa scorrere e stringe il palo o l'oggetto attorno a cui \u00e8 stato realizzato. A differenza della pi\u00f9 famosa sicura Gassa a frizione questo nodo \u00e8 molto pi\u00f9 semplice da realizzare e quasi immediato nella sua esecuzione.\nEsecuzione.\nSi fa passare la corta attorno all'oggetto, poi facendo un occhiello attorno alla corda, si iniziano a dare delle spire attorno alla cima corrente e si tira la cima corrente, il nodo andr\u00e0 a stringersi attorno a quello a cui \u00e8 stato fatto."}
{"id": "9156780", "revid": "300067", "url": "https://it.wikipedia.org/wiki?curid=9156780", "title": "Ria Schouten", "text": "\u00c8 la sorella di Gerda Schouten.\nCarriera.\nCon i ha disputato quattro edizioni dei Campionati europei (1966, 1970, 1972, 1974)."}
{"id": "9156781", "revid": "300067", "url": "https://it.wikipedia.org/wiki?curid=9156781", "title": "Ria de Roos", "text": ""}
{"id": "9156801", "revid": "1372005", "url": "https://it.wikipedia.org/wiki?curid=9156801", "title": "Kuenringer", "text": "I Kuenringer (anche \"signori di Kuenring\", o \"Chuenring(r)\") furono una stirpe di \"ministeriales\" austriaca. La prima menzione documentaria risale all'anno 1132. L'ultimo Kuenringer mor\u00ec nel 1594.\nStoria.\nDopo che Azzo di Gobatsburg, capostipite della stirpe dei Kuenringer proveniente dalla Sassonia o dalla Renania (Treviri), arriv\u00f2 nell'attuale Bassa Austria nell'XI secolo nel seguito di un figlio del margravio Leopoldo I, la stirpe acquis\u00ec, secondo un documento del 29 dicembre 1056, tre \"K\u00f6nigshufen\" nel villaggio di Hezimaneswisa, oggi Hetzmannswiesen, e successivamente possedimenti nel Waldviertel, Weinviertel e Wachau colonizzati dai loro cavalieri feudali e \"Wehrbauer\". Essi giocarono un ruolo importante nello sviluppo economico e culturale del paese. Hadmar I, per esempio, fond\u00f2 l'abbazia di Zwettl nel 1137 e costru\u00ec il castello ancestrale di K\u00fchnring in quella che oggi \u00e8 la citt\u00e0 mercato di Burgschleinitz-K\u00fchnring. C'era anche un castello dei Kuenringer a Wullersdorf nel XII secolo, e Sch\u00f6ngrabern era di propriet\u00e0 dei Kuenringer al tempo della costruzione della chiesa romanica.\nNel XIII secolo furono in prima linea nella ribellione contro il duca Federico II di Babenberg, e furono determinanti nell'insediamento a duca del re di Boemia Ottocaro II, e pi\u00f9 tardi si opposero ad Alberto I d'Asburgo. Intorno al 1250 si formarono le linee di D\u00fcrnstein e Weitra-Seefeld, ma dal 1355 in poi solo la linea Weitra-Seefeld continu\u00f2 ad esistere e riun\u00ec l'intero dominio. I Kuenringer della linea Weitra-Seefeld erano titolari di molti feudi brandeburghesi in Austria.\nIl Kuenringer si estinsero nel 1594. L'ultimo Kuenringer fu Giovanni VI Ladislao (chiamato anche Hans Lasla di Kuenring), che mor\u00ec il 9 dicembre 1594 e fu sepolto nella chiesa parrocchiale di Seefeld solo il 9 aprile 1595. La sua tomba non \u00e8 mai stata ritrovata. Gli eredi dei Kuenringer sono considerati i Liechtenstein, il cui stemma comprende lo \u201cstemma di Chuenring\u201d.\nSecondo la leggenda, i \"cani di Kuenring\" come furono chiamati i fratelli Hadmar III ed Enrico III, furono implacabili \"Raubritter\", ma questo \u00e8 un racconto posteriore distorto.\nStemma.\nLo stemma di Kuenring pi\u00f9 conosciuto \u00e8 lo , un anello rosso su sfondo argento: esso appare per la prima volta nel \"Zwettler Stifterbuch\" (intorno al 1310), denominato B\u00e4renhaut, e viene interpretato dopo il nome Kuenring come l\"'anello degli audaci\" (\"Ring des K\u00fchnen\"): \"hie habent die chuenen ditz landes an einem ring\".\nTuttavia, lo stemma non \u00e8 mai apparso nei sigilli dei Kuenringer nelle transazioni legali. Forse nacque come un segno secondario dall'interpretazione del nome e divenne un simbolo di legame ai Kuenring, soprattutto negli stemmi dei loro feudatari.\nPer molto tempo lo stemma dei Kuenringer fu quello di Aggstein, con un'ascia di colore naturale su un manico nero sopra una montagna di pietre nere. Essi adottarono questo stemma dai \"signori di Aggstein\" o lo svilupparono sviluppato in modo dimostrativo dopo aver preso il loro dominio.\nQuesti stemmi furono sostituiti da uno stemma a pali: cinque pali su uno sfondo dorato, che \u00e8 simile allo stemma sassone. Nel \"Zwettler Stifterbuch\", sotto c'era scritto \"Sassonia\": come questo stemma sia arrivato ai Kuenringer non pu\u00f2 essere determinato esattamente, certamente non attraverso una parentela. Un'occasione potrebbe essere stata il matrimonio di Agnese, figlia del duca Leopoldo VI di Babenberg (1198-1230), con Alberto di Sassonia, in cui un Kuenringer guadagn\u00f2 l'uso dello stemma a seguito di un'azione o potrebbe aver ricevuto il diritto di portare lo stemma principesco in una cerimonia solenne o in un torneo. In ogni caso, lo stemma a pali rimase lo stemma di Kuenringer pi\u00f9 comune. I principi del Liechtenstein lo usano oggi come elemento del loro stemma, ma con l'aggiunta di un crancelino, che, come per lo stemma dei duchi, elettori e re di Sassonia, \u00e8 un'aggiunta successiva e rafforza quindi la somiglianza al punto di confusione."}
{"id": "9156805", "revid": "131145", "url": "https://it.wikipedia.org/wiki?curid=9156805", "title": "Progressione del record italiano della mezza maratona femminile", "text": "La voce seguente illustra la progressione del record italiano della mezza maratona femminile di atletica leggera.\nIl primo record italiano femminile sulla distanza dei 21,097\u00a0km venne ratificato il 9 settembre 1984."}
{"id": "9156807", "revid": "6923", "url": "https://it.wikipedia.org/wiki?curid=9156807", "title": "Problema del tempo", "text": "Nella fisica teorica, il problema del tempo \u00e8 un conflitto concettuale tra relativit\u00e0 generale e meccanica quantistica in quanto la meccanica quantistica considera il flusso del tempo come universale e assoluto, mentre la relativit\u00e0 generale considera il flusso del tempo come malleabile e relativo. Questo problema solleva la questione di che cosa sia realmente il tempo in senso fisico e se sia veramente un fenomeno reale e distinto. Implica anche la relativa domanda sul perch\u00e9 il tempo sembra scorrere in un'unica direzione, nonostante il fatto che nessuna legge fisica nota a livello microscopico sembri richiedere un'unica direzione. Per i sistemi macroscopici la direzionalit\u00e0 del tempo \u00e8 direttamente collegata a concetti primitivi come il secondo principio della termodinamica .\nIl tempo in meccanica quantistica.\nNella meccanica classica viene assegnato uno status speciale al tempo, nel senso che viene trattato come un classico parametro di fondo, esterno al sistema stesso. Questo ruolo speciale \u00e8 visto nella formulazione standard della meccanica quantistica. \u00c8 considerato parte di un background classico dato a priori con un valore ben definito. Infatti, la trattazione classica del tempo \u00e8 profondamente intrecciata con l' interpretazione di Copenaghen della meccanica quantistica, e, quindi, con i fondamenti concettuali della teoria quantistica: tutte le misurazioni degli osservabili sono effettuate in determinati istanti di tempo e le probabilit\u00e0 sono assegnate solo a tali misurazioni.\nLa relativit\u00e0 ristretta ha modificato la nozione di tempo. Ma dal punto di vista di un osservatore fisso di Lorentz, il tempo rimane un parametro distinto, assoluto, esterno, globale. La nozione newtoniana di tempo si ripercuote essenzialmente sui sistemi relativistici speciali, nascosti nella struttura dello spaziotempo.\nRibaltamento del tempo assoluto nella relativit\u00e0 generale.\nAnche se classicamente lo spaziotempo sembra essere uno sfondo assoluto, la relativit\u00e0 generale rivela che lo spaziotempo \u00e8 in realt\u00e0 dinamico; la gravit\u00e0 \u00e8 una manifestazione della geometria dello spaziotempo. La materia reagisce con lo spaziotempo:\nInoltre, lo spaziotempo pu\u00f2 interagire con se stesso (es. onde gravitazionali). La natura dinamica dello spaziotempo ha una vasta gamma di conseguenze.\nLa natura dinamica dello spaziotempo, tramite l'argomento del buco, o tesi del buco, implica che la teoria sia invariante per il diffeomorfismo. I vincoli sono l'impronta nella teoria canonica dell'invarianza del diffeomorfismo della teoria quadridimensionale. Contengono anche la dinamica della teoria, poich\u00e9 l'Hamiltoniana svanisce identicamente. La teoria quantistica non ha dinamiche esplicite; le funzioni d'onda sono annullate dai vincoli e le osservabili di Dirac commutano con i vincoli e quindi sono costanti di moto. Kuchar introduce l'idea di \"perenni\" e Rovelli l'idea di \"osservabili parziali\". L'aspettativa \u00e8 che in situazioni fisiche alcune delle variabili della teoria svolgano il ruolo di un \"tempo\" rispetto al quale altre variabili evolvono e definiscano le dinamiche in modo relazionale. Questo incontra difficolt\u00e0 ed \u00e8 una versione del \"problema del tempo\" nella quantizzazione canonica.\nSoluzioni proposte al problema del tempo.\nIl tempo come concetto quantistico \u00e8 emerso per la prima volta nelle prime ricerche sulla gravit\u00e0 quantistica, in particolare dal lavoro di Bryce DeWitt negli anni '60:\nIn pratica, Il tempo \u00e8 un fenomeno di entanglement, dove ogni orologio si pone sulla stessa traccia. Questo venne studiato per la prima volta dai fisici Don Page e William Wootters nel 1983. Essi proposero una interpretazione che risolverebbe il problema del tempo, nominata interpretazione della probabilit\u00e0 condizionata. Consiste nel promuovere tutte le variabili come operatori quantistici e, una volta aver posto uno di essi come 'orologio', chiedersi domande sulla probabilit\u00e0 condizionata rispetto alle altre variabili. Alla fine sono arrivati ad una conclusione basata sul fenomeno dell'entanglement quantistico. Wootters e Page dimostrarono come l'entanglement quantistico pu\u00f2 essere usato per misurare il tempo.\nNel 2013, presso l'Istituto Nazionale di Ricerca Metrologica (INRIM) di Torino, Ekaterina Moreva insieme a Giorgio Brida, Marco Gramegna, Vittorio Giovannetti, Lorenzo Maccone e Marco Genovese, ha eseguito il primo test sperimentale delle idee di Page e Wootters. Hanno confermato che il tempo emerge per gli osservatori interni, ma non per quelli esterni dell'universo: proprio come prevede l' equazione di Wheeler-DeWitt. \nAvshalom Elitzur e Shahar Dolev sostengono che esperimenti di meccanica quantistica come il Quantum Liar forniscono prove inconsistenti sul passato e che lo spaziotempo stesso pu\u00f2 quindi essere soggetto a cambiamenti che interessano intere linee temporali. Elitzur e Dolev credono anche che meccanica quantistica e relativit\u00e0 possano essere riconciliati in un unico passaggio oggettivo.\nLee Smolin propone che esiste un \"presente denso\" di eventi, in cui due eventi nel presente possono essere causalmente correlati tra loro, ma in contrasto con la visione del tempo dell'universo a blocchi in cui tutto il tempo esiste eternamente (opposto al Presentismo).\nTempo di Weyl nella gravit\u00e0 quantistica a scala invariante.\nPartendo dalla Ambiguit\u00e0 di Immirzi nella gravit\u00e0 quantistica a loop e sul modello delle particelle elementari, Charles Wang e colleghi propongono che il problema del tempo potrebbe essere legato ad una nascosta invarianza di scala dei sistemi gravit\u00e0-materia. L'invarianza di scala \u00e8 stata proposta anche per risolvere il problema della gerarchia degli accoppiamenti fondamentali. Come simmetria continua globale, l'invarianza di scala genera una corrente di Weyl secondo il teorema di Noether. Nei modelli cosmologici a scala invariante, questa corrente di Weyl d\u00e0 naturalmente origine a un tempo armonico. Nel contesto della gravit\u00e0 quantistica a loop, Charles Wang suggerisce che l'invarianza di scala pu\u00f2 portare all'esistenza di un tempo quantizzato.\nL'ipotesi del tempo termico.\nLe teorie generalmente covarianti non presentano un tempo fisico distinguibile rispetto a cui tutto il resto si evolve. Tuttavia, non \u00e8 necessaria l'intera formulazione ed interpretazione della teoria. Le leggi dinamiche sono determinate da correlazioni abbastanza sufficienti da poter fare predizioni. Ma in seguito \u00e8 necessario un meccanismo che spieghi come la nozione del tempo che tutti conosciamo eventualmente emerge da una struttura atemporale ad una temporale del mondo macroscopico.\nL' \"ipotesi del tempo termico\" \u00e8 stata avanzata come possibile soluzione a questo problema da Carlo Rovelli e Alain Connes. La teoria postula che il flusso temporale non sia una propriet\u00e0 fondamentale data a priori della teoria, ma sia una caratteristica macroscopica di origine termodinamica."}
{"id": "9156808", "revid": "1363832", "url": "https://it.wikipedia.org/wiki?curid=9156808", "title": "Landolfo V di Benevento", "text": "Biografia.\nFiglio ed erede del principe Pandolfo II di Benevento, Landolfo V fu associato al trono da suo padre nel maggio del 987.\nNel 999, l'imperatore Ottone III, che ritornava da una visita al santuario di San Michele Arcangelo, si ferm\u00f2 a Benevento, dove l'11 marzo firm\u00f2 un diploma in favore del monastero di Santa Sofia, complesso fondato dai predecessori di Landolfo che probabilmente fungeva da mausoleo dinastico dei principi di Benevento. Per ragioni sconosciute, verso l'anno 1000, i rapporti tra l'imperatore e i principi longobardi si deteriorarono. Si suppone che la questione riguardasse le reliquie di San Bartolomeo, patrono di Benevento, a cui Ottone III aveva da poco dedicato una nuova chiesa a Roma, la basilica di San Bartolomeo all'Isola. Secondo gli \"Annales Beneventani\": \nTuttavia, l'unico bottino che l\u2019imperatore ottenne dalla citt\u00e0 fu probabilmente la cessione di alcune reliquie sacre.\nNel 1003, una ribellione guidata da Adelfero, conte di Avellino, estromise Landolfo e suo padre da Benevento. I principi per\u00f2 non rimasero a lungo in esilio. Nel 1005, infatti, gi\u00e0 erano tornati a governare dalla loro capitale. Nonostante ci\u00f2, disordini e scontri locali continuavano a mettere a rischio il potere dei sovrani.\nNel 1012 circa, Landolfo V associ\u00f2 al trono anche suo figlio Pandolfo III. Due anni pi\u00f9 tardi, suo padre Pandolfo II mor\u00ec, lasciando a Landolfo la carica di principe sovrano di Benevento, mentre Pandolfo III rimase co-reggente. Immediatamente dopo la morte di Pandolfo il Vecchio, i cittadini della capitale si ribellarono al governo dei nuovi principi. La rivolta, a differenza della precedente, non riusc\u00ec a rovesciare dal trono i principi, che furono per\u00f2 obbligati ad offrire concessioni al popolo e all\u2019aristocrazia cittadina.\nLandolfo dovette poi sottomettersi all'Impero bizantino, che minacciava il principato di Benevento fortificando le citt\u00e0 del Catepanato. Nel 1022, per contrastare il dominio bizantino in Puglia, l\u2019imperatore Enrico II congiunse il suo esercito a quelli di Poppone di Aquileia e Pellegrino di Colonia presso Benevento. Dopo aver preso la citt\u00e0 con un breve assedio, l'armata marci\u00f2 verso Troia, roccaforte bizantina, ma non riusc\u00ec a conquistarla. Landolfo giur\u00f2 fedelt\u00e0 all'Imperatore germanico. Non si conosce pi\u00f9 nulla della sua vita, se non che mor\u00ec nel settembre del 1033. Suo figlio Pandofo III gli succedette al trono. Un altro suo figlio, Dauferio, prese gli ordini e divenne prima abate di Montecassino e poi papa, con il nome di Vittore III.\nDiscendenza.\nSi conoscono solo due figli di Landolfo V:"}
{"id": "9156809", "revid": "2056951", "url": "https://it.wikipedia.org/wiki?curid=9156809", "title": "Cima corrente", "text": ""}
{"id": "9156811", "revid": "363629", "url": "https://it.wikipedia.org/wiki?curid=9156811", "title": "Giardino Lunetta Gamberini", "text": ""}
{"id": "9156813", "revid": "933835", "url": "https://it.wikipedia.org/wiki?curid=9156813", "title": "Sindaci di Stoccarda", "text": "Di seguito l'elenco cronologico dei sindaci di Stoccarda e delle altre figure apicali equivalenti che si sono succedute nel corso della storia."}
{"id": "9156816", "revid": "599013", "url": "https://it.wikipedia.org/wiki?curid=9156816", "title": "Ilona Sztank\u00f3", "text": "Carriera.\nCon l' ha disputato i Campionati europei del 1950."}
{"id": "9156818", "revid": "300067", "url": "https://it.wikipedia.org/wiki?curid=9156818", "title": "Ilona Sztanko", "text": ""}
{"id": "9156819", "revid": "1318658", "url": "https://it.wikipedia.org/wiki?curid=9156819", "title": "Battaglia di Faughart", "text": "La battaglia di Faughart (detta anche battaglia di Dundalk) fu un episodio delle guerre d'indipendenza scozzesi che venne combattuto il 14 ottobre 1318, tra le forze scoto-irlandesi e quelle inglesi della signoria d'Irlanda, nei pressi di Faughart, in Irlanda. Comandante delle forze iberno-normanne era John de Bermingham (poi creato primo conte di Louth) e Edmund Butler, conte di Carrick, e l'esercito scoto-irlandese comandato dal principe Edward Bruce, conte di Carrick, fratello di re Roberto I di Scozia. La sconfitta e la morte di Bruce in battaglia posero fine a ogni tentativo da parte dei re scozzesi di aspirare alla corona irlandese.\nUn regno gaelico unito.\nPer quanto la vittoria di re Roberto I su Edoardo II d'Inghilterra nella battaglia di Bannockburn avesse effettivamente assicurato l'indipendenza al Regno di Scozia, questa non port\u00f2 la pace tra Scozia e Inghilterra. Anche i ripetuti raids degli scozzesi nelle contee inglesi a settentrione ebbero ben poco effetto, ma non fecero altro che peggiorare la situazione politica e diplomatica tra i due paesi. Per risolvere questo stallo, dunque, i re di Scozia necessitavano un diversivo.\nSin dai tempi di Enrico II, i re inglesi reclamavano il titolo di signori d'Irlanda. Diversi coloni inglesi avevano preso la via dell'Irlanda, stabilendosi in gran parte ad est, a nord e a sud di Dublino. Ma i re gaelico-irlandesi e i signori locali disponevano di una notevole autonomia che erano desiderosi di mantenere e pertanto il controllo inglese sul territorio ebbe natura fluttuante. Con l'apertura della guerra con la Scozia, Edoardo II fece pesanti richieste agli irlandesi, sia in termini di uomini sia di materiali, spingendo l'isola alla rovina economica.\nRe Roberto I di Scozia, che da lungo tempo manteneva rapporti politici e contatti personali con gli aristocratici dell'Ulster, decise di sfruttare lo scontento irlandese per propri fini contro il nemico comune. Invi\u00f2 degli ambasciatori dai re irlandesi nativi e dei chierici con lettere che invocavano legami ancestrali comuni tra i due popoli, offrendosi di impegnarsi contro gli inglesi per ridare libert\u00e0 all'isola. Il re scozzese ricevette risposta da Domnall \u00d3 Neill, re di T\u00edr Eoghain, il quale chiese aiuto contro gli inglesi ed offr\u00ec in cambio di sottomettersi al re di Scozia nella persona di suo fratello, Edward Bruce, conte di Carrick. I fratelli Bruce si crede fossero imparentati in qualche modo con il clan \u00d3 N\u00e9ill per linea materna. Edward sbarc\u00f2 con un corpo di spedizione a Larne presso il castello di Carrickfergus, con l'intento di congiurare all'insegna dell'\"internazionalismo gaelico\".\nL'alto re.\nBruce venne raggiunto in Irlanda da diversi capi locali ed ottenne alcuni primi successi contro l'aristocrazia anglo-irlandese. Vinse un primo scontro presso Jonesborough e saccheggi\u00f2 la vicina Dundalk il 29 giugno. Bruce fu in grado di gestire le dispute tra i due principali oppositori, Richard de Burgh, conte dell'Ulster e Edmund Butler, conte di Carrick ed il giustiziere d'Irlanda. De Burgh, suocero di re Roberto, venne battuto nella battaglia di Connor nella contea di Antrim il 10 settembre, e Butler nella battaglia di Skerries del febbraio del 1316. Edward era quindi abbastanza sicuro a quel punto da procedere verso Dundalk, dove venne incoronato Alto Re d'Irlanda sulla collina di Maledon il 2 maggio 1316.\nCon la primavera del 1316, sembrava che nulla avrebbe potuto fermare gli scozzesi, ma in Irlanda come nel resto dell'Europa, il tempo atmosferico inizi\u00f2 a peggiorare con temperature glaciali. Gli storici fanno riferimento alla \"Grande carestia del 1315-1317\". Le colture nei campi finirono bruciate dal freddo e la popolazione inizi\u00f2 a patire la fame. La campagna militare di Bruce inizi\u00f2 a risentire di queste mancanze e non mancarono i saccheggi a spese dei contadini gi\u00e0 disperati. In queste circostanze il ruolo di re dei Celti che Bruce si era ripromesso di rivestire, ovviamente non riusc\u00ec ad avere il successo sperato e anzi, irlandesi e scozzesi insieme erano ora alla stregua di coloni in una terra abbandonata. \"De facto\" il Gran Re aveva quindi il controllo solo della parte settentrionale dell'Irlanda dove pure vi erano i maggiori problemi sui rifornimenti. L'opportunit\u00e0 di continuare la campagna dovette attendersi sino al 1318 quando le condizioni atmosferiche e i raccolti peggiorarono.\nFaughart.\nSecondo lo scrittore scozzese John Barbour, Edward Bruce fu il vero architetto della sua stessa sconfitta, decidendo id impegnarsi in una campagna militare contro preponderanti forze nemiche (20.000 uomini circa) senza aspettare ulteriori rinforzi dalla madrepatria, visione supportata dagli \"Annali di Clonmacnoise\", dove si dice che il principe era \"ansioso di ottenere la vittoria per s\u00e9, [al punto da] non aspettare rinforzi da suo fratello\". Prese posizione presso Faughart, non lontano da Dundalk, il 14 ottobre. Quando i suoi alleati irlandesi obbiettarono al fatto che i nemici erano molto pi\u00f9 numerosi di loro, Bruce rispose ponendo le loro forze nella retroguardia vicino alla collina e lasciando 2000 soldati scozzesi a scontrarsi col nemico.\nAl contrario di quanto sostenuto da Barbour, la \"Lanercost Chronicle\", la principale fonte storica di matrice inglese sull'argomento, riporta come Bruce si fosse approcciato a Dundalk \"con un grande esercito di scozzesi che gi\u00e0 era giunto in Irlanda\". Sembra che tre comandanti inglesi\u2014John de Bermingham, Edmund, lord Carrick e Roland Joyce, arcivescovo di Armagh\u2014vennero attaccati personalmente. La cronaca da inoltre una versione pi\u00f9 chiara dei fatti che seguirono ai preparativi allo scontro:\nGli scozzesi erano disposti in tre colonne a una distanza tale l'una dall'altra di modo che la prima potesse intervenire dopo la seconda, e la seconda dopo la terza, con Edward in marcia [...]. La terza colonna, per questo, venne distrutta dopo le due precedenti. Edward cadde insieme a loro e venne decapitato dopo la sua morte; il suo corpo venne diviso in quattro quarti, ciascuno inviato ai quattro principali capi dell'Irlanda\nNon si hanno dati precisi sul numero dei morti, anche se si ha testimonianza della morte di 30 cavalieri scozzesi e di almeno ottanta fanti. Tra i morti venne incluso il Mac Ruaidhr\u00ed (\"re degli Ebridi\") ed il Mac Domhnaill (\"re di Argyll\"). Questo suggerirebbe che gran parte delle forze irlandesi morirono nello scontro. La sconfitta venne seguita dal collasso di tutte le posizioni scozzesi nell'Ulster: Carrickfergus venne ripresa dagli inglesi il 2 dicembre. John de Bermingham ricevette il merito della vittoria finale e venne creato per questo conte di Louth con la riconoscenza del re d'Inghilterra.\nAnche se infine si rivel\u00f2 un fallimento, l'avventura scozzese in Irlanda serv\u00ec come proposito per re Roberto I per ribadire agli inglesi che non sarebbero mai stati in grado di stabilire una base in Scozia."}
{"id": "9156821", "revid": "363629", "url": "https://it.wikipedia.org/wiki?curid=9156821", "title": "Linea di cintura (Bologna)", "text": ""}
{"id": "9156823", "revid": "363629", "url": "https://it.wikipedia.org/wiki?curid=9156823", "title": "Linea di cintura (Milano)", "text": ""}
{"id": "9156824", "revid": "363629", "url": "https://it.wikipedia.org/wiki?curid=9156824", "title": "Linea di cintura (Udine)", "text": ""}
{"id": "9156825", "revid": "363629", "url": "https://it.wikipedia.org/wiki?curid=9156825", "title": "Linea di cintura (Lisbona)", "text": ""}
{"id": "9156827", "revid": "363629", "url": "https://it.wikipedia.org/wiki?curid=9156827", "title": "Cintura sud (Milano)", "text": ""}
{"id": "9156828", "revid": "327773", "url": "https://it.wikipedia.org/wiki?curid=9156828", "title": "OGLE-TR-10 b", "text": "OGLE-TR-10 b \u00e8 un pianeta extrasolare di tipo gioviano caldo orbitante attorno alla stella OGLE-TR-10, una stella variabile nana gialla di classe G2 V distante circa e situata nella costellazione del Sagittario.\nStoria delle osservazioni.\nIl pianeta \u00e8 stato rilevato per la prima volta dal progetto OGLE (Optical Gravitational Lensing Experiment) nel 2002. La stella di riferimento, OGLE-TR-10, \u00e8 stata vista diminuire di intensit\u00e0 di una piccola quantit\u00e0 ogni tre giorni. La curva di luce del transito ricorda quella di HD 209458 b, il primo pianeta extrasolare scoperto due anni prima con il metodo del transito. Tuttavia, per avere un riscontro sulla probabile origine planetaria dell'oggetto e rilevarne la massa occorrevano osservazioni successive con il metodo della velocit\u00e0 radiale, perch\u00e9 altri oggetti come nane rosse e nane brune potevano dissimulare un transito planetario. Alla fine del 2004 il pianeta \u00e8 stato confermato come la quinta scoperta planetaria effettuata da OGLE.\nCaratteristiche.\nIl pianeta \u00e8 un tipico gioviano caldo avente massa circa met\u00e0 di quella gioviana e una distanza orbitale di circa 1/24 di quella della Terra dal Sole. Una rivoluzione intorno alla stella richiede poco pi\u00f9 di tre giorni per essere completata. Il pianeta ha un diametro leggermente maggiore di Giove, probabilmente a causa del calore della stella che ne inficia il raffreddamento e di conseguenza un compattamento del volume a causa della gravit\u00e0.\nOGLE-TR-10 \u00e8 stato considerato candidato interessante dal team OGLE a seguito di alcune campagne osservative effettuate nel 2001 dirette verso il centro galattico. La possibile natura planetaria di un probabile corpo situato in prossimit\u00e0 dell'astro \u00e8 risultata evidente a seguito di un'analisi spettroscopica. Un'indagine con lo strumento HIRES del Keck, ha fornito come risultante della velocit\u00e0 radiale una semi ampiezza di ; un'indagine successiva del 2004 con gli spettroscopi UVES/FLAMES del VLT ha fornito una massa per il candidato pianeta di . \nUno scenario alternativo risultante da un'analisi che combina tutte le misurazioni conseguite delle velocit\u00e0 radiali disponibili con le curve di luce registrate da OGLE, proporrebbe per OGLE-TR-10 b una massa di e un raggio di . Questi parametri sono molto simili a quelli del primo pianeta extrasolare in transito scoperto, HD 209458 b."}
{"id": "9156832", "revid": "439868", "url": "https://it.wikipedia.org/wiki?curid=9156832", "title": "Tyszkiewicz", "text": ""}
{"id": "9156833", "revid": "363629", "url": "https://it.wikipedia.org/wiki?curid=9156833", "title": "Ferrovia ad alta velocit\u00e0 Bologna-Firenze", "text": ""}
{"id": "9156835", "revid": "363629", "url": "https://it.wikipedia.org/wiki?curid=9156835", "title": "Ferrovia Venezia-Trieste (alta capacit\u00e0)", "text": ""}
{"id": "9156838", "revid": "363629", "url": "https://it.wikipedia.org/wiki?curid=9156838", "title": "Ferrovia Palermo-Catania (alta capacit\u00e0)", "text": ""}
{"id": "9156841", "revid": "123574554", "url": "https://it.wikipedia.org/wiki?curid=9156841", "title": "Suore carmelitane del Sacro Cuore di Los Angeles", "text": "Le Suore Carmelitane del Sacro Cuore di Los Angeles (in inglese \"Carmelite Sisters of the Most Sacred Heart of Los Angeles\"; sigla \"O.C.D.\") sono un istituto religioso femminile di diritto pontificio.\nStoria.\nLe origini della congregazione coincidono con quelle delle Carmelitane del Sacro Cuore di Guadalajara, fondate nel 1904 ad Atotonilco el Alto da Mar\u00eda Luisa de la Pe\u00f1a.\nA causa delle persecuzioni religiose in patria, nel 1927 la fondatrice e altre suore esularono in California, dove l'istituto si svilupp\u00f2 notevolmente tanto che, nel 1932, fu possibile erigervi una provincia.\nNel 1983 il ramo californiano si stacc\u00f2 dall'istituto-madre, dando inizio a un istituto indipendente.\nAttivit\u00e0 e diffusione.\nLe suore si dedicano alle opere scolastiche e ad attivit\u00e0 assistenziali.\nLa sede generalizia \u00e8 ad Alhambra, in California.\nAlla fine del 2015 l'istituto contava 128 religiose in 12 case."}
{"id": "9156842", "revid": "149485", "url": "https://it.wikipedia.org/wiki?curid=9156842", "title": "Samar Amer", "text": "Biografia.\nSi \u00e8 messa in mostra ai Giochi del Mediterraneo sulla spiaggia di Pescara 2015, vincendo l'oro nel torneo degli oltre 70 kg. Lo stesso hanno ha vinto i campionati africani disputati ad Alessandria d'Egitto, nella categoria dei -75 kg. Si \u00e8 confermata campionessa continentale a Port Harcourt 2018 nei -76 kg, ad Hammamet 2019 nei -72 kg e ad Algeri 2020 nei -76 kg.\nHa rappresentato la ai Giochi olimpici estivi di , dove si \u00e8 piazzata dodicesima nel torneo dei -75 kg, ed a , in cui ha concluso al decimo posto nella stessa categoria di peso. \nAi Giochi del Mediterraneo di Tarragona 2018 e ai Giochi panafricani di Rabat 2019 ha guadagnato il bronzo nei -68 kg.\nSi \u00e8 ritirata dell'attivit\u00e0 agonistica il 4 ottobre 2021, al termine dei mondiali di Oslo 2021, in cui ha ottenuto il bronzo nei -76 kg."}
{"id": "9156843", "revid": "963244", "url": "https://it.wikipedia.org/wiki?curid=9156843", "title": "Suore Carmelitane del Sacro Cuore di Los Angeles", "text": ""}
{"id": "9156847", "revid": "1305887", "url": "https://it.wikipedia.org/wiki?curid=9156847", "title": "Graydon Creed Jr.", "text": ""}
{"id": "9156848", "revid": "1305887", "url": "https://it.wikipedia.org/wiki?curid=9156848", "title": "Graydon Creed Sr.", "text": ""}
{"id": "9156849", "revid": "1305887", "url": "https://it.wikipedia.org/wiki?curid=9156849", "title": "Nick Fury Junior", "text": ""}
{"id": "9156851", "revid": "93556", "url": "https://it.wikipedia.org/wiki?curid=9156851", "title": "Toyotomi (azienda)", "text": "Japanese Group Toyotomi Co., Ltd., comunemente conosciuto come Toyotomi, \u00e8 un gruppo industriale giapponese specializzato in elettrodomestici per il condizionamento e il riscaldamento degli ambienti. \u00c8 stato fondato nel 1949 a Nagoya, in Giappone.\nStoria.\nL'azienda nasce nel 1949 per la produzione di sistemi dedicati all'automotive come partner di Toyota e nel 1952 entra nel mondo dei prodotti consumer con la produzione di una cucina portatile a cherosene .\nProduce impianti di riscaldamento domestico fino al 1992, anno in cui inizia a commercializzare anche climatizzatori\nProdotti.\nToyotomi produce impianti di riscaldamento, condizionamento, deumidificazione e purificazione d'aria.\nIl gruppo produce elettrodomestici residenziali, sistemi professionali e impianti industriali come i sistemi VRF\u00a0(Variable Refrigerant Flow)."}
{"id": "9156853", "revid": "1124164", "url": "https://it.wikipedia.org/wiki?curid=9156853", "title": "Chiesa della Visitazione di Maria Santissima (Valbondione)", "text": "La chiesa della Visitazione di Maria Santissima \u00e8 un luogo di culto cattolico, si trova in via Don Vincenzo Riccardi nell'antica contrada di Bondione a Valbondione in alta val Seriana sussidiaria della chiesa parrocchiale di San Lorenzo.\nStoria.\nLa chiesa \u00e8 documentata presente nella contrada Bondione nel 1575 visitata dal convisitatore di san Carlo Borromeo arcivescovo di Milano, nell'autunno del 1575.. Negli atti della visita risulta che il piccolo oratorio con la volta affrescata, aveva un solo altare dedicato a san Bernardo e la copertura del tetto in tegole. L'edificio risulta per\u00f2 essere in cattivo stato di conservazione nel 1613, e per questo non venivano recitate le funzioni liturgiche. \nLe chiese di Valbondione furono nuovamente visitate nel 1624 dal cardinale Federico Corner il quale indic\u00f2 che la struttura della chiesa dedicata alla visitazione, era crollata. La visita del 1659 del vescovo di Bergamo Gregorio Barbarigo non cita la chiesa. Fu ricostruita successivamente per volont\u00e0 dei locali e intitolata alla Visitazione di Maria alla cugina Elisabetta.\nNella seconda met\u00e0 del Novecento il presbiterio fu completato con il nuovo altare comunitario rispondente alle direttive del concilio Vaticano II.\nDescrizione.\nEsterno.\nL'edificio di culto \u00e8 anticipato da un piccolo sagrato a pianta quadrata con pavimentazione in acciottolato delimitato da un muretto in pietra. Il fronte principale \u00e8 a capanna protetta dagli spioventi sporgenti della gronda. Centrale l'unico ingresso con paraste e architrave in pietra arenaria con contorno sagomato. Ai lati due piccole aperture rettangolari protette da inferriata. Nella parte superiore un'ulteriore aperture semicircolare con contorno in muratura.\nInterno.\nL'interno preceduto dalla bussola lignea si presenta a unica navata con copertura a botte divisa in due campate da lesene in muratura. Ogni campata ospita una piccola finestra istoriata atta a illuminare l'aula. La zona presbiteriale \u00e8 rialzata da due gradini. L'altare comunitario ligneo \u00e8 posto nella parte frontale mentre una cancella ta in ferro battuto con elementi in bronzo seicentesca, racchiude la parte absidale con l'altare posto nel coro liscio. L'altare ospita il dipinto di Domenico Carpinoni della \"Visitazione di Maria alla cugina Elisabetta\"."}
{"id": "9156856", "revid": "149485", "url": "https://it.wikipedia.org/wiki?curid=9156856", "title": "Samar Hamza", "text": ""}
{"id": "9156857", "revid": "149485", "url": "https://it.wikipedia.org/wiki?curid=9156857", "title": "Samar Amir Ibrahim Hamza", "text": ""}
{"id": "9156858", "revid": "149485", "url": "https://it.wikipedia.org/wiki?curid=9156858", "title": "Samar Amir Hamza", "text": ""}
{"id": "9156860", "revid": "2056951", "url": "https://it.wikipedia.org/wiki?curid=9156860", "title": "Palazzo Tomacelli-Carafa", "text": "Il Palazzo Tomacelli-Carafa \u00e8 un edificio d'interesse storico-artistico di Napoli, ubicato in via dei Tribunali.\nIl palazzo, tra i pi\u00f9 rilevanti della strada, venne eretto su commissione della famiglia Tomacelli nel XV secolo; mentre gi\u00e0 nel XVII secolo pass\u00f2 alla famiglia Carafa, dei duchi di Traetto. L'appartenenza consecutiva a queste due illustri famiglie \u00e8 testimoniata dallo stemma bipartito in piperno situato sulla chiave di volta dell'imponente portale seicentesco a bugne arrotondate; al di sopra di quest'ultimo si ammira il balcone centrale che ha come parapetto una raffinata balaustra in marmo bianco. A rifacimenti del XVI secolo vanno certamente ricondotti: il portico a tre arcate con pilastri in piperno sulla parete di fondo del cortile e la notevole scala a pianta quadrata, sporgente a destra, con arcate in piperno e balaustre marmoree ad ogni piano.\nAllo stato attuale \u00e8 adibito ad abitazioni private in condizioni conservative non eccelse."}
{"id": "9156881", "revid": "713714", "url": "https://it.wikipedia.org/wiki?curid=9156881", "title": "Santa Anatolia (Borgorose)", "text": ""}
{"id": "9156892", "revid": "2142040", "url": "https://it.wikipedia.org/wiki?curid=9156892", "title": "Kiyoo Wadati", "text": "Fu un pioniere della sismologia all'Osservatorio Meteorologico Centrale del Giappone (adesso noto come Agenzia meteorologica giapponese), relativamente lo studio dei terremoti profondi. Il suo nome \u00e8 legato alla zona sismica che porta il suo nome: Piano di Wadati\u2013Benioff. \nIl suo lavoro ha dato la prima evidenza concreta sull'esistenza dei terremoti profondi. Inoltre fu leader nello sviluppo delle tabelle delle dromocrone (traveltime tables) e nella determinazione delle strutture di velocit\u00e0 del mantello. Infine pubblic\u00f2 la prima descrizione accurata di quella particolare zona sismica, raffigurabile come un piano inclinato delineato dall'insieme degli ipocentri dei terremoti profondi, che si estende iniziando superficialmente dalle fosse oceaniche scendendo fin sotto gli archi insulari vulcanici. \nIl lavoro di Wadati influenz\u00f2 fortemente la ricerca di molti altri sismologi prima e dopo la Seconda Guerra Mondiale, in particolar modo Jeffreys, Gutenberg, e Benioff."}
{"id": "9156899", "revid": "62004", "url": "https://it.wikipedia.org/wiki?curid=9156899", "title": "Grand Prix d'Isbergues 2020", "text": "Il Grand Prix d'Isbergues 2020, settantaquattresima edizione della corsa e valevole come evento dell'UCI Europe Tour 2020 categoria 1.1, si svolse il 20 settembre 2020 su un percorso di 199,3\u00a0km, con partenza e arrivo da Isbergues, in Francia. La vittoria fu appannaggio del francese Nacer Bouhanni, il quale complet\u00f2 il percorso in 4h31'46\", alla media di 44\u00a0km/h, precedendo il connazionale Romain Cardis e il belga Timothy Dupont.\nSul traguardo di Isbergues 110 ciclisti dei 138 partenti portarono a termine la competizione"}
{"id": "9156904", "revid": "149485", "url": "https://it.wikipedia.org/wiki?curid=9156904", "title": "M\u00f6nkht\u00f6riin Lkhagvagerel", "text": "Biografia.\nHa rappresentato la ai Giochi olimpici estivi di , terminando al quinto posto nel torneo dei pesi supermassimi.\nAi mondiali di Oslo 2021 si \u00e8 aggiudicato il bronzo nei pesi supermassimi."}
{"id": "9156906", "revid": "163662", "url": "https://it.wikipedia.org/wiki?curid=9156906", "title": "Monte Castello (Valle Ellero)", "text": "Il Monte Castello (2.217\u00a0) \u00e8 una montagna delle Alpi Liguri nella sottosezione delle Alpi del Marguareis. \nCaratteristiche.\nLa montagna domina da est Pian Marchisio ed \u00e8 collocata su su una costiera che, diramandosi dallo spartiacque Ellero/Corsaglia poco a nord della Cima Seirasso, divide il solco principale della Valle Ellero dal vallone del Rio Curassa. A sud-ovest un colletto a quota 2.178\u00a0m la divide dalla gi\u00e0 citata Cima Seirasso, mentre verso nord-est il crinale prosegue con la Colla Rossa (1.956\u00a0m) e il Monte Grosso. Il Monte Castello ha pendii in parte prativi e in parte, specialmente sul versante affacciato sulla Valle Ellero, costituiti da ripide parteti di roccia calcarea. Sul punto culminante, preceduto da alcune elevazioni secondarie, si trova un piccolo ometto in pietrame.\nGeologia.\nSul Monte Castello \u00e8 presente una grotta naturale, profonda una ventina di metri e caratterizzata dalla presenza al proprio interno di ghiaccio e neve per tutto l'anno, anche nel pieno dell'estate. La cavit\u00e0 venne cartografata nel 1962 da alcuni membri del Gruppo Speleologico Piemontese. \nSalita alla vetta.\nAccesso estivo.\nSi pu\u00f2 salire al Monte Castello percorrendo, fuori sentiero, il ripido crinale che lo collega alla Colla Rossa, che a sua volta \u00e8 raggiungibile per sentiero da Pian Marchisio."}
{"id": "9156907", "revid": "101175", "url": "https://it.wikipedia.org/wiki?curid=9156907", "title": "Circuito di Mandalika", "text": "Il circuito cittadino internazionale di Mandalika \u00e8 un circuito indonesiano utilizzato per gli sport motoristici. Situato nel distretto di Kuta, nella Reggenza di Lombok Centrale, provincia del Nusa Tenggara Occidentale. Finito di costruire nel 2021, prende denominazione dal resort Mandalika, in cui il circuito stesso \u00e8 integrato. Inaugurato il 12 novembre 2021, la prima prova che ha ospitato \u00e8 stato il Gran Premio di superbike di Mandalika 2021."}
{"id": "9156908", "revid": "149485", "url": "https://it.wikipedia.org/wiki?curid=9156908", "title": "Monkhtoriin Lkhagvagerel", "text": ""}
{"id": "9156932", "revid": "1505830", "url": "https://it.wikipedia.org/wiki?curid=9156932", "title": "Magdalena Martullo-Blocher", "text": "Secondo Forbes, nel 2021 ha un patrimonio stimato in 8 miliardi di dollari ed \u00e8 al 358\u00b0 posto nella lista delle persone pi\u00f9 ricche al mondo.\nBiografia.\nFiglia dell'industriale svizzero (e poi politico) Christoph Blocher, che ha acquisito l'azienda chimica svizzera Ems-Chemie nel 1983, ha studiato economia aziendale presso l'Universit\u00e0 di San Gallo (HSG).\nDal 1994 al 1996 \u00e8 stata Product Manager presso Johnson &amp; Johnson. Tra il 1996 e il 2000 ha lavorato come Markting Manager per il dipartimento svizzero presso Rivella AG, un produttore di bevande analcoliche.\nAl vertice EMS-Chemie.\nNel gennaio 2001 \u00e8 entrata a far parte del Gruppo Ems e otto mesi dopo \u00e8 diventata membro del Consiglio di amministrazione. Dall'agosto 2002 ne \u00e8 Vice Presidente. Quando suo padre \u00e8 stato eletto al Consiglio federale nelle elezioni del 2003, ha ceduto la sua partecipazione azionaria ai suoi quattro figli. All'epoca, Martullo-Blocher, che era incinta, ha assunto la direzione dell'azienda nel gennaio 2004. Ora \u00e8 l'azionista di maggioranza della societ\u00e0 EMS-Chemie.\nPolitica.\nMartullo-Blocher \u00e8 stata eletta membro del Consiglio nazionale nelle elezioni parlamentari svizzere del 2015 in una lista dell'UDC Grigioni. Rimane politicamente attiva nella Commissione per gli affari economici e fiscali (WAK) e nel distretto elettorale. \n\u00c8 membro della Campagna per una Svizzera indipendente e neutrale. \nVita privata.\n\u00c8 sposata con tre figli e vive a Feldmeilen, in Svizzera."}
{"id": "9156937", "revid": "149485", "url": "https://it.wikipedia.org/wiki?curid=9156937", "title": "Ken Matsui", "text": ""}
{"id": "9156940", "revid": "33689", "url": "https://it.wikipedia.org/wiki?curid=9156940", "title": "New Guinea singing dog", "text": ""}
{"id": "9156942", "revid": "33689", "url": "https://it.wikipedia.org/wiki?curid=9156942", "title": "Cane Pariah", "text": ""}
{"id": "9156944", "revid": "2166030", "url": "https://it.wikipedia.org/wiki?curid=9156944", "title": "Battaglia di Myton", "text": "La battaglia di Myton detta anche capitolo di Myton o la battaglia bianca per il coinvolgimento del clero nello scontro, fu una delle battaglie principali delle guerre d'indipendenza scozzesi, combattuta nello Yorkshire il 20 settembre 1319.\nLa caduta di Berwick.\nNell'aprile del 1318, Berwick-upon-Tweed, ultima fortezza scozzese nelle mani degli inglesi, venne catturata da Sir James Douglas e da Thomas Randolph, conte di Moray, due dei pi\u00f9 abili comandanti di re Roberto I di Scozia. Sin dalla battaglia di Bannockburn del 1314, Edoardo II si era preoccupato della lotta politica dei principali baroni del suo tempo, capeggiati da Thomas, conte di Lancaster. Ripetuti raids da parte degli scozzesi a nord dell'Inghilterra vennero effettivamente ignorati; la perdita del borgo di Berwick fu per\u00f2 differente. Un tempo uno dei porti commerciali pi\u00f9 importanti della Scozia, dal 1296 si trovava nelle mani degli inglesi che fortificarono la citt\u00e0. La notizia della sua cattura fece riflettere Edoardo e i suoi magnati. Aymer de Valence, conte di Pembroke, tent\u00f2 una temporanea riconciliazione tra il re ed il conte di Lancaster. In uno spirito di armonia artificiosa, si portarono entrambi a nord con un esercito considerevole nell'estate del 1319. La regina Isabella accompagn\u00f2 il re sino a York, dove prese stabilmente residenza.\nDiversi assalti vigorosi vennero fatti a Berwick per mare e per terra, ma Walter, Alto Steward di Scozia, abilmente assistito da John Crabb, geniere militare, condusse un'ottima difesa del borgo, respingendo ogni attacco. Ad ogni modo sapeva di non poter durare all'infinito coi suoi uomini. Re Roberto I non aveva intenzione di rischiare un attacco diretto all'esercito inglese, azione che nelle parole dello scrittore scozzese John Barbour \"poteva tramutarsi in una follia\". Al contrario, Douglas e Moray ottennero l'ordine di compiere dei raid su vasta scala nello Yorkshire con l'intento di distrarre gli assediati.\nIl capitolo di Myton.\nGli scozzesi durante i loro raid ebbero la notizia che la regina era stata fatta prigioniera. In realt\u00e0, mentre re Roberto I avanzava verso York, la regina era stata fatta spostare via acqua pi\u00f9 a sud, a Nottingham. Lo Yorkshire era virtualmente indifeso e i razziatori poterono facilmente passare di luogo in luogo senza incontrare resistenza o quasi. William Melton, l'arcivescovo di York, pens\u00f2 di radunare un'armata che includesse anche diversi uomini di chiesa. Gli inglesi disponevano da parte loro di personaggi come il vescovo John Hotham, cancelliere d'Inghilterra, e Nicholas Fleming, sindaco di York, e diversi veterani esperti. Dai cancelli di York, gli uomini di Melton marciarono per tre miglia ad est di Boroughbridge, dove i fiumi Swale e Ure si incontravano. Il fatto \u00e8 descritto in \"Brut or the Chronicles of England\", la fonte pi\u00f9 completa e contemporanea sulla battaglia;\nMolti uomini scelti per il servizio armato, infatti, non erano nemmeno stati allenati a dovere, in particolare coloro che erano monaci o coristi della cattedrale di York, come pure molti chierici perirono in quello che divenne noto col soprannome ironico di \"capitolo di Myton\". Barbour da agli inglesi perdite per 1000 uomini, tra cui 300 sacerdoti, ma le contemporanee \"Lanercost Chronicle\" inglesi riportano almeno 4000 soldati inglesi uccisi dagli scozzesi e altri 1000 affogati nelle acque del fiume Swale. Nicholas Fleming fu tra coloro che morirono nell'azione.\nLa partenza del re.\nIl \"capitolo di Myton\" ebbe l'effetto desiderato da re Roberto I di Scozia. A Berwick caus\u00f2 una rottura negli inglesi tra coloro che appoggiavano il re e desideravano quindi continuare l'assedio e quanti come il conte di Lancaster che erano ansiosi di sapere il destino che avevano avuto le loro case e le loro propriet\u00e0. L'esercito di re Edoardo d'Inghilterra perse il conte di Lancaster che prefer\u00ec tornare a casa per valutare i danni subiti.\nLa campagna si rivel\u00f2 un fiasco, lasciando gli inglesi pi\u00f9 divisi di prima. Secondo alcuni l'azione del conte di Lancaster sarebbe stata ritenuta colpevole di tradimento, dal momento che egli non poteva non sapere che le sue terre non erano state intaccate dai raid degli scozzesi. Hugh Despenser, il nuovo favorito del re, giunse a insinuare ce il conte di Lancaster avrebbe detto della presenza della regina a York agli scozzesi. A peggiorare le cose, Douglas riprese i suoi raid al confine nel Cumberland e nel Westmorland. Edoardo non ebbe altra scelta che chiedere una tregua a Roberto di Scozia, pace che gli venne garantita poco prima di Natale."}
{"id": "9156948", "revid": "775372", "url": "https://it.wikipedia.org/wiki?curid=9156948", "title": "Faida di Noragugume", "text": "La faida di Noragugume \u00e8 un conflitto tra famiglie iniziato nel 1998, i cui fatti sono accaduti nell'omonimo comune sardo.\nStoria.\nLa faida secondo alcune indagini inizi\u00f2 per motivi agropastorali e riguardanti anche le corse dei cavalli. Sgarrettamenti, uccisioni di cani, qualche piccolo attentato dinamitardo, in qualche azienda, si intrecciano con i delitti, qualche volta anticipandoli, o suggellandoli. \u00c8 il caso del fienile di Tommaso Corda, bruciato sei mesi dopo la morte del padrone, oppure dell'auto di Francesco Rosas, zio di uno degli imputati minori e cugino di un possibile testimone dell'omicidio Spada; del cavallo ucciso a Leonardo Argiolas, padre di un imputato, e della testa mozzata, sempre di cavallo, rinvenuta nel terreno dello stesso Francesco Rosas. Da una parte erano contrapposti i Cherchi, gli Spada e i Nieddu, dall'altra invece i Corda, gli Argiolas, i Pinna, i Marongiu e i Falchi. La faida termin\u00f2 secondo la giustizia nel 2003 con quattro ergastoli, due condanne a due anni e mezzo e tre assoluzioni. "}
{"id": "9156950", "revid": "1602064", "url": "https://it.wikipedia.org/wiki?curid=9156950", "title": "Trattato di Corbeil (1326)", "text": "Il trattato di Corbeil del 1326 fu un accordo stipulato nel 1326 tra la Francia e la Scozia per rinnovare l\"Auld Alliance\". Esso conferm\u00f2 gli obblighi di ciascuno stato con l'altra parte nel dichiarare guerra all'Inghilterra se questa avesse tentato di invadere l'uno o l'altro paese. La delegazione scozzese venne guidata da Thomas Randolph, I conte di Moray, per conto di re Roberto I di Scozia."}
{"id": "9156956", "revid": "110157", "url": "https://it.wikipedia.org/wiki?curid=9156956", "title": "Pandemia di COVID-19 in Bosnia ed Erzegovina", "text": "Il primo caso della pandemia di COVID-19 in Bosnia ed Erzegovina \u00e8 stato confermato il 5 marzo 2020, si trattava di un paziente a Banja Luka tornato dall'Italia.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una malattia respiratoria in un gruppo di persone nella citt\u00e0 di Wuhan, nella provincia cinese di Hubei, dato che \u00e8 stato riferito all'OMS il 31 dicembre 2019.\nIl tasso di mortalit\u00e0 per COVID-19 \u00e8 stato molto pi\u00f9 basso della SARS del 2003, ma la trasmissione \u00e8 stata significativamente maggiore, portando ad un bilancio totale delle vittime pi\u00f9 alto."}
{"id": "9156964", "revid": "110157", "url": "https://it.wikipedia.org/wiki?curid=9156964", "title": "Pandemia di COVID-19 in Montenegro", "text": "Il primo caso della pandemia di COVID-19 in Montenegro \u00e8 stato confermato il 17 marzo 2020, rendendo il Paese l'ultimo d'Europa a registrare un caso di COVID-19.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una malattia respiratoria in un gruppo di persone nella citt\u00e0 di Wuhan, nella provincia cinese di Hubei, dato che \u00e8 stato riferito all'OMS il 31 dicembre 2019.\nIl tasso di mortalit\u00e0 per COVID-19 \u00e8 stato molto pi\u00f9 basso della SARS del 2003, ma la trasmissione \u00e8 stata significativamente maggiore, portando ad un bilancio totale delle vittime pi\u00f9 alto."}
{"id": "9156976", "revid": "1314312", "url": "https://it.wikipedia.org/wiki?curid=9156976", "title": "Pandemia di COVID-19 in Repubblica Ceca", "text": "I primi tre casi della pandemia di COVID-19 in Repubblica Ceca sono stati confermati il 1\u00b0 marzo 2020, tutti di persone tornate recentemente dall'Italia.\nAntefatti.\nIl 12 gennaio 2020, l'Organizzazione mondiale della sanit\u00e0 (OMS) ha confermato che un nuovo coronavirus era la causa di una malattia respiratoria in un gruppo di persone nella citt\u00e0 di Wuhan, nella provincia cinese di Hubei, dato che \u00e8 stato riferito all'OMS il 31 dicembre 2019.\nIl tasso di mortalit\u00e0 per COVID-19 \u00e8 stato molto pi\u00f9 basso della SARS del 2003, ma la trasmissione \u00e8 stata significativamente maggiore, portando ad un bilancio totale delle vittime pi\u00f9 alto."}
{"id": "9156991", "revid": "2519", "url": "https://it.wikipedia.org/wiki?curid=9156991", "title": "Distretto di Adansi Asokwa", "text": "Il distretto di Adansi Asokwa (ufficialmente Adansi Asokwa District, in inglese) \u00e8 un distretto della regione di Ashanti del Ghana."}
{"id": "9156997", "revid": "62004", "url": "https://it.wikipedia.org/wiki?curid=9156997", "title": "Tour du Doubs 2020", "text": "Il Tour du Doubs 2020, trentaquattresima edizione della corsa, valevole come evento dell'UCI Europe Tour 2020 categoria 1.1 e come prova della Coppa di Francia 2020, si svolse il 6 settembre 2020 su un percorso di 200\u00a0km, con partenza a Morteau ed arrivo a Pontarlier, in Francia. La vittoria fu appannaggio del belga Lo\u00efc Vliegen, il quale complet\u00f2 il percorso in 4h51'21\", alla media di 41,19\u00a0km/h, precedendo l'eritreo Biniyam Ghirmay e il francese Aur\u00e9lien Paret-Peintre. \nSul traguardo di Pontarlier 128 ciclisti, dei 138 partiti da Morteau, portarono a termine la competizione."}
{"id": "9157018", "revid": "2033069", "url": "https://it.wikipedia.org/wiki?curid=9157018", "title": "Labello (burrocacao)", "text": "Labello \u00e8 un brand di burrocacao fondato nel 1909 prodotto dall\u2019azienda tedesca Beiersdorf in Germania e Austria.\nIn alcuni mercati vengono venduti a marchio Nivea, \"Liposan\" e \"Nivea Lip Care\".\nOrigine del nome.\nLa parola \"labello\" deriva dalle parole latine \"labium\" (\"labbro\") e \"bellus\" (\"bello\").\nStoria.\nNel 1909, Oscar Troplowitz cre\u00f2 un balsamo per le labbra a marchio Labello in Germania e successivamente inizi\u00f3 ad essere venduto in Svizzera, Austria e Ungheria. A quel tempo, i prodotti erano dei bastoncini di burrocaco avvolti in carta stagnola che dovevano essere applicati con un dito. Nel 1911 fu introdotto un contenitore scorrevole in latta per facilitarne l\u2019utilizzo. \nDurante la prima guerra mondiale, la scarsit\u00e0 delle risorse di stagno provoc\u00f2 l'interruzione della produzione di imballaggi in latta. Tuttavia l\u2019azienda continu\u00f2 la produzione del burrocaco sotto forma di ricariche che potevano essere inserite nei contenitori esistenti.\nNel 1922 la confezione divenne di alluminio.\nNel 1935 il marchio Labello \u00e8 stato reso disponibile in oltre trenta paesi. \nDurante la seconda guerra mondiale a causa della carenza di alluminio l\u2019azienda decise di sviluppare un contenitore in plastica che entr\u00f2 in produzione nel 1953.\nNel 1958 Labello inizia a realizzare prodotti anche per uomini. Nel 1963 \u00e8 stato aggiunto un pratico meccanismo a rotazione, che ne semplifica l'applicazione: questa divenne l\u2019innovazione principale e di maggior successo utilizzata tutt\u2019oggi.\nSuccessivamente nel 1973 \u00e8 stato introdotto il \"Labello Classic\" in involucro blu che viene prodotto ancora oggi. \nNel 1978 viene lanciato \"Labello Med\", prodotto specifico per il trattamento di gravi problemi alle labbra. Un anno dopo, \u00e8 stato introdotto \"Labello Sun\", burrocaco in grado di fornire protezione alle labbra dai raggi solari. \nNel 1984 viene lanciato \"Labello Camomilla\" il primo del marchio realizzato con aromi e ingredienti naturali. Due anni dopo vienr lanciato anche \"Labello Ros\u00e9\". \nNel 1989 viene introdotto \"Labello Sport\" per i consumatori fisicamente attivi.\nNel 1992, la serie \"Lip Balance\" \u00e8 stata rilasciata per i consumatori che desiderano un'idratazione immediata per le labbra. La serie era composta da due prodotti: \"Labello Hydro\", prodotto ancora oggi, e \"Labello Regeneration\". \nDue anni dopo, \u00e8 stato reso disponibile \"Labello UV Alpin\" per la cura delle labbra in inverno e nei climi freddi. Nel 1999, il marchio ha lanciato per la prima volta 17 diverse creme per le labbra al gusto di frutta, tra cui \"Apricot Cream\", \"Lemon Twist\", \"Manadarin Vanilla\", \"Orange\", \"Sweet Melon\" e \"Tropical Shake\", ecc. \nL'assortimento di oggi comprende \"Cherry\", \"Strawberry\", \"Melograno\" e \"Pink Guava\".\nNel 2001 entra nel settore della cosmetica introducendo sul mercato un balsamo per le labbra e un gloss, \"Labello Pearl &amp; Shine\", destinato al pubblico femminile. \nTre anni dopo, \u00e8 stata introdotta sul mercato la gamma di lucidalabbra \"Care Gloss &amp; Shine\". \nNel 2009, Labello ha celebrato i suoi 100 anni lanciando un'edizione limitata di \"Labello Classic\".\nNel 2018 viene lanciato Labellino nell\u2019inedito contenitore a sfera e disponibile in due aromi: Lampone &amp; Mela Rossa e Menta Fresca. Nello stesso anno cambia la ricetta di tutti i prodotti contente ora solo oli naturali. \nGli ultimi lanci risalgono al 2019 con Crayon Lipsticks, lucidalabbra effetto rossetto e nel 2021 Labello Lip Oil con effetto glossy."}
{"id": "9157023", "revid": "1948203", "url": "https://it.wikipedia.org/wiki?curid=9157023", "title": "Wolfango EP", "text": "Wolfango EP \u00e8 il secondo EP del gruppo musicale italiano Wolfango, pubblicato nel 2009.\nDescrizione.\nIl disco \u00e8 il secondo della trilogia di EP registrati in casa su registratore a cassette a quattro piste e poi riversate su CD. \u00c8 stato ufficialmente presentato al Ligera di Milano il 16 ottobre 2009.\nDal disco viene girato il videoclip de \"La nuova scena indipendente mi deprime\" registrato con telecamera super 8. La scenografia del video \u00e8 opera di Marco Menardi, che compare sulla destra nelle vesti di orsetto musicista. Al suo fianco Sofia Maglione trasformata da Marco in fatina turchina."}
{"id": "9157026", "revid": "125291064", "url": "https://it.wikipedia.org/wiki?curid=9157026", "title": "'Ndrina Bubbo", "text": "I Bubbo sono una 'ndrina della 'ndrangheta calabrese che opererebbe a Petron\u00e0, Cerva e Sersale, alleata dei Nicoscia e dei Farao-Marincola del crotonese e dei Trovato nel lecchese.\nAvrebbero venduto delle armi ai Paparo e sarebbero intranei alla \"Locale di Galbiate\" con i Trovato in provincia di Lecco in Lombardia.\nStoria.\nNegli anni '90 scoppia una faida nella pre-sila catanzarese tra i Bubbo e i Carpino.\nNell'estate del 1992, 19 agosto con l'uccisione di Gaetano Elia scoppia la faida di Petron\u00e0 che porter\u00e0 altri 6 omicidi e 6 tentati omicidi. La faida arriv\u00f2 anche a Lecco dove fu ferito Vittorio Tallarico.\nNella notte del 17 novembre 1993, Filippo Bubbo e Raffaele Bubbo, Federico Pettinato e Carlo Mazzei tentarono un omicidio a Lecco di Alfredo Covelli e Salvatore Carpino affiliati al clan dei Carpino.\nIl 4 febbraio 2000 viene ucciso a Petron\u00e0 Alberto Carpino della 'ndrina dei Trataculo. Come ritorsione, nel 2001, due loro affiliati di Chiavari in Liguria sarebbero stati in procinto di andare a Galbiate per eliminare Filippo Bubbo.\nOggi.\nIl 10 novembre del 2020, vengono arrestati degli esponenti dei Bubbo con l'operazione denominata \"Borderland\"."}
{"id": "9157033", "revid": "33689", "url": "https://it.wikipedia.org/wiki?curid=9157033", "title": "Cani Ridgeback", "text": ""}
{"id": "9157035", "revid": "2009138", "url": "https://it.wikipedia.org/wiki?curid=9157035", "title": "UCI Europe Tour 2022", "text": "L'UCI Europe Tour 2022 \u00e8 la diciottesima edizione dell'UCI Europe Tour, uno dei cinque circuiti continentali di ciclismo dell'Unione Ciclistica Internazionale. Il suo calendario \u00e8 composto da 190 corse, che si tengono dal 23 gennaio al 16 ottobre 2022 in Europa.\nDurante tutta la stagione i punti vengono assegnati ai vincitori delle gare in linea, ai primi della classifica generale e ai vincitori di ogni tappa delle corse a tappe. La qualit\u00e0 e la complessit\u00e0 di una gara determina anche quanti punti vengono assegnati ai primi classificati: pi\u00f9 alto \u00e8 il punteggio UCI di una gara, pi\u00f9 punti vengono assegnati.\nLa classificazione UCI dal pi\u00f9 alto al pi\u00f9 basso \u00e8 la seguente:\nSquadre.\nLe squadre che possono partecipare alle differenti gare dipendono dalla categoria di appartenenza della corsa. Di seguito la tabella completa con il regolamento."}
{"id": "9157036", "revid": "131145", "url": "https://it.wikipedia.org/wiki?curid=9157036", "title": "Progressione del record italiano della maratona maschile", "text": "La voce seguente illustra la progressione del record italiano della maratona maschile di atletica leggera.\nIl primo record italiano maschile in questa disciplina venne ratificato il 2 aprile 1906."}
{"id": "9157063", "revid": "6923", "url": "https://it.wikipedia.org/wiki?curid=9157063", "title": "Dio ce l'ha dato, guai a chi lo tocca", "text": "Dio ce l'ha dato, guai a chi lo tocca \u00e8 un romanzo del 1975 di Donald E. Westlake, uscito nello stesso anno della traduzione italiana con il titolo \"Brother's Keepers\". Anche se l'autore \u00e8 specializzato nel genere giallo-umoristico, in questo caso il romanzo non ha che una lievissima sfumatura di thriller (infatti, a differenza degli altri titoli dello stesso decennio non \u00e8 stato pubblicato nella collana Il Giallo Mondadori); ma mantiene inalterato il garbato umorismo che aveva determinato il successo della fortunata serie di Dortmunder e soci. Particolarmente significativa \u00e8 l'ambientazione newyorkese, come gi\u00e0 in altri romanzi di Westlake: svariate pagine sono dedicate ad una efficace rappresentazione delle diverse parti della citt\u00e0, viste attraverso gli occhi ingenui del frate protagonista e narratore interno. \nTrama.\nNel mezzo di Manhattan, vicino a Park Avenue, sorge l'anacronistico convento dell'ordine dei frati di San Crispino, dove sedici confratelli passano la vita a meditare sul significato del Viaggio. Il terreno su cui sorge l'edifico, per\u00f2, \u00e8 concesso ai religiosi solo in affitto, per la durata di 99 anni; un giorno, per pura coincidenza, questi scoprono che il contratto scadr\u00e0 entro poche settimane e il proprietario del terreno, Dan Flattery, intende venderlo alla immobiliare DIMP che lo demolir\u00e0 per farne un grattacielo per uffici. Ne conseguono eroicomiche avventure per tentare di salvare il convento. "}
{"id": "9157064", "revid": "33689", "url": "https://it.wikipedia.org/wiki?curid=9157064", "title": "Cambodian Razorback Dogs", "text": ""}
{"id": "9157066", "revid": "123575770", "url": "https://it.wikipedia.org/wiki?curid=9157066", "title": "Importanza di chiamarsi Ernesto", "text": ""}
{"id": "9157071", "revid": "287204", "url": "https://it.wikipedia.org/wiki?curid=9157071", "title": "Stefano da Gama (XV secolo)", "text": "Biografia.\nEst\u00eav\u00e3o da Gama era il figlio maggiore (su quattro) di un certo Vasco da Gama di Olivenza e Dona Teresa da Silva. In giovane et\u00e0, entr\u00f2 al servizio del re Edoardo del Portogallo (regno 1433\u20131438) e, in ragione delle sue capacit\u00e0 e delle sue azioni, fu nominato cavaliere dal principe Ferdinando, duca di Viseu nel 1460. Travestito da mercante, percorse la piazza di Anaf\u00e9 (Marocco), e partecip\u00f2 all'assedio e alla distruzione del luogo, nel 1468, da parte di Fernando. Ad un certo punto della sua vita, entr\u00f2 nell'Ordine di San Giacomo della Spada. Sotto Alfonso V del Portogallo (regno 1438-1477), fu coinvolto nella conquista di Tangeri e nella Guerra di successione castigliana (1475-1479) e per i suoi servigi fu nominato \"Alcaide Mor\" (governatore civile) di Sines, incarico che mantenne fino al 1478, e comandante di Cercal. Anni dopo, acquisir\u00e0 i negozi di saponette di Estremoz, Sousel e Fronteira, i quartieri ebraici di Santiago do Cac\u00e9m ed una rendita annua 7.000 \"real\". \nIntorno al 1472, il dominio dell'Ordine di Santiago cadde nelle mani dell'infante D. Jo\u00e3o, principe reale ed erede. Quando questi sal\u00ec al trono come re Giovanni II del Portogallo (1481), le fortune dell'Ordine - e di Est\u00eav\u00e3o da Gama - aumentarono significativamente. Grande accentratore, il nuovo sovrano si serv\u00ec infatti dell'Ordine di Santiago per controbilanciare lo strapotere accumulato dall'Ordine del Cristo (erede lusitano dell'Ordine dei Templari) che, dai tempi di Enrico il Navigatore, s'era legato a doppio filo con la Corona nel complesso e lucroso processo che fece del Portogallo una delle nazioni preponderanti nella c.d. \"Et\u00e0 delle scoperte\". Durante il 1480, Est\u00eav\u00e3o da Gama sal\u00ec tra i ranghi dell'Ordine di Santiago, ricoprendo una variet\u00e0 di posizioni e serv\u00ec Giovanni II in una posizione di fiducia. Est\u00eav\u00e3o tenne la \"comenda\" di Cercal e forse di Seixal per conto dell'Ordine.\nEst\u00eav\u00e3o da Gama spos\u00f2 Isabel Sodr\u00e9, figlia di Jo\u00e3o Sodr\u00e9 (noto anche come Jo\u00e3o de Resende), rampollo di una famiglia ben collegata d'origine inglese che si dice discendesse da Frederick Sudley del Gloucestershire, giunto con Edmondo di Langley, I duca di York in Portogallo nel 1381 e successivamente stabilitovisi. Isabel era sorella di Vicente Sodr\u00e9 e Br\u00e1s Sodr\u00e9. Est\u00eav\u00e3o da Gama e Isabel Sodr\u00e9 ebbero cinque figli, in probabile ordine di et\u00e0, Paulo da Gama, Jo\u00e3o Sodr\u00e9 (che prese il cognome di sua madre), Vasco da Gama, Pedro da Gama e Aires da Gama, e una figlia nota, Teresa da Gama che divenne la moglie di Lopo Mendes de Vasconcelos. Inoltre, Est\u00eav\u00e3o da Gama aveva un figlio illegittimo, chiamato confusamente anche Vasco da Gama, nato da un'altra donna mentre era ancora single. Nonostante il tradizionale attaccamento dei Sodr\u00e9 all'Ordine di Cristo, i figli di Gama seguirono il padre nell'Ordine di Santiago.\nDopo che Bartolomeo Diaz doppi\u00f2 il Capo di Buona Speranza nel 1488, Est\u00eav\u00e3o da Gama fu incaricato da Giovanni II di guidare la prima spedizione marittima dal Portogallo all'India (almeno secondo i cronisti Jo\u00e3o de Barros e Castanheda). Questa spedizione, tuttavia, non si \u00e8 concretizzata durante la vita di nessuno dei due uomini.\nNel 1491, le attenzioni di Giovanni II furono coinvolte in una lotta domestica per il suo successore. Est\u00eav\u00e3o da Gama sostenne fedelmente il candidato scelto da Giovanni (e nuovo gran maestro dell'Ordine di Santiago), Giorgio di Lencastre, contro Manuele di Beja, gran maestro dell'Ordine del Cristo che risult\u00f2 per\u00f2 vincitore della contesa e sal\u00ec al trono come Manuele I del Portogallo.\nAlla morte di Giovanni II nel 1495, Est\u00eav\u00e3o da Gama e i suoi figli rimasero parte del partito di opposizione riunito intorno a D. Jorge a Palmela, contro Re Manuele. Il nuovo re fece risorgere i piani di Giovanni II per la spedizione in India, e la nomina fu, ancora una volta, per andare a Est\u00eav\u00e3o da Gama, come era stato precedentemente promesso. Ma al momento della partenza della spedizione (luglio 1497), Est\u00eav\u00e3o da Gama era gi\u00e0 morto (o sul letto di morte). Di conseguenza, l'incarico fu dato a suo figlio, Vasco da Gama. Alcuni cronisti ipotizzano l'incarico sia stato offerto prima a Paulo da Gama, che come figlio maggiore, aveva il \"diritto\" di succedere alla posizione di suo padre; ma Paulo rifiut\u00f2, quindi fu offerto a Vasco. Tuttavia, Paulo sembra aver cambiato idea e ha accettato di comandare una delle navi, sotto il comando del fratello minore.\nDopo il ritorno di Vasco da Gama nel 1499, il re Manuele I gli offr\u00ec come ricompensa la citt\u00e0 di Sines, gi\u00e0 assegnata al padre. Tuttavia, prenderne possesso si rivel\u00f2 un po' pi\u00f9 complicato.\nUno dei figli di Vasco da Gama, Est\u00eav\u00e3o da Gama, che sarebbe diventato governatore portoghese dell'India (1540-1542), prese il nome del nonno.\n[C'\u00e8 un terzo Est\u00eav\u00e3o da Gama negli elenchi di questo tempo - quello che guid\u00f2 uno squadrone della Quarta Armata d'India (Gama, 1502). Era cugino di primo grado di Vasco da Gama, cio\u00e8 figlio di Aires da Gama, fratello minore del maggiore Est\u00eav\u00e3o. ]"}
{"id": "9157074", "revid": "184574", "url": "https://it.wikipedia.org/wiki?curid=9157074", "title": "Dio ce l'ha dato, guai a chi ce lo tocca", "text": ""}
{"id": "9157075", "revid": "6923", "url": "https://it.wikipedia.org/wiki?curid=9157075", "title": "The Rogues' Tavern", "text": "The Rogues' Tavern \u00e8 un film del 1936, diretto da Robert F. Hill.\nTrama.\nNel salone della remota locanda Red Rock Tavern alcune persone si chiedono il perch\u00e9 siano stati convocati l\u00ec da Wentworth, che tarda a presentarsi.\nJimmy Kelly, detective, e Marjorie Burns vogliono sposarsi quella sera stessa. Viene chiamato per loro un giudice di pace che li incontrer\u00e0 proprio alla Red Rock Tavern. La coppia vi giunge in una notte di tempesta; il giudice di pace non \u00e8 ancora arrivato. Si sentono dei rumori: uno degli ospiti della locanda viene trovato morto per una ferita alla gola apparentemente provocata da una forte mascella animale, mentre un cane lupo viene visto uscire da una finestra. Si telefona al coroner, ma i fili telefonici appaiono tagliati. Poco dopo viene trovata una seconda vittima, uccisa allo stesso modo.\nArriva Wentworth, che sostiene di non aver convocato gli altri ma piuttosto di essere stato convocato tramite telegramma da alcuni di loro. Un muso di cane comincia ad apparire dietro le porte semiaperte, ad un'altezza in cui un muso di cane non pu\u00f2 stare. \u00c8 solo alla terza vittima che i gestori della locanda, i signori Jamison, moglie e marito \u2013 quest'ultimo costretto su una sedia a rotelle -, mandano a chiamare la polizia l'unico loro dipendente a trovarsi l\u00ec quella notte. Il cane non \u00e8 l'autore degli omicidi \u2013 come peraltro Jimmy gi\u00e0 immaginava, avendo trovato presso uno dei cadaveri un dente canino palesemente finto \u2013 perch\u00e9 durante l'ultimo omicidio era tranquillo al guinzaglio del detective, che poco prima l'aveva fatto entrare.\nMentre Jimmy e Marjorie si assumono il compito di indagare un clima di tensione e sospetto si instaura fra gli ospiti superstiti (Morgan e Gloria) \u2013 che cercano di fuggire ma trovano le porte sprangate e le finestre improvvisamente munite di solide sbarre -, Wentworth, e i signori Jamison. Jimmy e Marjorie appurano che i due ospiti facevano parte, assieme ai tre deceduti e a Wentworth, di una banda di rapinatori e contrabbandieri di gioielli, e che i Jamison avevano preso in affitto la locanda \u2013 edificio evidentemente dotato di particolari marchingegni - da un certo Morgan, inventore; Wentworth afferma di averlo conosciuto, in passato.\nMentre un uomo che corrisponde alla descrizione che era stata fatta di Morgan si aggira intorno all'edificio, Marjorie scorge il signor Jamison \u2013 quando \u00e8 lontano dalla vista di tutti - alzarsi dalla sedia a rotelle e camminare, poi scopre un falso muso di cane con denti affilatissimi, evidentemente l'arma dei delitti. Il signor Jamison confessa essere stato l'omicida. Jimmy ha motivi per non credergli e supporre che stia coprendo un'altra persona. In quel mentre un messaggio registrato da una voce maschile, con minacce di morte, viene diffuso nel salone; si scopre l'altoparlante (all'interno dell'elmo di un'armatura), e, seguendone i cavi, tutti si recano in cantina, dove viene trovato il grammofono, fonte del messaggio audio.\nE viene trovato anche Morgan: egli confessa di essere venuto per uccidere Wentworth, che tempo prima gli aveva rubato un'invenzione, ma appare non saper nulla degli omicidi gi\u00e0 commessi. Solo la signora Jamison \u00e8 assente: ma appare subito, dietro un robusto schermo, e dichiara di aver architettato lei tutta la messa in scena per vendicarsi della morte della sorella, che si era tolta la vita dopo essere stata accusata \u2013 e ingiustamente condannata - di contrabbando di gioielli dalla banda di criminali \u2013 veri autori del reato \u2013 che aveva convocato quella sera per sterminarli. Che alcuni innocenti venissero coinvolti - aggiunge con un ghigno satanico -, non aveva importanza. Sta per azionare la leva che diffonder\u00e0 gas venefico in cantina quando, chiss\u00e0 come, Jimmy riesce a bloccarla e a salvare la vita di tutti.\nArriva finalmente la polizia - che prende in consegna ciascuno dei criminali per i rispettivi reati - ed un signore che si crede sia il coroner: \u00e8 invece il giudice di pace, terribilmente in ritardo, che unisce in matrimonio seduta stante Jimmy e Marjorie.\nProduzione.\nLa pellicola, per l'uscita americana, constava di 7 rulli per una lunghezza totale di 1890 metri.\nDistribuzione.\nIl film \u00e8 uscito nelle sale cinematografiche statunitensi il 4 giugno 1936, distribuito dall Puritan Pictures e Path\u00e9 Pictures.\n\"The Rogues' Tavern\" \u00e8 stato edito in DVD dalla Alpha Video nel 2003 (anche VHS), dalla Grapevine Video nel 2015, e dalla Sinister Cinema. Il film \u00e8 visionabile sulla piattaforma YouTube.\nAccoglienza.\nSul Film Daily del 4 giugno 1936 si legge: \"Questo film segue la ben nota formula delle commedie del mistero. La trama \u00e8 concepita in modo da trarre in inganno lo spettatore fino alle sequenze finali. E lo fa in modo convincente e divertente. Le sue diverse scene di paura, il triplice omicidio, e la suspense soddisfarranno gli spettatori che amano sentir scorrere i brividi lungo la spina dorsale. Wallace Ford ricopre il ruolo del detective in modo convincente, e Barbara Pepper, la sua non troppo acuta fidanzata, interpreta con naturalezza il ruolo di protagonista femminile. La sua figura serve a fornire l'humour necessario a controbilanciare i sinistri accadimenti nella taverna.\"\nIl redattore di Variety, nel numero del 15 luglio 1936, afferma: \"Ci sono brividi a sufficienza in questo thriller per tenere lo spettatore inchiodato alla poltrona. La prima parte \u00e8 un tantino rigida, ma, con lo sviluppo della trama, migliora. (\u2026) La Pepper aiuta Ford nelle sue indagini, producendo nel contempo tratti di commedia.\""}
{"id": "9157076", "revid": "123593412", "url": "https://it.wikipedia.org/wiki?curid=9157076", "title": "Louis Martin (sollevatore)", "text": "Biografia.\nNel 1955, all'et\u00e0 di 19 anni, Louis Martin lasci\u00f2 la Giamaica per stabilirsi nel Regno Unito, nella citt\u00e0 di Derby, dove cominci\u00f2 ad allenarsi nel sollevamento pesi dopo aver praticato altri sport. Il suo talento fu subito riconosciuto dai responsabili della federazione britannica di sollevamento pesi, concedendogli tutto il supporto tecnico necessario, nonostante che Martin avrebbe rappresentato il suo Paese d'origine fino ai Giochi dell'Impero e del Commonwealth Britannico del 1958, diventando atleta britannico successivamente.\nNel 1959 vinse il suo primo campionato nazionale britannico e poco dopo partecip\u00f2 ai Campionati mondiali ed europei di Varsavia, sorprendendo tutta la concorrenza e vincendo la medaglia d'oro con 445 kg. nel totale su tre prove, battendo il campione olimpico in carica, il fuoriclasse sovietico Arkadij Vorob'\u00ebv (stesso risultato di Martin nel totale) ed il polacco Czes\u0142aw Bia\u0142as (422,5 kg.).\nL'anno seguente Martin partecip\u00f2 alle Olimpiadi di Roma 1960 dove conferm\u00f2 lo stesso risultato nel totale dei precedenti Mondiali, ma ci\u00f2 bast\u00f2 soltanto a garantirgli la medaglia di bronzo dietro a Vorob'\u00ebv (472,5 kg.), il quale nell'occasione stabil\u00ec il nuovo record del mondo nel totale, e dietro all'altro sovietico Trofim Lomakin (457,5 kg.).\nNel 1961 Martin riusc\u00ec ad incrementare le proprie prestazioni, vincendo la medaglia d'argento ai Campionati mondiali ed europei di Vienna con 462,5 kg. nel totale, dietro al polacco Ireneusz Pali\u0144ski (475 kg.) e davanti al campione olimpico Vorob'\u00ebv (457,5 kg.)\nNel 1962, nel mese di settembre, torn\u00f2 a vincere la medaglia d'oro ai Campionati mondiali ed europei di Budapest con 480 kg. nel totale, battendo Pali\u0144ski (470 kg.) e lo statunitense William March (460 kg.). Due mesi dopo Martin partecip\u00f2 ai Giochi dell'Impero e del Commonwealth Britannico di Perth, dove vinse la medaglia d'oro con 469,5 kg. nel totale.\nL'anno successivo fu ancora medaglia d'oro ai Campionati mondiali ed europei di Stoccolma con 480 kg. nel totale, mettendosi nuovamente alle spalle il polacco Pali\u0144ski (475 kg.), con il 3\u00b0 posto ottenuto dal sovietico Eduard Brovko (470 kg.).\nCirca un anno dopo partecip\u00f2 alle Olimpiadi di Tokyo 1964, dove per\u00f2 non riusc\u00ec a migliorarsi ulteriormente e dovette accontentarsi della medaglia d'argento con 475 kg. nel totale, alle spalle del nuovo campione sovietico ed europeo Vladimir Golovanov, vincitore con 487,5 kg. nel totale, nuovo record mondiale. La medaglia di bronzo and\u00f2 a Ireneusz Pali\u0144ski con 467,5 kg. La competizione olimpica del 1964 era valida anche come Campionato mondiale.\nNel 1965 vinse la medaglia d'oro ai Campionati europei di Sofia con 485 kg. nel totale e, qualche mese pi\u00f9 tardi, vinse un'altra medaglia d'oro ai Campionati mondiali di Teheran con 487,5 kg. nel totale, riuscendo questa volta a battere Golovanov, 2\u00b0 con 480 kg. nel totale, con l'ungherese G\u00e9za T\u00f3th al 3\u00b0 posto (462,5 kg.).\nL'anno seguente Martin vinse la medaglia d'oro ai Giochi dell'Impero e del Commonwealth Britannico di Kingston, sua citt\u00e0 natale, con 462 kg. nel totale.\nNel 1968 partecip\u00f2 alla sua terza Olimpiade a Citt\u00e0 del Messico, dove per\u00f2 non riusc\u00ec a concludere la gara, avendo fallito i tre tentativi a 192,5 kg. nella prova di slancio, dopo aver concluso le prime due prove al 5\u00b0 posto parziale, finendo pertanto fuori classifica.\nNel 1970 Martin vinse la sua terza medaglia d'oro consecutiva ai Giochi del Commonwealth Britannico nell'edizione che si tenne a Edimburgo, con 457,5 kg. nel totale.\nDopo quest'ultimo successo si ritir\u00f2 dall'attivit\u00e0 agonistica, durante la quale realizz\u00f2 anche due record mondiali, uno nella prova di slancio ed uno nel totale.\nSuccessivamente Louis Martin lavor\u00f2 nelle Ferrovie britanniche e si dedic\u00f2 anche all'attivit\u00e0 di allenatore di sollevamento pesi, diventando anche Presidente della Federazione britannica di questa disciplina sportiva.\nMor\u00ec di cancro nel 2015 all'et\u00e0 di 78 anni."}
{"id": "9157077", "revid": "2219654", "url": "https://it.wikipedia.org/wiki?curid=9157077", "title": "Religioni in Polonia", "text": "Il cristianesimo \u00e8 la religione pi\u00f9 diffusa in Polonia. Secondo statistiche del 2018, i cristiani rappresentano circa il 93,4% della popolazione e sono in maggioranza cattolici; lo 0,2% della popolazione segue altre religioni, il 3% della popolazione non segue alcuna religione e il 3,4% della popolazione non dichiara la propria affiliazione religiosa. \nLa costituzione riconosce la libert\u00e0 religiosa e afferma che tutte le Chiese e organizzazioni religiose hanno gli stessi diritti. La legge proibisce l\u2019incitamento all\u2019odio religioso. Le organizzazioni religiose devono registrarsi con il Ministero dell\u2019Interno per acquistare e gestire propriet\u00e0 e avere benefici fiscali e fondi governativi; le organizzazioni non registrate non possono avere questi diritti, ma sono libere di praticare i loro culti e di produrre o importare materiale religioso. Nelle scuole pubbliche e private \u00e8 previsto l\u2019insegnamento della religione su base volontaria; le organizzazioni religiose registrate scelgono il programma dei corsi sulla loro fede e forniscono gli insegnanti che vengono pagati dallo stato. Per gli studenti che non vogliono seguire corsi di religione sono previsti corsi di etica.\nReligioni presenti.\nCristianesimo.\nSecondo statistiche del 2018, i cattolici rappresentano il 92% della popolazione, gli ortodossi lo 0,9% della popolazione, i protestanti lo 0,3% della popolazione e i cristiani di altre denominazioni circa lo 0,3% della popolazione.\nLa maggioranza dei cattolici polacchi appartiene alla Chiesa latina, organizzata nel Paese con 14 sedi metropolitane e 27 diocesi suffraganee. I cattolici di rito orientale rappresentano lo 0,1% della popolazione e appartengono alla Chiesa cattolica di rito bizantino-slavo in Polonia e alla Chiesa greco-cattolica ucraina. \nLa Chiesa ortodossa \u00e8 presente in Polonia principalmente con la Chiesa ortodossa polacca, Chiesa indipendente in comunione con il Patriarcato di Costantinopoli. \nLa maggiore denominazione protestante presente in Polonia \u00e8 la Chiesa evangelica augustana in Polonia, appartenente alla Federazione mondiale luterana. Sono inoltre presenti pentecostali, metodisti, battisti, calvinisti (rappresentati dalla \"Chiesa evangelica riformata in Polonia\") e avventisti del settimo giorno. \nFra i cristiani di altre denominazioni, sono presenti i Testimoni di Geova, la Chiesa di Ges\u00f9 Cristo dei Santi degli Ultimi Giorni (i Mormoni) e la Chiesa neo-apostolica.\nAltre religioni.\nFra le altre religioni presenti in Polonia la maggiore \u00e8 l'islam, che rappresenta lo 0,1% della popolazione. Nel Paese sono inoltre presenti ebrei, induisti, buddhisti e bahai."}
{"id": "9157090", "revid": "104458", "url": "https://it.wikipedia.org/wiki?curid=9157090", "title": "Carolina Dummer", "text": ""}
{"id": "9157092", "revid": "180559", "url": "https://it.wikipedia.org/wiki?curid=9157092", "title": "BBC Nyon", "text": "Il BBC Nyon \u00e8 una squadra svizzera di pallacanestro, con sede a Nyon.\nNasce il 29 aprile 1991 sulle ceneri dello storico Nyon Basket."}
{"id": "9157093", "revid": "446353", "url": "https://it.wikipedia.org/wiki?curid=9157093", "title": "Georgie Denbrough", "text": "George, \"Georgie\" Elmer Denbrough \u00e8 un personaggio immaginario creato da Stephen King per il romanzo \"It\" del 1986. Georgie \u00e8 il fratello minore di Bill Denbrough (tra i principali protagonisti della storia); viene ucciso all'inizio del libro da It, il quale assume le fattezze del clown Pennywise per adescarlo verso un tombino e strappargli un braccio. La morte di Georgie \u00e8 il fattore che motiva Bill a creare il Club dei Perdenti per affrontare e sconfiggere la creatura. Nonostante la storia si apra proprio con il suo omicidio, Georgie \u00e8 una figura ricorrente nel libro, principalmente utilizzato da It per schernire e minacciare Bill.\nBiografia.\nGeorge, soprannominato \"Georgie\" dai familiari, nacque a Derry il 18 settembre 1951 (1953 nella miniserie e 1981 nei film) da Zach e Sharon Denbrough; \u00e8 il fratello minore di Bill Denbrough. Nonostante quest'ultimo spesso lo prenda in giro e il fatto che litighino spesso, i due sono legati da un forte rapporto, tanto che Georgie considera Bill il suo migliore amico.\nIn una notte di ottobre del 1957 (1960 nella miniserie e 1988 nei film), quando Georgie ha sei anni, durante un forte temporale Bill gli fabbrica una barchetta di carta con cui pu\u00f2 andare a giocare fuori, non potendolo accompagnare in quanto reduce da un raffreddore. Mentre Georgie fa navigare la barca lungo le strade allagate, l'oggetto cade in un tombino; quando il bambino cerca di recuperarla si imbatte in un misterioso pagliaccio che si identifica come Pennywise il Clown Danzante, che lo ammalia e si offre di restituirgli il giocattolo, salvo poi rivelare la sua mostruosa natura e strappargli un braccio, causandone la morte istantanea per dissanguamento e shock.\nLa morte di Georgie segna profondamente la sua famiglia: Zach e Sharon, distrutti dal dolore, iniziano a comportarsi freddamente nei confronti di Bill, il quale cade preda dei sensi di colpa ritenendosi responsabile dell'uccisione di Georgie per avergli costruito la barca e non averlo accompagnato. It si manifesta per la prima volta a Bill mentre sfoglia un album di fotografie del fratello: una foto di Georgie gli fa l'occhiolino, poi inizia a sanguinare copiosamente. Per il resto del romanzo It sfrutta ripetutamente la figura di Georgie nel tentativo di demotivare e spaventare Bill; quest'ultimo decide di vendicare la morte del fratello e di tutti gli altri bambini uccisi, fondando il Club dei Perdenti con cui combattere la creatura, riuscendo anche a superare il lutto e riconoscendo di non avere colpa per il destino di Georgie.\nControversie.\nLa rappresentazione violenta della morte di Georgie nel film di \"It\" ha diviso la critica: molti spettatori hanno giudicato troppo inquietante ed esplicita la scena, che mostra il bambino essere privato brutalmente di un braccio e cercare di strisciare via sanguinante prima di essere trascinato nelle fogne da Pennywise, mentre la maggior parte delle persone l'hanno ritenuta necessaria per mostrare fin dall'inizio il pericolo rappresentato da It.\nAnalisi.\nIl \"fantasma\" di Georgie \u00e8 una figura che compare in tutte le versioni della storia; rappresenta il senso di colpa di Bill (paragonabile a una sindrome del sopravvissuto) e, nel film del 2019, si manifesta anche come disturbo da stress post-traumatico, quando il Bill adulto cerca inutilmente di salvare un altro bambino dalla sorte di Georgie. L'adescamento e l'uccisione di Georgie \u00e8 anche considerato da molti critici come un esempio di casi analoghi della realt\u00e0 di rapimento di minori.\nNella cultura popolare.\nIl personaggio di Georgie \u00e8 diventato una figura iconica nella cultura dell'horror, inconfondibile con l'abbigliamento che indossa al momento della sua morte (l'impermeabile giallo e la barchetta di carta \"SS Georgie\"). Si tratta di un caso quasi unico nella cultura pop, in quanto Georgie ha la peculiarit\u00e0 di non essere un mostro o un cattivo di un film horror, ma una vittima la cui immagine viene successivamente manipolata dal cattivo della storia, ovvero Pennywise.\nIl personaggio viene menzionato numerose volte dalla banda metalcore Ice Nine Kills nella canzone \"IT is the end\" (ispirata all'adattamento cinematografico del 2017); la scena in cui Georgie viene adescato da Pennywise nella miniserie \u00e8 diventata oggetto di diversi meme su Internet.\nGeorgie viene menzionato da Richie Tozier e Beverly Marsh nel romanzo \"22/11/63\", quando il protagonista viaggia a Derry diversi mesi dopo la prima sconfitta di It."}
{"id": "9157103", "revid": "125339221", "url": "https://it.wikipedia.org/wiki?curid=9157103", "title": "Episodi de Il cacciatore (terza stagione)", "text": "La terza stagione della serie televisiva Il cacciatore \u00e8 formata da 8 episodi scritti da Marcello Izzo, Silvia Ebreul, Advocat, Fabio Paladini e diretti da Davide Marengo e Fabio Paladini. La stagione \u00e8 stata trasmessa in prima visione assoluta su Rai 2 dal 20 ottobre al 10 novembre 2021. I primi due episodi sono stati pubblicati in anteprima su RaiPlay.\nBoom.\nTrama.\nMaggio 1997. Saverio Barone, ormai rimasto solo, \u00e8 nel mirino di Vito Vitale, nuovo capo del mandamento di Partinico che aspira a prendere la reggenza dei Corleonesi. Saverio vive in un bunker sotto la procura di Palermo viste le minacce concrete di un attentato. Deve arrestare Vitale per poter tornare a essere pi\u00f9 sereno e soprattutto portare avanti l'indagine segreta, affidatagli dal suo capo Elia, su Provenzano e Aglieri, gli esponenti della nuova mafia legati meno al rumore dei morti della cosiddetta mafia stragista ma pi\u00f9 agli affari insinuandosi fin dentro gli uffici dei ministeri. Soprattutto Aglieri si rivela un nemico colto e dotato di ampia intelligenza. Quest'ultimo si premura di aiutare Davide, un ragazzo emarginato, insegnadogli ci\u00f2 che sa sul crimine e facendolo studiare. Davide vuole anche ottenere l'amore di Sonia che non corrisponde lo stesso sentimento. \nBarone \u00e8 lontano dalla sua ex moglie Giada e soprattutto da sua figlia Carlotta. Dovr\u00e0 anche insegnare alla nuova collega Paola Romano, che tutti pensano sia raccomandata dal suo influente padre avvocato; Barone la mette subito alla prova facendole studiare le carte di un processo di Michele Greco prossimo alla prescrizione. \nPer prendere Vitale decidono di seguire la pista delle sue numerose amanti nel tentativo di stanarlo. Nonostante la protezione di sua sorella Giusy, il vicecapo del mandamento, Vitale commette sempre pi\u00f9 imprudenze e Renda, uno dei suo sgherri, visto il rischio concreto di essere ucciso si consegna a Barone per diventare collaboratore di giustizia. Nonostante i suoi attacchi di panico, Barone si precipita da Renda ma lo ferma un inicidente automobilistico. Vitale ha cos\u00ec tutto il tempo di scappare con sua sorella.\nProvenzano vuole mantenere la pace e la tranquillit\u00e0 negli affari: chiede ad Aglieri solamente di eliminare Vitale. \u00a0Elia \u00e8 costretto a trasferire temporaneamente Barone a Trento.\nOrgoglio.\nTrama.\nTrasferito in Trentino a causa dell'incidente automobilistico, Barone ha difficolt\u00e0 ad intrecciare un rapporto con la figlia Carlotta. Inoltre riceve aggiornamenti non positivi dall'indagine su Vito Vitale che, grazie alla sorella Giusy, riesce a stare lontano dalle sue amanti. Barone \u00e8 sempre pi\u00f9 sofferente tant'\u00e8 che in un attacco di panico \u00e8 costretto a prendere le pillole che gli ha prescritto il terapeuta. \nRenda fa trovare alla polizia solo un arsenale di Vitale ma non l\u2019esplosivo che sarebbe servito per l\u2019attentato a Barone. Il mafioso escogita un piano per infiltrare un suo uomo che ha un cugino cancelliere proprio nel tribunale dove Barone alloggia nel bunker. Quest'ultimo chiama Elia, il suo capo, pregandolo di ottenere presso il ministero il reintegro in ruolo per catturare Vitale. \n3 giugno 1997. Vitale chiama la ballerina Heather, una delle sue amanti, non sapendo che la ragazza \u00e8 intercettata.\nBarone non resiste pi\u00f9 e torna a Palermo andando subito a parlare con Heather la quale, sotto pressione, cede e indica nella posticcera Elisa Barazza la donna preferita di Vitale. I magistrati intercettano una conversazione tra la donna e Vitale ma il mafioso \u00e8 velocissimo a chiudere la chiamata e a cambiare numero. Nel frattempo Saverio e la collega Francesca hanno un primo approccio ma l\u2019uomo \u00e8 frenato. \nVitale, venuto a sapere del gesto di Barone, decide di reagire sollecitando, con i suoi metodi brutali, il cancelliere ad ottenere una visita guidata per il suo uomo. Si giunge a una possibile svolta quando le intercettazioni confermano un incontro tra Vitale e la sua amante. Proprio mentre Vitale si prepara per l'incontro, il suo uomo gli conferma di aver ottenuto la visita al tribunale e gli consiglia di stare attento visto che manca poco all'obiettivo di uccidere Barone. Vitale decide di rimandare l'incontro con la sua amante finch\u00e9 non si sar\u00e0 sbarazzato di una fastidiosa mosca. A tutto questo per\u00f2 si aggiunge una notizia positiva per Barone e la sua squadra sull'indagine segreta su Provenzano e Aglieri. Infatti il \"sistema Provenzano\" usa i numeri per indicare i membri del suo mandamento e ora possono aggiungere al numero cinque il soprannome \"il biondo\". \nPaola Romano, affranta dal comportamento di Barone, fotocopia un fascicolo in cui comprende dell'indagine segreta che potrebbe compromettere Barone se venisse pubblicata.\nDiscendenza.\nTrama.\nPietro Aglieri mette alla prova la sua fede in Dio proprio come Abramo fece con Isacco. Porta Davide in campagna e gli insegna a sparare con il Kala\u0161nikov. Nel mentre Davide spara, Aglieri mette un proiettile nella sua pistola e inizia a premere il grilletto gridando un passo della Bibbia. Il proiettile non esplode e quindi pensa di aver superato la prova. \n5 giugno 1997. Francesca si finge una maga e convince la Barazza, amante di Vitale, a raggiungerlo e non perdere il momento propizio date dalle carte. Cos\u00ec raggiunge l\u2019uomo ma gli uomini di Barone la seguono, fanno irruzione nel casolare e arrestano Vitale. Portato nel bunker di Barone, i due hanno una discussione dove il magistrato rammenta a Vitale che questo non era un duello bens\u00ec una caccia dove lui era la preda. Vengono arrestati anche l'uomo a cui Vitale aveva dato ordine di far fuori Barone con un lanciarazzi e la sorella Giusy. \nSotto pressione dei suoi uomini, Barone raggiunge Carlotta a Roma per vederla ma non ci riesce perch\u00e9 sa perfettamente che non rientrerebbe a Palermo. Rientrato, Barone si mette subito al lavoro ma la Romano inizia a ricattarlo, grazie al fascicolo che ha fotocopiato, per poter entrare nell'indagine segreta. \nA Barone viene l\u2019idea di controllare la posta di tutti i detenuti visto che spesso parlano del \u201c\"biondo\"\u201d. In particolare spiano la corrispondenza di un detenuto soprannominato \u201c\"l'albanese\"\u201d. \nIl giorno di Natale del 1997, Barone \u00e8 solo ma tutti i suoi colleghi amici tea i quali anche Carlo Mazza vanno a festeggiare da lui per convincerlo a uscire dal bunker.\nQuello che sei disposto a perdere.\nTrama.\nAprile 1998. Barone continua, stavolta da casa sua e non dal bunker, a dare la caccia al \"biondo\". Quest'ultimo riceve l'ordine di far saltare il cantiere del metanodotto di Monreale. Ora le aziende mafiose possono mettere le mani sul cantiere e su tutti gli appalti correlati. \nIntanto, Barone e la sua squadra, grazie a mesi di lavoro sulle lettere di Matranga inviate dal carcere, ottengono le informazioni necessarie per capire che il \u201c\"biondo\"\u201d sar\u00e0 presente ad un grande convegno di politici, imprenditori ecc... presso Villa Bonsignore. Barone deve anche tenere Carlotta perch\u00e9 Giada deve partire per lavoro. \nAglieri chiama a raccolta tutti i suoi ragazzi tra cui il suo pupillo Fabrizio e Davide per un pranzo in un casolare abbandonato. Davide \u00e8 geloso di Fabrizio. \nElia ottiene il permesso di andare all'evento insieme alla sua scorta dove \u00e8 stato infiltrato un agente della polizia alle dipendenze di Barone che, da casa sua e insieme a Carlotta, dirige l'operazione per rintracciare il \u201c\"biondo\"\u201d. \n27 aprile 1998. All'evento due fratelli e Fabrizio discutono e Elia indica all'agente di seguirli. Purtroppo li perde di vista proprio mentre si incontrano con il \u201c\"biondo\"\u201d. Quest'ultimo riferisce ai tre che la Procura di Roma sta indagando sul metanodotto e non possono permettersi indagini perci\u00f2 sanno cosa fare ovvero costituirsi. L'agente indica ai colleghi di seguire l'auto blu che sta uscendo dalla villa su cui vi \u00e8 Fabrizio. \nQuest'ultimo entra in un garage in via Primo Maggio al civico 51. Da qui Fabrizio chiama Aglieri dicendogli di non poter andare in galera e che vuole vederlo di persona. Davide chiede ad Aglieri di dargli l'opportunit\u00e0 di convince Fabrizio a non tradirlo e fare ci\u00f2 che \u00e8 necessario. Davide e Fabrizio hanno un duro scontro tant'\u00e8 che Davide riceve un colpo che gli fa uscire il sangue dal naso. Fabrizio se ne va e, mentre Barone e i suoi uomini sperano che li porti da Aglieri, lui si dirige in Questura e si costituisce. \nBarone e Elia vengono scavalcati dalla Procura di Roma con l'avallo del Ministro della Giustizia. Barone d\u00e0 alla Romano la notizia e i due discutono animatamente. \nUna settimana dopo, Elia e il procuratore generale affidano a Barone un nuovo caso: catturare il boss Pasquale Cuntrera che \u00e8 fuggito dopo essere stato scarcerato per un cavillo burocratico. Barone avverte la Romano che va a Roma e le intima di non prendere iniziative. Paola non demorde e si mette al lavoro con Francesca per incontrare Fabrizio.\nCiao nemico.\nTrama.\nBarone a Roma inizia a collaborare con Nicola Calipari, Direttore del Centro Interprovinciale Criminalpol della Questura della Capitale, scoprendo che Cuntrera, appena uscito dal carcere di Parma, si \u00e8 messo in contatto con Vincenzo Triassi, boss di Ostia che lo ha aiutato a raggiungere Fuengirola (Malaga) per evitare una possibile futura estradizione. Barone e Calipari partono per la Spagna per spingere la Guardia Civil a fornirgli delle registrazioni. Dopo le iniziali ritrosie, la Guardia Civil insieme ai Carabinieri italiani mettono al corrente i due di una maxi operazione internazionale di traffico di droga per un grosso carico di hashish destinato alla famiglia dei Triassi. Il giorno dopo ricevono le registrazioni dalle quali si evince come Cuntrera sia in contatto con una donna che vive a Roma.\nSecondo i due, il boss si trova ancora nella cittadina spagnola. Barone segue, dopo essere stato convinto da Calipari, fin sulla spiaggia una ragazza vista pi\u00f9 volte in citt\u00e0. Mentre chiama la ragazza gli passa di fianco proprio Cuntrera e decide di seguirlo. Cuntrera si appresta a pranzare con la donna di Roma e i due decidono di farlo finire prima di arrestarlo. Prima di tornare in Italia, Saverio passa la notte insieme a una ragazza del posto.\nIn Sicilia intanto Aglieri spiega a Davide che metter\u00e0 i bastoni tra le ruote a Provenzano candidando il suo uomo Ugo Colletti a sindaco contro il \"Biondo\" Luigi Mur\u00e8 appoggiato da \"zu Binnu\". Davide fa propaganda per il candidato presso i capomafia e la gente del loro quartiere comprando i voti con il denaro se necessario.\nLa Romano interroga Fabrizio per convincerlo a collaborare ma lui ha paura di ritorsioni e le fa capire solamente che il \u201cBiondo\u201d lavora all\u2019ospedale San Giovanni.\nAspetta.\nTrama.\nDopo mesi di indagini tutto tace. La mafia ha cambiato pelle, alle stragi preferisce le valigette da coletti bianchi. Ma le cose cambiano quando Provenzano ha seri problemi di salute e riceve la visita di Aglieri prima di essere operato da Mur\u00e9. Aglieri v\u00e0 a visitarlo per chiedergli chi sia la persona a cui si riferisce chiamandolo il \"Ges\u00f9 Cristo di Roma\". \nGli inquirenti hanno messo delle\ncimici all\u2019ospedale San Giovanni e capiscono che il boss sta per essere operato l\u00ec. Minnella risale a un possibile fiancheggiatore di Provenzano grazie alla vecchia indagine di Barone su Mico Farinella del 1994. Barone, spinto da Elia, accetta di collaborare con lui alla cattura del boss ma la pista del collega cade nel nulla perch\u00e9 nel momento propizio le cimici saltano.\nAglieri non prende bene la richiesta di Davide di partire per l\u2019America con la sua fidanzata Sonia e quindi lo taglia fuori da una riunione importante con gli altri boss. Il ragazzo decide cos\u00ec di lasciar partire Sonia con un\u2019amica per non perdere la fiducia di Pietro.\n14 agosto 1999, Barone si organizza al meglio per nascondersi insieme a Francesca, Paola e Diego facendo credere di non essere a Palermo per Ferragosto con l\u2019intento di osservare da un edificio abbandonato l'ingresso dell\u2019ospedale che, stando alle informazioni a loro disposizione, dovrebbe restare chiuso per disinfestazione. il tutto avviene all\u2019insaputa della Procura. \n15 agosto 1999 , le telecamere installate mostrano le luci della sala operatoria accese. Dopo due ore il veicolo della disinfestazione arriva, ma di Provenzano non si intravede nemmeno l'ombra. Alle sei del giorno seguente le luci della sala si spengono e squadra capisce che ormai la missione \u00e8 fallita. Questo accade perch\u00e9 Mur\u00e9 ha fatto operare il boss in una clinica di Marsiglia e non al San Giovanni come pensavano loro. Preso dalla disperazione Barone entra in ospedale arrivando sino alla sala operatoria e proprio accanto gli passa il \"biondo\".\nLa caccia invisibile.\nTrama.\nBarone organizza una battuta di caccia al cinghiale con la sua squadra per capire se hanno ancora voglia di catturare Provenzano e Aglieri. Ottenuto il loro appoggio, Barone scatena i suoi in una operazione che porta ventiquattro mafiosi del mandamento di Santa Maria di Ges\u00f9 in arresto. L'operazione \u00e8 facilitata dai nomi consegnatogli da Minnella, ma porta Barone a ricevere un esposto al CSM da parte dei colleghi del Pool antimafia, dopo essersi scontrato con Elia e gli altri. Cos\u00ec spiega alla squadra che, non potendo arrivare a Provenzano, devono prendere Aglieri prima del suo trasferimento.\nProvenzano, ripresosi dall'intervento, va da Aglieri per cenare con lui e Davide. Si capisce che vuole ribadire la sua leadership e ordina a Davide di uccidere il medico che l'ha operato a Marsiglia. \nPrima di andar via, chiede ad Aglieri se vuole sapere ancora chi \u00e8 il \"\u201dGes\u00f9 Cristo di Roma\u201d\".\nIl padre di Paola le suggerisce di smarcarsi da Barone ma lei si arrabbia e attacca il telefono.\nBarone, dopo gli arresti, riceve da Minnella i suoi fascicoli che nessuno conosce, nemmeno i ROS. Studiandoli, si sofferma su Gioacchino Corso detto \"\u201cil mastino\u201d\", 29enne di buona famiglia che ufficialmente \u00e8 un rivenditore d\u2019auto ma che in realt\u00e0 \u00e8 affiliato al mandamento di Santa Maria di Ges\u00f9. La squadra inizia a seguire il ragazzo e padre Mario Frittitta, confessore e padre spirituale di Aglieri, intuendo che sono la pista migliore che hanno al momento.\nDieci settimane dopo. Aglieri fa capire a Davide che ha assolutamente bisogno di sapere chi \u00e8 il \"\u201dGes\u00f9 Cristo di Roma\u201d\" per fare il grande salto. Quindi, domani dovr\u00e0 fare quello che ha promesso e gli chiede di andare a prendere padre Mario.\nA Francesca viene offerto un posto da dirigente dello SCO e a Diego alla Criminalpol di Napoli; i due capiscono quindi che qualcuno vuole dividere la squadra. Intanto a cena Saverio esorta Paola a continuare il lavoro anche quando lui non ci sar\u00e0 pi\u00f9. Quest'ultima \u00e8 reticente a dargli una risposta positiva.\nDavide sceglie di agire come gli ha insegnato il suo mentore e, nonostante abbia ucciso il medico, questo manda su tutte le furie Provenzano che chiama Aglieri per fargli capire cosa succeder\u00e0 a Davide. La sera stessa, mentre Francesca e Navarra si appostano all'autosalone, notano Davide consegnare l'auto con la quale ha commesso il reato. Decidono di pedinarlo e nel frattempo, Davide, viene avvicinato da due moto, nei pressi di una cappella voitiva, dove crivellano la sua auto di colpi uccidendolo non molto lontano dal covo di Aglieri. I due poliziotti assistono all'agguato, ordinato da Provenzano. Chiamano Barone che indica ai due di lasciarlo l\u00ec in aperta campagna per non destare sospetti perch\u00e9 la priorit\u00e0 resta Aglieri.\nCiao Saverio.\nTrama.\nAglieri piange sul corpo di Davide che ha fatto recuperare. Barone \u00e8 sempre pi\u00f9 disorientato e una sera viene confortato e spronato dal vecchio amico Carlo Mazza.\nBarone confessa che il pool \u00e8 sull'orlo del collasso e la Romano, su cui ha puntato per lasciare, \u00e8 intimorita dalla scelta.\nAglieri affronta Provenzano in un incontro faccia a faccia insieme ai rispettivi uomini. \u00c8 pronto a uccidere Provenzano e da l'ordine di ucciderlo quando alza il braccio destro. I due discutono per l'omicidio di Davide e Aglieri definisce se stesso \"l'apocalisse\" visto che \u00e8 riuscito ad infiltrare i suoi ragazzi perfino tra gli uomini di Provenzano, il quale, intimoritosi, gli rivela all\u2019orecchio il nome del \"\u201dGes\u00f9 Cristo di Roma\u201d\".\nAglieri, tornato nel suo covo, parla al cadavere di Davide confessando di non aver bisogno di un erede e che sar\u00e0: \"un tutto ci\u00f2 che verr\u00e0\".\nSaverio punta tutto su un casolare fortificato che ha individuato e, tramite il telescopio astronomico che ha fatto scuola visto che a proporlo \u00e8 stata la Romano, vede la testa di Aglieri che sembra corrispondere alla descrizione fatta dal pentito Brusca. Paola Romano vuole per forza entrare nel covo perch\u00e9 ha paura che il boss se ne possa andare e si impunta con Saverio che invece vorrebbe prendere tempo e aspettare la conferma di Brusca per non fare altre figuracce ma anche perch\u00e9 non vuole lasciare da sconfitto il pool. La Romano trova un intercettazione di Corso in cui si afferma che Aglieri se ne sta andando visto che ha sposato le statue. L'ora dell'intercettazione e di qualche minuto prima rispetto alla foto che hanno scattato. Barone \u00e8 restio perch\u00e9 sa che non pu\u00f2 rischiare visto che non ha tempo per rimediare ad un errore. La Romano si infuria facendogli capire che lei si pu\u00f2 accollare il rischio perch\u00e9 questa \u00e8 la sua prima operazione e avr\u00e0 tempo per rimediare ma soprattutto per catturare Provenzano. Barone si convince e viene fatta irruzione nel casolare ma \u00e8 troppo tardi perch\u00e9 Aglieri \u00e8 appena andato via. Tuttavia il boss viene individuato nei campi, grazie a Barone e Navarra che seguono dall'elicottero il blitz, mentre sta scappando e viene bloccato dagli agenti. Anche Corso e padre Mario vengono arrestati (il parroco verr\u00e0 per\u00f2 assolto in Cassazione per esercizio pastorale). Provenzano apprende la notizia dal tg.\nLa squadra pu\u00f2 finalmente festeggiare ed Elia da l'incarico alla Romano di guidare le indagini su Provenzano. \n11 aprile 2006. Saverio, dopo aver tenuto un discorso toccante davanti agli studenti della facolt\u00e0 di giurisprudenza, sale in macchina con il fidato Zaza e apprende dalla radio che Provenzano \u00e8 stato catturato dopo 43 anni di latitanza."}
{"id": "9157104", "revid": "1345932", "url": "https://it.wikipedia.org/wiki?curid=9157104", "title": "Poliedri stellati uniformi", "text": ""}
{"id": "9157114", "revid": "2144409", "url": "https://it.wikipedia.org/wiki?curid=9157114", "title": "Crashbox", "text": "Crashbox \u00e8 una serie televisiva educativa per bambini realizzata canadese-statunitense da Eamon Harrington e John Watkin e trasmessa dal 1999 al 2000 su HBO Family negli Stati Uniti.\n\"Crashbox\" \u00e8 stato uno degli spettacoli cardine in onda sul canale HBO Family nel febbraio 1999. Sebbene non sia mai stato rilasciato su supporti fisici come DVD o VHS, viene ancora replicato su HBO Family e si trova in vari servizi di streaming.\nProduzione.\nLa produzione dello spettacolo \u00e8 durata dal 1998 all'inizio del 2000. \u00c8 stato creato dalla Planet Grande Pictures e l'animazione \u00e8 stata fornita dai Cuppa Coffee Studios, guidati da Adam Shaheen.\nPremessa.\nLo spettacolo si svolge in un computer da gioco arrugginito in cui le cartucce di gioco verdi (scolpite nell'argilla) vengono create e caricate da robot arrugginiti e intelligenti, a volte con brevi schizzi di loro che \"riparano\" i giochi corrotti. Il formato ricorda quello di The Electric Company, con parodie che non si connettono tra loro n\u00e9 seguono una trama sequenziale. Ogni episodio di mezz'ora \u00e8 composto da sette giochi educativi da 2 a 5 minuti e, raramente, da un ottavo gioco bonus.\nPolemiche perse sui media.\nGli episodi dello spettacolo Episodio 27-39 sono in qualche modo persi, probabilmente a causa dell'interruzione del blocco \"Jam\" nel gennaio 2016 e sostituiti con HBO Kids. Per questo motivo, HBO ha rimosso i 12 episodi dal 1 agosto al 12 settembre 1999. Tuttavia, possono essere trovati sul sito Web Crave.ca, ma \u00e8 visibile solo per le persone in Canada. Gli episodi erano disponibili anche sul servizio on demand di HBO Family fino a gennaio 2016. Gli episodi potrebbero essere ancora in onda sulla versione asiatica del canale HBO Family."}
{"id": "9157128", "revid": "80598", "url": "https://it.wikipedia.org/wiki?curid=9157128", "title": "Berceuse/A Rustaglia", "text": "Berceuse/A Rustaglia \u00e8 il secondo 78 giri di Tino Rossi, pubblicato nell'ottobre 1933.\nDescrizione.\nEntrambi i brani sono canzoni popolari corse, arrangiate da A. Lambroschini e F. Agostini; Tino Rossi le esegue con l'accompagnamento delle chitarre del \"Trio Agostini\".\nQuesto disco \u00e8 stato ristampato nel 1950 dalla Columbia con il numero di catalogo GF 1020."}
{"id": "9157147", "revid": "465169", "url": "https://it.wikipedia.org/wiki?curid=9157147", "title": "Line for Lyons/Carioca", "text": "Line for Lyons/Carioca \u00e8 un singolo del Gerry Mulligan Quartet, pubblicato nel 1953 dalla Fantasy Records. \nDescrizione.\n\"Line for Lyons\" \u00e8 uno dei pi\u00f9 noti brani di Mulligan, ed \u00e8 diventato uno standard jazz.\nIl brano sul lato B, \"Carioca\", era una cover strumentale del brano composto da Vincent Youmans con il testo di Edward Eliscu e Gus Kahn"}
{"id": "9157161", "revid": "439868", "url": "https://it.wikipedia.org/wiki?curid=9157161", "title": "Chiesa dei Santi Fabiano e Sebastiano (Valdaone)", "text": "La chiesa dei Santi Fabiano e Sebastiano \u00e8 la parrocchiale patronale di Bersone, frazione di Valdaone in Trentino. Fa parte della zona pastorale delle Giudicarie dell'arcidiocesi di Trento e risale al XVI secolo.\nStoria.\nFu Bernardo Clesio, durante la sua visita pastorale del 1537, a documentare per la prima volta il luogo di culto di Bersone. Nel 1648 la chiesa fu elevata a dignit\u00e0 curaziale dipendente dalla pieve di Santa Giustina. La solenne consacrazione venne celebrata nel 1671 durante la visita pastorale di Sigismondo Alfonso Thun. Negli ultimi anni del secolo fu ampliato il locale della sagrestia.\nNel 1804 ebbe la concessione del fonte battesimale e all'inizio della seconda met\u00e0 del secolo vennero rifatte le coperture di chiesa e torre campanaria, inoltre nelle cella di quest'ultima furono inserite cinque campane nuove e il prebiterio venne rinnovato. Nel 1860 l'aggiunta di due elementi laterali come transetto nella sala ne trasformarono la pianta in croce latina. Ultimati i lavori di ampliamento venne celebrata la nuova consacrazione nel 1867. Entro il 1870 la chiesa fu dotata di un nuovo organo a canne costruito dai Fratelli Aletti di Monza.\nNel primo dopoguerra del XX secolo venne restaurata per i danni subiti durante il conflitto, vennero sostituite le campane requisite nel periodo bellico e fu arricchita di un nuovo impianto decorativo. Venne elevata a dignit\u00e0 di chiesa parrocchiale nel 1928. Tra il 1935 e il 1937 vennero isntallate nuove campane e nuove vetrate. Nel primo decennio della seconda met\u00e0 del secolo fu oggetto di importanti lavori di restauro e conservazione che riguardarono le coperture e la protezione dall'umidit\u00e0 delle strutture murarie. In seguito venne rifatta la pavimentazione della sala, fu aggiornato l'impianto elettrico e venne edificata la nuova sagrestia.\nNegli anni settanta \u00e8 stato realizzato l'adeguamento liturgico posizionando l'altare postconciliare e l'ambone. Rimane l'altare maggiore che conserva il tabernacolo per custodia eucaristica e le balaustre sono state rimosse.\nDescrizione.\nEsterni.\nLa chiesa, che mostra orientamento verso sud-est, si trova in posizione legermente elevata nella parte nord dell'abitato di Bersone. La facciata \u00e8 preceduta da un avancorpo che la copre completamente sostenuto da quattro pilastri con semicolonne addossati e caratterizzato da cinque fornici, due laterali e tre frontali, con arco a tutto sesto. Nell'insieme l'aspetto \u00e8 neoclassico con il grande frontone triangolare superiore. Le fiancate si allargano in corrispondenza del transetto. \nLa torre campanaria si alza in posizione arretrata sulla sinistra, addossata al corpo dell'edificio dietro il transetto. La costruzione \u00e8 in pietra a vista, con orologio e cella campanaria che si apre con quattro finestre a monofora]. La copertura \u00e8 in lamiera ed ha la forma di piramide curvilinea allungata a base quadrata. \nInterni.\nLa navata interna \u00e8 unica con pianta a croce latina. La parte presbiteriale \u00e8 leggermente rialzata ed \u00e8 priva di balaustre. La pala d'altare posta dietro l'altare maggiore preconciliare raffigura anche \"San Sebastiano\" e risale al XVIII secolo. Nel presbiterio sono presenti due tele di fattura artigianale. Quella a sinistra, oltre a ricordare scene della vita di Sebastiano, \u00e8 stata posta a ricordo dei caduti durante le due guerre mondiali. Di maggiore importanza artistica sono la cantoria in controfacciata e il pulpito nella sala in legno scolpito."}
{"id": "9157165", "revid": "2166030", "url": "https://it.wikipedia.org/wiki?curid=9157165", "title": "Raid di Scone", "text": "Il raid di Scone venne combattuta nel giugno del 1297 tra le forze reali scozzesi guidate da William Wallace e l'esercito reale inglese guidato da William de Ormesby.\nDopo la Rivolta di Lanark, William Wallace si un\u00ec alle forze di William Douglas the Hardy e comp\u00ec un raid sulla citt\u00e0 di Scone. Coi suoi uomini armati costrinse William de Ormesby, giustiziere di Scozia nominato dal governo inglese, ad abbandonare l'insediamento. Douglas venne catturato nell'azione, ma Wallace continu\u00f2 a razziare le terre circostanti e si port\u00f2 a vincere la battaglia di Stirling Bridge."}
{"id": "9157169", "revid": "322321", "url": "https://it.wikipedia.org/wiki?curid=9157169", "title": "Chiesa di San Bartolomeo (Valdaone)", "text": "La chiesa di San Bartolomeo \u00e8 la parrocchiale di Daone, frazione di Valdaone in Trentino. Fa parte della zona pastorale delle Giudicarie dell'arcidiocesi di Trento e risale al XVII secolo.\nStoria.\nIl primo luogo di culto a Daone viene citato dal 1008 e descritto come una piccola cappella. All'inizio del XVII secolo venne completamente ricostruito ed ampliato. Ebbe la dedicazione a San Bartolomeo e fu dotato di tre altari. Nel 1603 la chiesa venne elevata a dignit\u00e0 curaziale dipendente dalla dalla pieve di Santa Giustina. Venne arricchita di decorazione e arredi in seguito alla visita pastorale del 1603, mentre la visita del 1633 dispose l'ampliamento della sagrestia. Nuovi lavori di manutenzione riguardanti la grande finestra allora sulla facciata vennero realizzati nel 1671.\nPrima della fine del secolo iniziarono importanti lavori di ampliamento, conclusisi entro il 1705. Nel 1708 venne solennemente consacrata e sino al 1725 fu interessata da un nuovo lavoro di arricchimento con nuovi affreschi in cornici in stucco e nuovi arredi. Nel 1718 intanto la torre campanaria venne sopraelevata. Durante il periodo dell'invasione napoleonica le campane vennero requisite e tra il 1830 e il 1840 venne installata la cantoria in controfacciata con un organo a canne proveniente da Brescia. La finestra in facciata fu murata e in seguito occupata da un affresco. Entro il 1845 vennero poste nella cella le nuove campane fatte fondere dalla ditta di Luigi Chiappani.\nDurante la prima guerra mondiale sia la chiesa sia la torre campanaria vennero danneggiate e spogliate quindi si rese necessario, nel primo decennio del dopoguerra, un grande lavoro di restauro e ripristino della struttura. Nel 1929 l'antico organo, distrutto dalla guerra, venne sostituito dalla ditta Fratelli Aletti di Monza e quasi contemporaneamente la fonderia Colbacchini di Bassano install\u00f2 nel castello il nuovo concerto delle campane.\nEntro il 1937 furono sostituite le vetrate, fu ridipinta parte delle pitture murali e fu restaurato l'altare laterale dedicato all'Addolorata. Venne elevata a dignit\u00e0 di chiesa parrocchiale nel 1938. Negli anni cinquanta fu oggetto di importanti lavori di conservazione e restauro che riguardarono in particolare la pavimentazione, la cantoria e la tinteggiatura. Dove in precedenza stava la finestra in facciata, poi tamponata, fu dipinto l'affresco raffigurante il \"Buon Pastore\".\nTra il 2002 e il 2007 \u00e8 stato completato l'adeguamento liturgico gi\u00e0 iniziato nel 1967 posizionando l'altare postconciliare davanti all'altare maggiore che conserva il tabernacolo per la custodia eucaristica mentre le balaustre erano gi\u00e0 state rimosse. Il nuovo altare \u00e8 stato consacrato il 24 agosto 2008 dall'arcivescovo di Trento Luigi Bressan.\nDescrizione.\nEsterni.\nL'antico luogo di culto mostra orientamento verso sud-est e si trova in posizione leggermente elevata nella parte meridionale al centro dell'abitato di Daone, accanto all'area cimiteriale della comunit\u00e0. La facciata a capanna \u00e8 semplice, con due spioventi ed \u00e8 caratterizzata da due elementi principali, il portale architravato in una cornice lapidea con motivo superiore curvilineo e l'oculo tamponato che mostra l'affresco novecentesco del \"Buon Pastore\". La torre campanaria si alza sulla parte destra, in posizione avanzata accanto al cancello di accesso al cimitero. La cella si sdoppia in due elementi sovrapposti e si apre con quattro finestre a bifora nella parte inferiore e con quattro aperture a monofora in quella superiore. Culmina con un piccolo ottagono dotato di aperture ed orologio e copertura in lamiera a forma di piramide ottagonale curvilinea.\nInterni.\nLa navata interna \u00e8 unica e suddivisa in tre campate. In controfacciata si trova la pregevole e monumentale cantoria con l'importante organo a canne della ditta Aletti racchiuso nel cassone in legno di origini settecentesche. La sala \u00e8 ampliata da quattro cappelle laterali ognuna con un proprio altare. Il presbiterio \u00e8 leggermente rialzato e privo di balausta dopo la realizzazione dell'adeguamento liturgico. Di grande valore artistico e storico sono conservate al suo interno la pala d'altare raffigurante la \"Madonna con Bambino e i Santi Lorenzo, Francesco e Carlo Borromeo\" di Jacopo Palma il Giovane, la pala con \"Madonna con Bambino e le Sante Domenica e Caterina\" e la pala della \"Santa Famiglia\" di Diodato Massimo."}
{"id": "9157170", "revid": "729019", "url": "https://it.wikipedia.org/wiki?curid=9157170", "title": "Azione di Earnside", "text": "L' azione di Earnside venne combattuta nel settembre del 1304 tra le forze reali scozzesi guidate da William Wallace e l'esercito reale inglese guidato dal conestabile di Dundee.\nIl luogo esatto in cui si svolse l'azione \u00e8 ad oggi incerto: le cronache contemporanee descrivono il luogo col nome di \"Yrenside\", tradotto in inglese contemporaneo come \"Earnside\" che potrebbe indicare per l'appunto un insediamento o un punto sulle rive del fiume Earn. Ad ogni modo altri storici hanno tradotto il nome come \"Ironside\" il che potrebbe fare riferimento ad Ironside Hill, effettivamente esistente nelle Sidlaw Hills. Nelle cronace si ricorda anche che William Wallace fosse a capo dell'esercito scozzese impegnato nello scontro e che questi fosse inseguito dal conestabile di Dundee. Quel che si sa dello scontro \u00e8 che esso fu probabilmente di bassa portata, coinvolse pochi uomini e fu probabilmente dettato dalla necessit\u00e0 per Wallace di bloccare i nemici che lo seguivano, battendoli e costringendoli alla fuga."}
{"id": "9157175", "revid": "1468594", "url": "https://it.wikipedia.org/wiki?curid=9157175", "title": "KamaGames", "text": "KamaGames \u00e8 una societ\u00e0 sviluppatrice e pubblicatrice di videogiochi per dispositivi mobili, come \"Pokerist Texas Poker.\"\nProdotti.\nLa societ\u00e0 si concentra nello sviluppo di titoli emulanti famosi giochi di casino, quasi sempre gratuiti.\nUnit\u00e0 editoriale.\nKamaGames ha introdotto un piano di pubblicazione nel giugno del 2013 con lo scopo di intensificare le collaborazioni con altri sviluppatori di videogiochi per cellulari. Quest'ultimo offre agli studi di sviluppo un minimo di fondi necessari per la prima pubblicazione di titoli.\nStoria.\nKamaGames, fondata nel 2010, ha sede legale a Dublino, Irlanda.\nKamaGames lavora anche con dei team di sviluppo locati in Russia, Stati Uniti e India.\nSCi Power 25 Rating.\nNell'agosto del 2013, KamaGames si posizion\u00f2 14\u00b0 nello SCi Power 25 Rating stilato da Social Casino Intelligence.\nLo SCi Power 25 Rating \u00e8 redatto annualmente con lo scopo di classificare le aziende pi\u00f9 importanti in questo settore su scala mondiale."}
{"id": "9157178", "revid": "287204", "url": "https://it.wikipedia.org/wiki?curid=9157178", "title": "Nordica (azienda)", "text": "Nordica \u00e8 un'azienda italiana produttrice di prodotti per gli sport invernali , focalizzata sullo sci . Con sede a Giavera del Montello, Nordica \u00e8 attualmente una divisione del Gruppo Tecnica, dopo che questa societ\u00e0 l'ha acquisita da Benetton nel 2003.\nL'attuale gamma di prodotti include sci, scarponi, bastoncini e accessori come abbigliamento sportivo, guanti e borse.\nStoria.\nNel 1939, dopo anni di esperienza come commercianti di pelli, i fratelli Adriano e Oddone Vaccari fondano \u201cNordica\u201d a Montebelluna, producendo calzature casual. Negli anni del dopoguerra Nordica si specializza negli scarponi da sci, pur continuando a rifornire il mercato con scarpe da sci di fondo e scarponi da arrampicata. Il lavoro era ancora stagionale e l'attrezzatura era manuale.\nNel 1950 lo sciatore italiano Zeno Col\u00f2 diede il nome ad uno scarpone da sci Nordica e ad una rivoluzionaria fodera disegnata da Colmar. Zeno \u00e8 diventato Campione del Mondo con Nordica sia nella discesa libera che nello slalom gigante dei Campionati del Mondo 1950 ad Aspen, Colorado e ha dato il nome ad uno scarpone da sci realizzato dall'azienda di Trevignano.\nGli anni '60 vedono trasformazioni radicali: il 1963 segna l'introduzione della fibbia, un sistema di chiusura ideato in Austria e applicato per la prima volta in Italia da Nordica. La grande novit\u00e0 di quell'anno, per\u00f2, fu lo scarpone da sci interamente in poliuretano, con stampi specifici per lo stivale destro e per il sinistro, e presse ad iniezione.\nIl 1968 \u00e8 un anno cruciale per le scelte tecniche dell'azienda: la tomaia in pelle dei modelli tradizionali viene plastificata esternamente con poliuretano o pvc e il polsino rialzato.\nNordica costituisce la sua prima filiale negli Stati Uniti, frutto di un accordo tra Nordica e Rossignol. Altre filiali sono state aperte in Austria, Giappone, Svizzera, Francia e Germania . Nel 1989, il Gruppo Benetton ha acquistato Nordica per 103 milioni di euro. Al momento dell'acquisizione, Nordica registrava un fatturato di 193 milioni di euro (1,7 milioni di paia di stivali).\nNel 2003 il marchio Nordica \u00e8 stato nuovamente acquistato dal Gruppo Tecnica, dopo che le vendite sono scese a 84 milioni di euro su 730.000 paia di scarponi pi\u00f9 100.000 paia di sci. La nuova strategia aziendale si \u00e8 rivolta al settore sci con particolare attenzione ai prodotti racing e al settore agonistico.\nNel 2006 Nordica presenta XBI, un sistema di miglioramento dell'equilibrio completamente integrato."}
{"id": "9157185", "revid": "1564499", "url": "https://it.wikipedia.org/wiki?curid=9157185", "title": "Elzearo da Sabrano", "text": ""}
{"id": "9157187", "revid": "6923", "url": "https://it.wikipedia.org/wiki?curid=9157187", "title": "Amanitore", "text": "Durante il suo regno vennero restaurati ed innalzati vari monumenti (soprattutto piramidi) nelle citt\u00e0 di Meroe, Naqa, Amara e Napata, in Sudan.\nTitolatura.\nLa titolatura reale dell'antico Egitto comprende pi\u00f9 nomi ufficiali per ogni monarca.\nIl nome di Sa-Rha (che significa \"figlia di Ra\") di Amanitore era:\ni mn:n a:r i t:H8 i\nIl nome regale di Amanitore era Merkare e si scriveva con i geroglifici seguenti:\nra mr kA\nBiografia.\nNon si hanno notizie della vita di Amanitore prima che questa salisse al trono. Amanitore \u00e8 menzionata da alcune fonti come regina reggente del re Natakamani, ma non viene specificato se Natakamani fosse suo marito o suo figlio. Anche riguardo alla data di nascita e di morte non si hanno notizie certe: alcune fonti riportano il 50 a.C. come data di nascita e il 20 a.C. come data di morte, mentre secondo altre fonti il regno della sovrana sarebbe iniziato il 1 a.C. e terminato nel 20 d.C., con l'ascesa al trono di Amanitaraqide.\nAmanitore ebbe tre figli: Arikhankharer, Arikakahtani e Shorkaror. La co-reggenza di Amanitore e Natakamani \u00e8 nota dalle raffigurazioni nei templi. Secondo l'archeologo L\u00e1szl\u00f3 T\u00f6r\u00f6k i due sono marito e moglie, e che i tre personaggi spesso rappresentati con loro siano i loro figli ed eredi. Nel tempio di Ammone a Naqa il principe Arakakhatani viene raffigurato con la corona regale, nonostante a governare fossero ancora Amanitore e Natakamani.\nIl palazzo reale della regina era situato presso il Gebel Barkal, in Sudan, un sito oggi patrimonio mondiale dell'UNESCO. La zona di sovranit\u00e0 di Amanitore si estendeva tra il fiume Nilo e l'Atbara ed era ricca di risorse tessili e minerarie.\nAmanitore \u00e8 nota soprattutto per i monumenti eretti durante il suo regno. La regina cuscita fece restaurare il grande tempio d'Ammone a Meroe e il tempio d'Ammone di Napata dopo la distruzione da parte dei romani. Sempre a Meroe furono costruite delle cisterne per la conservazione dell'acqua. Con il suo co-reggente, ella fece anche innalzare dei templi dedicati al dio Ammone a Naqa e Amara. Vennero inoltre costruite molti piramidi nubiane, molte delle quali saccheggiate gi\u00e0 in tempi antichi. Delle iscrizioni e dei bassorilievi di un tempio di Meroe, nelle vicinanze di \u0160endi, e del tempio di Apedemak a Naqa, o Naga, raffigurano la sovrana cuscita: in quest'ultimo tempio, in particolare, Amanitore \u00e8 raffigurata mentre schiaccia i suoi nemici.\nDopo la sua morte, Amanitaraqide sal\u00ec al trono e Amanitore venne sepolta nella propria piramide a Meroe.\nIpotesi biblica.\nSecondo alcuni studiosi Amanitore potrebbe essere la candace menzionata nella Bibbia nell'episodio della conversione dell'eunuco etiope da parte dell'apostolo Filippo, tratto dagli Atti degli Apostoli (Atti 8, 26\u201340). Questo etiope, che leggeva il libro di Isaia, era un eunuco, un alto funzionario della candace, la regina d'Etiopia, e amministrava il suo tesoro. San Luca, redattore degli Atti degli Apostoli, utilizza il termine \"candace\" come se fosse un nome proprio (da qui avr\u00e0 origine il nome inglese Candace); secondo Poswick, questo era il nome generico delle regine madri d'Etiopia, mentre secondo Gerard era il nome dei sovrani cusciti o di Meroe, che governavano anche una parte d'Etiopia.\nTuttavia, \u00e8 improbabile che Amanitore fosse viva durante la predicazione dell'apostolo Filippo, anche se, come detto prima, le fonti sulla data di morte della regina non coincidono.\nNella cultura di massa.\nAmanitore guida la civilt\u00e0 nubiana nel videogioco strategico a turni \"Sid Meier's Civilization VI\"."}
{"id": "9157204", "revid": "123616743", "url": "https://it.wikipedia.org/wiki?curid=9157204", "title": "Rhys Britton", "text": ""}
{"id": "9157207", "revid": "62004", "url": "https://it.wikipedia.org/wiki?curid=9157207", "title": "Victoire Berteau", "text": ""}
{"id": "9157213", "revid": "365417", "url": "https://it.wikipedia.org/wiki?curid=9157213", "title": "Aleksej Nikolaevi\u010d Gorohov", "text": "&lt;!-- "}
{"id": "9157216", "revid": "762947", "url": "https://it.wikipedia.org/wiki?curid=9157216", "title": "Georg\u0456j \u0406lar\u0456onovi\u010d Majboroda", "text": "Biografia.\nMaiboroda, il cui fratello Platon \u0406lar\u0456onovi\u010d Majboroda era anch'egli compositore (principalmente di canzoni), ricevette la sua preparazione alla Scuola Superiore di Musica Gli\u00e8re di Kiev, dove studi\u00f2 con Levko Revutsky, diplomandosi nel 1941 e insegnandovi dal 1952 al 1958. Dal 1967 al 1968 \u00e8 stato capo dell'Unione dei compositori dell'Ucraina.\nCarriera.\nLa sua carriera musicale si era basata in Ucraina ed impost\u00f2 diverse opere su libretti ucraini, tra cui \"Yaroslav il Saggio\" (1973, pubblicato nel 1975), \"Arsenal\" (pubblicato nel 1961), \"Mylana\" (pubblicato nel 1960) e \"Taras Shevchenko\" (1964, pubblicato nel 1968; basato sulla vita dell'omonimo artista e poeta ucraino), tutti prodotti all'Opera Nazionale dell'Ucraina. Prepar\u00f2 anche un'edizione eseguibile dell'opera di Semen Stepanovi\u010d Hulak-Artemovs'kyj, \"Zaporozhets za Dunayem\".\nTra le altre opere Maiboroda scrisse una suite di musiche di scena su \"Re Lear\" di Shakespeare, tre sinfonie, due concerti per pianoforte e un concerto per violino, oltre a numerose canzoni e romanzi.\nPremi.\nNel 1963 riceve il Premio Nazionale Shevchenko per il suo lavoro per la Repubblica Socialista Sovietica Ucraina."}
{"id": "9157224", "revid": "8660", "url": "https://it.wikipedia.org/wiki?curid=9157224", "title": "Banja Luka Rebels 2020", "text": "Questa voce raccoglie le informazioni riguardanti i Banja Luka Rebels nelle competizioni ufficiali della stagione 2020."}
{"id": "9157236", "revid": "62748", "url": "https://it.wikipedia.org/wiki?curid=9157236", "title": "Martinsyde", "text": "Martinsyde \u00e8 stata un'azienda britannica costruttrice di aerei e motociclette tra il 1908 e il 1922, quando fu costretta alla liquidazione da un incendio della sua fabbrica.\nStoria.\nLa societ\u00e0 venne costituita per la prima volta nel 1908 come partnership tra HP Martin e George Handasyde e conosciuta come Martin &amp; Handasyde. Il suo monoplano n. 1 fu costruito nel 1908-1909 e riusc\u00ec a sollevarsi da terra prima di essere distrutto da una tempesta. Continu\u00f2 a costruire una serie di progetti in gran parte monoplani, sebbene fu un biplano, il Martinsyde S.1 del 1914, a trasformare Martin-Handasyde in un produttore di aerei di successo.\nNel 1915 la societ\u00e0 venne ribattezzata Martinsyde Ltd, e divenne il terzo produttore di aerei del Regno Unito durante la prima guerra mondiale, con capannoni di volo a Brooklands e una grande fabbrica nella vicina Woking.\nMoto Martinsyde.\nMartinsyde inizi\u00f2 a produrre motociclette dal 1919 dopo aver acquistato i diritti sui progetti di motori di Howard Newman, che includevano un 350\u00a0cc singolo e un 677\u00a0cc bicilindrico a V con un insolito sistema di scarico sopra l'aspirazione.\nIl motore di 680 cc venne montato in un telaio di tipo diamante con forcelle Brampton. Martinsyde dovette superare problemi con i componenti prima di poter lanciare la sua nuova gamma, inizialmente con il nome commerciale di Martinsyde-Newman, fino a quando il terzo partner, Newman, lasci\u00f2 l'azienda (Newman venne anche coinvolto nella produzione e progettazione di motociclette Ivy). La motocicletta bicilindrica a V aveva un cambio manuale a tre velocit\u00e0 costruito su licenza di AJS. Il motore della Martinsyde era molto flessibile e divenne popolare per le gare fuoristrada, dove i singoli guadagnarono rapidamente una reputazione di affidabilit\u00e0, a Brooklands, dove Martinsyde vinse il premio della squadra nel 1922, e la prova scozzese di sei giorni.\nLe motociclette Martinsyde vennero allestite anche con sidecar e la Martinsyde 680 cc fu seguita da una 500\u00a0cc nel 1920, con una versione sportiva nel 1921. Nel 1922 Martinsyde produsse un 738\u00a0cc bicilindrico a V sportivo, chiamato \"Quick Six\" che produceva 22 hp ed era in grado di raggiungere i 130 km/h. Il motore presentava il normale scarico in testa dell'azienda e l'ingresso della valvola laterale, ma con pistoni Ricardo, volani accuratamente bilanciati, tutte le parti alternative alleggerite, bielle in acciaio al nichel e cambio a tre velocit\u00e0 a rapporti ravvicinati. Martinsyde stava sperimentando nuovi progetti, tra cui l'ingranaggio della valvola controllato da molle a balestra, quando la sua fabbrica di Woking fu distrutta da un incendio nel 1922, costringendo l'azienda alla liquidazione dopo aver prodotto oltre 2.000 motociclette. I diritti di produzione di motociclette Martinsyde furono acquistati da \"Bat Motor Manufacturing Co. Ltd\", che produsse un certo numero di motociclette bicilindriche nel 1924 e nel 1925 prima di terminare la produzione.\nAerei Martinsyde.\nGli aerei progettati da Martinsyde includevano:\nUn certo numero di carlinghe in eccedenza furono successivamente costruite con un nuovo motore, il radiale Armstrong Siddeley Jaguar, dalla Aircraft Disposal Company (ADC) e vendute come \"Martinsyde ADC.1\" nel 1924. Uno sviluppo dello F.4 venne realizzato anche dall'ADC e furono realizzati due \"ADC Nimbus\" come prototipi. La societ\u00e0 produsse anche in subappalto per la Royal Aircraft Factory B.E.2 velivoli BE.2c e SE5a."}
{"id": "9157238", "revid": "686936", "url": "https://it.wikipedia.org/wiki?curid=9157238", "title": "Tommy Tremble", "text": "Carriera.\nCarolina Panthers.\nTremble al college gioc\u00f2 a football a Notre Dame. Fu scelto nel corso del terzo giro (83\u00ba assoluto) nel Draft NFL 2021 dai Carolina Panthers. Debutt\u00f2 come professionista nella gara del primo turno contro i New York Jets. La sua stagione da rookie si chiuse con 20 ricezioni per 180 yard e un touchdown in 16 presenze, 11 delle quali come titolare.\nFamiglia.\nIl padre, Greg Tremble, gioc\u00f2 nella NFL e fu membro dei Dallas Cowboys che vinsero il Super Bowl XXX."}
{"id": "9157240", "revid": "666668", "url": "https://it.wikipedia.org/wiki?curid=9157240", "title": "1\u00aa Divis\u00e3o 2016-2017", "text": "La 1\u00aa Divis\u00e3o 2016-2017 \u00e8 stata la 27\u00aa edizione del massimo torneo di calcio a 5 portoghese. La stagione regolare \u00e8 iniziata l'8 ottobre 2016 e si \u00e8 conclusa il 6 maggio 2017, prolungandosi fino al 27 giugno con la disputa dei play-off.\nSupercoppa del Portogallo.\nLa 19\u00aa edizione della competizione ha opposto lo , vincitore sia del campionato che della coppa nazionale, e il , finalista di entrambe le competizioni. Il trofeo \u00e8 stato assegnato tramite una gara unica disputata sul campo neutro di Loul\u00e9."}
{"id": "9157244", "revid": "599013", "url": "https://it.wikipedia.org/wiki?curid=9157244", "title": "Chauncey Golston", "text": "Carriera.\nDallas Cowboys.\nGolston al college gioc\u00f2 a football all'Universit\u00e0 dell'Iowa. Fu scelto nel corso del terzo giro (84\u00ba assoluto) nel Draft NFL 2021 dai Dallas Cowboys. Debutt\u00f2 come professionista subentrando nella gara del terzo turno contro i Philadelphia Eagles mettendo a segno 3 tackle. La sua stagione da rookie si concluse con 30 placcaggi e un sack in 15 presenze, nessuna delle quali come titolare."}
{"id": "9157245", "revid": "400694", "url": "https://it.wikipedia.org/wiki?curid=9157245", "title": "Summerland (album)", "text": ""}
{"id": "9157249", "revid": "62004", "url": "https://it.wikipedia.org/wiki?curid=9157249", "title": "Marija Novolodskaja", "text": "Carriera.\nSpecialista delle gare di endurance su pista, nella categoria Juniores si aggiudica il titolo mondiale di inseguimento individuale nel 2016 a Grenchen; tra le Under-23 fa suoi invece due titoli europei, nell'americana nel 2018 e nell'omnium nel 2020. Nel 2019 \u00e8 invece medaglia di bronzo nell'americana ai Giochi europei di Minsk, e medaglia d'argento nella cronometro Under-23 agli europei su strada di Alkmaar.\nNel 2020 ai campionati europei su pista Elite di Plovdiv si aggiudica l'argento nell'americana e il bronzo nell'omnium. Ai Giochi olimpici di Tokyo 2020, nell'estate 2021, vince quindi la medaglia di bronzo nell'americana in coppia con Gul'naz Chatunceva."}
{"id": "9157250", "revid": "827882", "url": "https://it.wikipedia.org/wiki?curid=9157250", "title": "Fagottino", "text": "Per fagottino si intende una serie di alimenti dolci o salati di varie forme e dimensioni composti da un involto di pasta o crespella chiusi e rimboccati che racchiudono un ripieno. I fagottini possono essere cotti nel forno, o fritti nell'olio o nello strutto.\nSe i fagottini sono di carne si parla invece di involtini.\nNel mondo.\nRientrano nella categoria dei fagottini molte ricette di tutto il mondo. Nel Regno Unito sono tipiche diverse quella ripiena di mele e cannella, la \"pot pie\", il noto \"Cornish pasty\", e il \"bridie\" scozzese con carne macinata.\nLa cucina indiana annovera fra le sue ricette il \"samosa\", un cibo da strada fritto nell'olio con una farcia di patate, cipolle e piselli.\nIn Italia sono invece popolari, fra gli altri, il calzone napoletano, risalente all'Ottocento, e ripieno di salumi, verdure, formaggi e uova, il pi\u00f9 piccolo panzerotto, e le \"panada\" sarde."}
{"id": "9157254", "revid": "474175", "url": "https://it.wikipedia.org/wiki?curid=9157254", "title": "Christian Di Candia", "text": "Biografia.\nSi \u00e8 laureato presso la facolt\u00e0 di Scienze Politiche dell'Universit\u00e0 della Repubblica di Montevideo. Dal luglio 2015 all'aprile 2019, ha ricoperto l'incarico di vice-segretario del dipartimento di Montevideo.\nIl 10 aprile 2019 \u00e8 stato proclamato sindaco di Montevideo dopoch\u00e9 il suo predecessore Daniel Mart\u00ednez, vincitore delle primarie del Fronte Ampio per le presidenziali, aveva dovuto rassegnare le dimissioni per poter cos\u00ec partecipare alla campagna elettorale."}
{"id": "9157260", "revid": "729019", "url": "https://it.wikipedia.org/wiki?curid=9157260", "title": "G8 del 2003", "text": "Il 29\u00ba meeting del G8 si \u00e8 svolto in Francia dal 1 al 3 giugno 2003 a \u00c9vian-les-Bains (Alvernia-Rodano-Alpi).\nProteste.\nNel corso delle proteste noglobal in concomitanza con il G8, l'attivista inglese Martin Shaw ha riportato gravi lesioni a causa della caduta da un cavalcavia provocato dal taglio, da parte della polizia, della fune che lo sorreggeva.\nIl 1\u00ba giugno del 2003, Shaw assieme alla compagna Gesine Wenzel, si sono appesi ad un cavalcavia sull'autostrada fra Losanna e Ginevra in localit\u00e0 di Aubonne. Utilizzando attrezzatura da scalata, con l'obbiettivo di impedire il passaggio delle auto dei global leader che si stavano riunendo ad Evian.\nL'agente di polizia sciaffusano Michael Deiss, per ristabilire la normale circolazione del traffico, ha reciso la corda su cui erano appesi i due attivisti. Shaw \u00e8 caduto per oltre venti metri, mentre Wenzel \u00e8 stata tratta in salvo da altri attivisti che hanno immediatamente trattenuto la corda.\nIl processo tenutosi nei mesi seguenti per cercare di stabilire le responsabilit\u00e0 dell'accaduto ha sentenziato (nell'ottobre 2004) che \"agli agenti non possono essere addebitate responsabilit\u00e0 di rilevanza penale\"."}
{"id": "9157261", "revid": "793215", "url": "https://it.wikipedia.org/wiki?curid=9157261", "title": "Campo di concentramento di Natzweiler-Struthof", "text": ""}
{"id": "9157263", "revid": "6923", "url": "https://it.wikipedia.org/wiki?curid=9157263", "title": "Australian Flying Corps", "text": "L Australian Flying Corps (AFC) era il ramo dell'esercito australiano responsabile degli aerei utilizzati durante la prima guerra mondiale e precursore della Royal Australian Air Force (RAAF). Durante la guerra, fu integrato nella prima forza imperiale australiana.\nL'AFC era stato creato nel 1912, ma non fu realmente attivo fino al 1914. Scomparve nel 1921 quando fu creata la RAAF."}
{"id": "9157264", "revid": "62004", "url": "https://it.wikipedia.org/wiki?curid=9157264", "title": "Julie Van De Velde", "text": ""}
{"id": "9157267", "revid": "125139797", "url": "https://it.wikipedia.org/wiki?curid=9157267", "title": "Miguel Palmer", "text": "Biografia.\nNacque a Villahermosa, figlio di Angelo Palmera e Viola Gonzali, ultimo di tre fratelli. All'et\u00e0 di 17 anni recit\u00f2 in uno sceneggiato radiofonico, \"La bestia\". Nel 1959 esord\u00ec in teatro. Quando suo padre mor\u00ec, egli abbandon\u00f2 gli studi universitari di medicina e decise di dedicarsi interamente alla recitazione. \nLavor\u00f2 nel cinema ma si fece conoscere dal grande pubblico grazie alle telenovelas, come \"Anche i ricchi piangono\" e \"Viviana\". In \"Nozze d'odio\" ebbe il ruolo maschile principale, e in \"Marimar\" interpret\u00f2 il padre della protagonista.\nMor\u00ec a Citt\u00e0 del Messico il 18 ottobre 2021 in seguito a due attacchi di cuore, pochi giorni prima del suo compleanno.\nVita privata.\nSi spos\u00f2 per la prima volta a 17 anni, con una dottoressa che poco tempo dopo partor\u00ec un figlio morto; in seguito la coppia divorzi\u00f2. Dalla relazione con la cantante e attrice Mayte Carol, ebbe una figlia, l'attrice Valeria Palmer. Poi prese in moglie Lynn Caso, dalla quale ebbe un bambino che visse soltanto un mese. Successivamente si leg\u00f2 all'attrice e ballerina argentina Carmen Monge, sua compagna per 25 anni, dalla quale ebbe un figlio, Miguel \u00c1ngel Palomera Carballo. Infine ebbe una relazione con l'attrice Edith Kleiman, che gli rimase accanto per il resto della vita."}
{"id": "9157272", "revid": "599013", "url": "https://it.wikipedia.org/wiki?curid=9157272", "title": "Amari Rodgers", "text": "Carriera.\nGreen Bay Packers.\nRodgers al college gioc\u00f2 a football a Clemson vincendo il campionato NCAA nel 2018. Fu scelto nel corso del terzo giro (85\u00ba assoluto) nel Draft NFL 2021 dai Green Bay Packers. Debutt\u00f2 come professionista subentrando nella gara del primo turno contro i New Orleans Saints facendo registrare una ricezione da 19 yard. La sua stagione da rookie si concluse con 4 ricezioni per 45 yard in 16 presenze, di cui una come titolare."}
{"id": "9157273", "revid": "62004", "url": "https://it.wikipedia.org/wiki?curid=9157273", "title": "Maria Vittoria Sperotto", "text": ""}
{"id": "9157293", "revid": "599013", "url": "https://it.wikipedia.org/wiki?curid=9157293", "title": "Kendrick Green", "text": "Carriera.\nPittsburgh Steelers.\nGreen al college gioc\u00f2 a football a Illinois. Fu scelto nel corso del terzo giro (87\u00ba assoluto) nel Draft NFL 2021 dai Pittsburgh Steelers. Debutt\u00f2 come professionista partendo come titolare nella gara del primo turno contro i Buffalo Bills. La sua stagione da rookie si chiuse con 15 presenze, tutte come titolare."}
{"id": "9157296", "revid": "110157", "url": "https://it.wikipedia.org/wiki?curid=9157296", "title": "Baronessa di Carini (opera)", "text": "Baronessa di Carini \u00e8 una tragedia lirica in un atto composta da Giuseppe Mul\u00e8 su libretto del fratello Francesco Paolo Mul\u00e8. La prima rappresentazione si svolse al Teatro Massimo di Palermo, il 16 aprile 1912. L'opera, che rivelava il talento melodrammatico del compositore, fu accolta con grande entusiasmo dal pubblico siciliano.\nTrama.\nLa vicenda si svolge nel 1563. Il castello di Carini, da sempre allegro e maestoso, \u00e8 stato trasformato dal barone nella tetra prigione in cui rinchiude Caterina, sua figlia. La baronessa \u00e8 colpevole unicamente di amare un giovane palermitano, Ludovico Vernagallo, di una casata nemica. Caterina \u00e8 spiata da Matteo, malvagio lacch\u00e8 del barone, che, invidioso del sentimento provato dai due amanti, decide di orchestrare un piano affinch\u00e9 Ludovico venga ucciso. Durante la notte, quest'ultimo riesce a intrufolarsi all'interno del castello e, con l'aiuto della nutrice Violante, a raggiungere le stanze di Caterina.\nI due trascorrono la notte insieme ma alle prime luci dell'alba, improvvisamente, odono il canto dei contadini, dapprima gioioso e di buon auspicio, diventare grave e angosciante. Violante scorge una figura muoversi nella pineta che circonda la tenuta: \u00e8 il barone che, allertato da Matteo, si dirige furioso verso il palazzo. Ludovico si nasconde frettolosamente ma, al tempo stesso, preoccupato per il destino di Caterina. Nel frattempo, il barone, sopraggiunto nelle stanze della figlia, la minaccia affinch\u00e9 gli confessi dove si nasconde il suo amante. Ludovico si rivela, pronto a morire pur di salvare Caterina. Il barone gli si scaglia addosso ma Caterina si interpone tra i due uomini e rimane ferita. L'uomo, sconvolto dal parricidio appena commesso, si dilegua. La tragedia \u00e8 stata commessa: e, allora, Violante e Ludovico, chiamato inutilmente aiuto, restano al fianco della baronessa sino al suo ultimo respiro."}
{"id": "9157299", "revid": "69794", "url": "https://it.wikipedia.org/wiki?curid=9157299", "title": "Maria Pucci", "text": "Biografia.\nFiglia di Eduardo (di professione geometra) e di Pia Marcolini (maestra), Maria Pucci si laurea all'Universit\u00e0 di Bologna nel 1941. Inizia a insegnare, e nel 1944 si trasferisce al Liceo Classico di Macerata. Iscritta all'Azione Cattolica, assume ruoli dirigenziali sin da subito, in qualit\u00e0 di rappresentante dei gruppi femminili. Nel 1945 aderisce alla Democrazia Cristiana.\nSi candida all'Assemblea Costituente ma non risulta eletta. Alle elezioni politiche del 1948 viene invece eletta alla Camera dei Deputati, sempre con la DC, nella Circoscrizione Ancona-Pesaro-Macerata-Ascoli Piceno. Nel frattempo, nel 1946 era divenuta la prima donna eletta al Consiglio comunale di Macerata.\nSi dimette dal Parlamento il 13 dicembre 1950, a seguito del matrimonio con il giudice Giulio Cesare Cornetti e della sua maternit\u00e0, motivando le dimissioni proprio con il desiderio di dedicarsi alla famiglia."}
{"id": "9157300", "revid": "125950913", "url": "https://it.wikipedia.org/wiki?curid=9157300", "title": "Luca Goretti", "text": " \u00c8 Capo di stato maggiore dell'Aeronautica militare italiana dal 28 ottobre 2021.\nBiografia.\nEntra nell'Accademia Aeronautica di Pozzuoli nel 1980, corso zodiaco 3\u00b0, e nel 1984 ne esce con il grado di sottotenente. Frequenta la scuola di volo di Sheppard (TX) e, dopo aver conseguito il brevetto di pilota militare, nel 1986 \u00e8 assegnato come pilota al 156\u00b0 Gruppo del 36\u00b0 Stormo di Gioia del Colle, con il quale su cacciabombardiere Tornado, ha preso parte al primo conflitto del Golfo nel 1991, e dove diviene comandante della 383\u00aa Squadriglia e quindi dello stesso gruppo, con il quale tra il 1995 e il 1998 prende parte alle operazioni Nato nella penisola balcanica.\nNel 1998 viene assegnato all'Ispettorato per la Sicurezza del Volo come capo sezione.\nPromosso colonnello, assume nel 2000 il Comando del 2\u00ba Reparto Operativo Autonomo costituito presso l'aeroporto di Pristina in Kosovo.\nNel luglio 2003 assume il Comando del 32\u00b0 Stormo fino al settembre 2005. Quindi \u00e8 Capo del 1\u00b0 Ufficio del 3\u00ba reparto dello Stato Maggiore dell'Aeronautica. Nel 2008 viene trasferito allo Stato Maggiore della Difesa, quando nel 2010 diviene Vice Capo di Gabinetto del Ministro della Difesa, fino al 2015. Promosso generale di squadra aerea, dal 2015 al 2018 \u00e8 Addetto militare presso l'Ambasciata d'Italia a Washington.\nIl 20 febbraio 2019 diviene Sottocapo di Stato Maggiore dell'Aeronautica Militare.\nIl 19 ottobre 2021 il Consiglio dei ministri lo ha nominato Capo di stato maggiore dell'Aeronautica Militare e si insedia nell'incarico il 28 ottobre successivo."}
{"id": "9157303", "revid": "354397", "url": "https://it.wikipedia.org/wiki?curid=9157303", "title": "Cicloottene", "text": "Il cicloottene \u00e8 un composto organico con formula . In condizioni normali \u00e8 un liquido incolore infiammabile. \nStruttura molecolare.\nIl cicloottene \u00e8 una molecola ciclica con 8 atomi di carbonio, collegati da sette legami singoli e un legame doppio. \u00c8 il pi\u00f9 piccolo cicloalchene che esiste in forma stabile nei due stereoisomeri \"cis\" e \"trans\"; il pi\u00f9 comune e pi\u00f9 stabile \u00e8 l'isomero \"cis\". Un'analisi teorica ha suggerito l'esistenza di 16 isomeri conformazionali e configurazionali, tutti chirali, formanti 8 coppie enantiomeriche. \nSintesi.\nIl \"cis\"-cicloottene si ottiene con buona resa per idrogenazione del cicloottatetraene o per eliminazione di Cope dall'ossido di \"N,N\"-dimeticicloottilammina. Il \"trans\"-cicloottene si forma come racemato assieme all'isomero \"cis\" in seguito a pirolisi dell'idrossido di \"N,N,N\"-trimetilcicloottilammonio.\nUna via molto elegante per ottenere \"trans\"-cicloottene \u00e8 la sintesi di Corey-Winter che converte 1,2-dioli in olefine con eliminazione di . A partire dal \"trans\"-cicloottandiolo lo schema di reazione \u00e8:\nIl \"trans\"-cicloottene pu\u00f2 anche essere ottenuto dal \"cis\"-cicloottene mediante isomerizzazione fotochimica. Sebbene l'equilibrio sia spostato dalla parte del \"cis\"-cicloottene, la reazione pu\u00f2 essere portata a completamento se si rimuove l'isomero \"trans\" complessandolo con argento.\nIndustrialmente il \"cis\"-cicloottene \u00e8 prodotto per idrogenazione selettiva dell'1,5-cicloottadiene, a sua volta ottenuto per dimerizzazione dell'1,3-butadiene:\nReattivit\u00e0.\nIl \"cis\"-cicloottene \u00e8 un composto stabile disponibile in commercio. Il \"trans\"-cicloottene \u00e8 stabile per almeno un anno se mantenuto in frigorifero, usando un inibitore di radicali liberi come il di-t-butil-resorcinolo.\nIl \"cis\"-cicloottene \u00e8 un substrato usato in molte reazioni di epossidazione selettiva. Derivati del \"trans\"-cicloottene sono stati usati nell'ambito della chimica bioortogonale nella legatura con tetrazina."}
{"id": "9157311", "revid": "4193", "url": "https://it.wikipedia.org/wiki?curid=9157311", "title": "Judo ai XVI Giochi paralimpici estivi - 48 kg femminile", "text": "Le gare di judo della categoria fino a 48\u00a0kg femminile ai XVI Giochi paralimpici estivi si sono svolte il 27 agosto 2021 presso il Nippon Budokan.\nLa vincitrice \u00e8 stata \u015e\u0259han\u0259 Hac\u0131yeva."}
{"id": "9157315", "revid": "110157", "url": "https://it.wikipedia.org/wiki?curid=9157315", "title": "Chiesa di Santa Maria dello Spasimo (Gerusalemme)", "text": "La chiesa di Santa Maria dello Spasimo () \u00e8 una chiesa armena cattolica costruita nel 1881 e situata nel quartiere musulmano della Citt\u00e0 Vecchia di Gerusalemme. Si trova fra la terza e la quarta stazione della Via Dolorosa. \u00c8 la chiesa principale dell'esarcato patriarcale di Gerusalemme e Amman della Chiesa armeno-cattolica. Nella struttura adiacente si trova anche l'ospizio armeno di Gerusalemme.\nStoria.\nLa chiesa commemora l'incontro di Ges\u00f9 con sua madre durante la Via Crucis. Nonostante i vangeli sinottici non ne parlino, secondo il vangelo di Giovanni Maria era presente nelle ore finali della vita di suo figlio; perci\u00f2 la devozione popolare ha voluto supporre anche un incontro tra Ges\u00f9 e Maria lungo il percorso verso il Calvario. Ne parla pi\u00f9 estesamente il vangelo apocrifo di Nicodemo. Nel luogo dove si pensa avvenne l'incontro tra Maria e suo figlio fu edificata una chiesa in et\u00e0 bizantina, forse Santa Sofia. L'attuale chiesa fu costruita dalla comunit\u00e0 armena sulle rovine del precedente edificio nel 1881.\nEtimologia.\nIn greco \"spasm\u00f2s\" significa \"agitazione forte, convulsione\" e quindi pu\u00f2 fare riferimento all'agitazione di Maria nel vedere Ges\u00f9 portare la croce. Secondo un'altra interpretazione il nome \u00e8 frutto di una deformazione del vocabolo greco \"aspasm\u00f2s\" che significa \"saluto, abbraccio\".\nL'interno.\nNella cripta, \u00e8 presente un ampio mosaico risalente a prima del VII secolo. Al centro dell'opera \u00e8 rappresentato un paio di sandali dove si narra che Maria stesse. Pi\u00f9 probabilmente rappresentano il luogo in cui dovevano essere lasciate le calzature prima di entrare nell'edificio."}
{"id": "9157316", "revid": "712828", "url": "https://it.wikipedia.org/wiki?curid=9157316", "title": "Brothers Water", "text": "Brothers Water \u00e8 un piccolo lago nella valle di Hartsop, nella regione orientale del Lake District in Inghilterra. Un tempo chiamato Broad Water, si trova all'estremit\u00e0 settentrionale del Kirkstone Pass, offrendo viste pittoresche sulla discesa verso Patterdale. Il nome fu cambiato nel XIX secolo dopo che due fratelli vi annegarono.\nDorothy Wordsworth, dopo aver lasciato William Wordsworth seduto sul Cow Bridge, pass\u00f2 accanto al lago il 16 aprile 1802 e comment\u00f2:\nIl lago non \u00e8 tra i pi\u00f9 frequentati del parco nazionale, essendo poco profondo e ricco di canneti. Le ninfee fioriscono a luglio, fornendo colore.\nA nord-est del BrotherswWater si trova il villaggio di Hartsop, che ha diversi edifici agricoli e cottage in pietra del XVII secolo. Alcuni degli edifici contengono ancora filatoi dove gli abitanti del villaggio realizzavano i propri vestiti, vendendo l'eventuale eccedenza nelle citt\u00e0 di mercato locali. La parola Hartsop significa \"valle dei cervi\", che avrebbero popolato i boschi delle zone pi\u00f9 basse delle colline circostanti. Una passeggiata nel bosco costeggia la sponda occidentale. Dalla sua estremit\u00e0 settentrionale la passeggiata conduce a Patterdale. Verso sud si dirige verso il Kirkstone Pass verso Ambleside.\nSul lato occidentale del Brothers Water c'\u00e8 Hartsop Hall. L'edificio del XVI secolo pass\u00f2 a Sir John Lowther nel XVII secolo ed \u00e8 ora di propriet\u00e0 del National Trust. Il villaggio di Hartsop si trova vicino all'angolo nord-est del lago. Il Brothers Water pu\u00f2 essere classificato in due modi: come uno dei laghi pi\u00f9 piccoli del Lake District o uno dei suoi tarn pi\u00f9 grandi.\nIl lago ospita una popolazione di trote e una rara specie di pesce, lo schelly."}
{"id": "9157319", "revid": "713168", "url": "https://it.wikipedia.org/wiki?curid=9157319", "title": "Giovanna d'Aragona (1455-1501)", "text": ""}
{"id": "9157320", "revid": "110157", "url": "https://it.wikipedia.org/wiki?curid=9157320", "title": "Blondello", "text": "Blondello ossia Riccardo cuor di leone \u00e8 un melodramma eroicomico in due atti composto da Felice Radicati. La prima rappresentazione ebbe luogo nell'autunno del 1816 al Teatro Carignano di Torino.\nTrama.\nAtto primo.\n\"L'azione \u00e8 nel castello di Losensthein, nell'Austria inferiore.\"\nScena prima.\nIn campagna, Guglielmo e altri contadini sono sdraiati in varie posizioni. Guglielmo sveglia gli amici affinch\u00e9 si vada a lavorare.\nScena seconda.\nFlorestano, dal castello, prega Amore di poter corteggiare Lauretta, la donna che il dio ha scolpito nel suo cuore. Guglielmo sprona i contadini a non lasciare che l'ozio prenda il sopravvento: il lavoro annienta la noia e fa meritare loro il pranzo.\nScena terza.\nNardone corteggia Lauretta, che per\u00f2 lo rifiuta. Il pastore, avvicinatosi, le rivolge delle avances inadeguate; lei gli d\u00e0 uno schiaffo e si burla di lui. Nardone afferma che, allora, non bisogna credere agli antichi proverbi: Lauretta ha un viso tanto bello da far innamorare qualsiasi uomo, ma possiede un cuore di pietra. I due continuano a schernirsi a vicenda, poi Lauretta si allontana.\nScena quarta.\nBlondello, travestito e fingendo di essere cieco, scende la collina accompagnato da Giannino. Giunti in pianura, i due si siedono e Giannino spiega al finto mendicante che si trovano in un villaggio dell'Austria inferiore: qui si trova un castello dove vengono rinchiusi i prigionieri di stato. Blondello chiede al ragazzo di trovargli un posto dove dormire per la notte e il giovane gli suggerisce di rivolgersi a Gugliemo, il migliore tra i pastori; dopodich\u00e9, rifiuta le monete di Blondello e va via.\nBlondello, curandosi di trovarsi in solitudine, apre gli occhi. L'uomo \u00e8 alla ricerca del suo re, Riccardo; ha percorso molta strada ma, credendo che egli si trovi nella fortezza nominata da Giannino, sembra finalmente essere vicino alla meta. Blondello non ha intenzione di fermare la sua ricerca, anche a costo perire per il suo sovrano: continuer\u00e0 nella sua finzione, sperando ardentemente di trovarlo. \nScena quinta.\nEntra in scena Lauretta, leggendo una lettera che il comandante Florestano le ha indirizzato. Blondello spia la ragazza e si propone di essere il mezzo attraverso cui dare a Florestano le informazioni che ha richiesto. Dopo essersi accordarti, Lauretta va via.\nScena sesta.\nBlondello incontra adesso Nardone, intento a chiedere la mano di Lauretta al padre Guglielmo, che prontamente rifiuta. Guglielmo caccia di casa il giovane pastore che, a questo punto, si offre di far da guida a Blondello. Quest'ultimo si rivolge poi a Guglielmo chiedendo asilo per la notte. Guglielmo \u00e8 costretto a rifiutare: a breve giunger\u00e0 una contessa dal numeroso seguito.\nScena settima.\nLa contessa Margherita fa il suo ingresso, seguita da Guglielmo e dal coro di contadini, grata per le lusinghe che le rivolgono. Blondello la riconosce e cerca di svelarle la sua identit\u00e0.\nScena ottava.\nBlondello e la contessa vengono interrotti dall'arrivo di Lauretta e Nardone. Il pastore \u00e8 scortese e trascina con foga la ragazza. Viene fermato dalla contessa, alla quale i due spiegano la loro vicenda. La contessa, allora, ordina alle guardie di condurre Nardone a scontare una pena per la sua malvagit\u00e0.\nScena nona.\nGugliemo e Camilla si trovano nella stanza destinata alla contessa. La ragazza spiega al pastore che Riccardo non ha fatto ritorno da una battaglia e da allora Margherita lo cerca dovunque. Si vocifera, tra l'altro, che un duca nemico l'abbia fatto prigioniero.\nGuglielmo vuole vendetta da Nardone, che scopre essere stato liberato dalla contessa stessa dopo le preghiere del cieco. Guglielmo ordina ai soldati di riportarlo in prigione a causa dell'affronto subito. Lauretta \u00e8 gioiosa di potersi dedicare all'amore di Florestano e diventare una donna di alto rango.\nScena decima.\nAllontanatosi Guglielmo, Blondello chiede a Camilla di scortarlo dalla contessa per chiedere nuovamente la libert\u00e0 per la sua guida.\nScena undicesima.\nLauretta e Florestano si dichiarano amore nella campagna vicino casa, ma sono costretti ad allontanarsi all'avvicinarsi di Gugliemo e della contessa. Blondello intona una canzone per convincere i presenti a liberare Nardone; cantando muove la piet\u00e0 della contessa che si sorprende al solo sentire nominare il suo Riccardo. Accorda la libert\u00e0 del pastore, poi fa allontanare tutti e chiede al cieco la sua vera identit\u00e0. Blondello si rivela alla contessa e le confida i suoi sospetti su dove possa trovarsi il sovrano perduto.\nGugliemo, Camilla e gli altri si chiedono come mai il volto di Margherita sia diventato cos\u00ec cangiante tutto d'un tratto.\nAtto secondo.\nScena prima.\nLa scena \u00e8 ambientata all'interno della fortezza, dove ai prigionieri \u00e8 concesso passeggiare. Di fianco al cortile si scorgono le porte delle prigioni e la pi\u00f9 visibile \u00e8 proprio quella di Riccardo. Il sovrano, sconfortato e ormai privo di speranza, nota sullo sfondo il castello, ripensa alla sua Margherita e al suo fido Blondello, credendo che lo abbiano abbandonato.\nScena seconda.\nFlorestano incontra Riccardo.\nScena terza.\nNardone accompagna Blondello sino alle mura ma non ha intenzione di rischiare la morte addentrandosi nel castello. Mentre si odono i lamenti di Riccardo, Blondello fa in modo di rimanere da solo e inizia a cantare. Riccardo riconosce la voce di Blondello che, per\u00f2, viene immediatamente arrestato. Non ricevendo risposta, Riccardo crede sia stato tutto frutto della sua fantasia.\nScena quarta.\nFlorestano pone fine alla passeggiata di Riccardo, riconducendolo alla propria cella. Nel frattempo i soldati scortano Blondello dal comandante e, secondo la volont\u00e0 del finto cieco, i due restano soli. Blondello gli rivela di essere il messaggero di Lauretta, la quale, approfittando di un banchetto organizzato da suo padre, vuole incontrarlo quella stessa notte. Florestano consegna una sostanziosa ricompensa a Blondello e i due escono di scena.\nScena quinta.\nLauretta, non avendo pi\u00f9 avuto notizie dal cielo, decide di rivolgersi a Nardone e, con l'inganno, lo convince a recapitare il suo messaggio al comandante. Andato via il pastore fa il suo ingresso in casa Blondello che, di ritorno dal castello, confida a Lauretta le parole che le rivolge il suo amato. Nardone, tornato, si ingelosisce pensando che il cieco stia corteggiando Lauretta.\nScena sesta.\nSulla scena Camilla, intenta a riflettere sul patto fatto col cieco, e Blondello. La ragazza decide che lo accompagner\u00e0 a disquisire con la contessa, nella speranza che la sua padrona possa essere finalmente felice.\nScena settima.\nBlondello incontra Margherita e le comunica che i suoi sospetti si sono rivelati realt\u00e0: Riccardo \u00e8 tenuto prigioniero all'interno del castello. Le armi sono state preparate e i pastori sono pronti ad agire al cenno di Blondello. Margherita vuole avvisare Guglielmo delle loro intenzioni, il quale, sicuramente, li asseconder\u00e0.\nScena ottava.\nBlondello svela la sua vera identit\u00e0 anche a Guglielmo e insieme organizzano l'attacco alla fortezza. L'assalto avverr\u00e0 durante la notte, quando il comandante sar\u00e0 in giardino. \nDall'altra parte della scena Lauretta chiama Blondello, ritornato alla finzione. I due parlano riguardo l'incontro tra la ragazza e il comandante Florestano. Nel frattempo, tutto \u00e8 pronto per salvare Riccardo.\nScena nona.\nNardone sta per rovinare tutto cercando Lauretta. Blondello, furbamente, riesce ad allontanarlo. Giunto Florestano, si intrattiene con Lauretta, ma subito viene bloccato da Guglielmo che gli intima di arrendersi.\nScena decima.\nRiccardo \u00e8 stato liberato e al castello scoppia un combattimento. Florestano viene scortato davanti al sovrano, al quale chiede perdono. Nardone riscatta per s\u00e9 Lauretta, concessagli dalla contessa malgrado il parere contrastante di Guglielmo. \nAlla fine, in coro, festeggiano la costanza di Blondello, fedele al punto da rimanere, per sempre, nelle grazie del re."}
{"id": "9157321", "revid": "74801", "url": "https://it.wikipedia.org/wiki?curid=9157321", "title": "Paulus Traudenius", "text": "Discendente da una famiglia di insegnanti di Gouda, il nonno di Traudeius, anch'egli Paulus Traudenius, nel 1573 fu il primo rettore della scuola latina locale dopo la riforma protestante e latinizz\u00f2 il suo cognome originario da Trudens a Traudenius. Nel 1630, il suo nipote omonimo si ritrova tra la lista dei mercanti registrati della compagnia olandese delle Indie orientali a Tayouan sull'attuale isola di Taiwan. Nel 1633 divenne capo commerciante presso Quinam, ma fu attivo anche sulla costa cinese, sulle isole Pescadores e Taiwan.\nSi spos\u00f2 due volte, nell'aprile del 1633 a Batavia con Elisabeth de Meester da Rotterdam e nel 1641 a fort Zeelandia con Adriana Quina, gi\u00e0 vedova del precedente governatore Johan van der Burg.\nNel 1643 fu richiamato da Formosa a Batavia, dove in seguito mor\u00ec."}
{"id": "9157324", "revid": "1543377", "url": "https://it.wikipedia.org/wiki?curid=9157324", "title": "Milton Banana", "text": "Biografia.\nIl batterista esord\u00ec professionalmente nel 1955, anno in cui si un\u00ec dapprima alla Waldir Calmon Orchestra e poi ai Milion\u00e1rios do Ritmo, con esibizioni nei locali di Rio. L\u2019anno successivo si aggreg\u00f2 al gruppo che aveva sostituito Johnny Alf all\u2019Hotel Plaza, suonando con Luiz E\u00e7a al pianoforte, Ed Lincoln al contrabbasso, Jo\u00e3o Donato alla fisarmonica e Claudette Soares come cantante. Poco dopo venne reclutato da Jo\u00e3o Gilberto: nel 1958 era in studio di registrazione nella sezione ritmica che accompagnava Gilberto nella celebre incisione di \"Chega de saudade\"; e, sempre di supporto al chitarrista, partecip\u00f2 successivamente alla registrazione di un\u2019altra pietra miliare della bossa nova, \"Desafinado\". Sotto la direzione di Aloysio de Oliveira, al locale Au Bon Gourmet nel 1962 Milton Banana fu il batterista testimone della storica esibizione congiunta di Vin\u00edcius de Moraes, Ant\u00f4nio Carlos Jobim e Jo\u00e3o Gilberto; e nello stesso anno fece parte del gruppo dei migliori musicisti di bossa nova che partecip\u00f2 alla spedizione a New York esibendosi al celebre concerto tenutosi alla Carnegie Hall. L\u2019anno successivo era il batterista a supporto di Gilberto e di Stan Getz nell\u2019incisione dell\u2019LP Getz/Gilberto, e a seguire part\u00ec per una tourn\u00e9e europea con Gilberto, il contrabbassista Ti\u00e3o Neto e Jo\u00e3o Donato.\nDurante la sua carriera, Milton Banana fu molto attivo in sala di incisione e in esibizioni dal vivo, a sostegno di musicisti famosi oppure alla testa del trio che aveva formato e con il quale incise parecchi lavori; l\u2019ultimo spettacolo \"live\" fu \"Chega de saudade\", da lui presentato nel 1998 a Copacabana. Il batterista \u00e8 morto nel 1999; alla cerimonia funebre spiccava una corona floreale che recava la scritta \u201cMilton, a cui il Brasile non ha mai reso omaggio n\u00e9 ha mai riconosciuto\u201d, ghirlanda offerta \u201ca nome di tutti i musicisti del Brasile\u201d da parte del compagno di tante collaborazioni musicali Jo\u00e3o Gilberto."}
{"id": "9157327", "revid": "599013", "url": "https://it.wikipedia.org/wiki?curid=9157327", "title": "Trey Sermon", "text": "Carriera.\nSan Francisco 49ers.\nSermon al college gioc\u00f2 a football a Oklahoma (2017-2019) e Ohio State (2020). Fu scelto nel corso del terzo giro (88\u00ba assoluto) nel Draft NFL 2021 dai San Francisco 49ers. Debutt\u00f2 come subentrando nella gara del primo turno contro i Philadelphia Eagles e correndo una volta per 8 yard. La sua stagione da rookie si concluse con 167 yard corse e un touchdown in 9 presenze, 2 delle quali come titolare."}
{"id": "9157331", "revid": "69794", "url": "https://it.wikipedia.org/wiki?curid=9157331", "title": "Giuseppe Lavia", "text": "Fu Senatore della Repubblica Italiana nella I Legislatura."}
{"id": "9157351", "revid": "599013", "url": "https://it.wikipedia.org/wiki?curid=9157351", "title": "Mikheil Jishkariani", "text": "Ha militato per lo pi\u00f9 nei campionati georgiano e russo, fatta eccezione per due trascorsi nel campionato ucraino e nelle serie minori del campionato tedesco. Nel 1999 fu il secondo migliore marcatore stagionale del campionato russo di seconda divisione. Conta una presenza nella nazionale georgiana, ottenuta nel 1994."}
{"id": "9157353", "revid": "729019", "url": "https://it.wikipedia.org/wiki?curid=9157353", "title": "Battaglia di Loch Ryan", "text": "La battaglia di Loch Ryan venne combattuta nel febbraio del 1307 tra le forze reali scozzesi guidate da Alexander e Thomas de Brus e l'esercito reale inglese guidato da Dungal MacDouall.\nL'invasione di re Roberto I di Scozia delle sue terre ancestrali di Annandale e Carrick ebbe inizio nel 1307. Le forze scozzesi vennero guidate da due dei suoi fratelli, Alexander de Brus e Thomas de Brus, da Malcolm McQuillan, signore di Kintyre, da un vicer\u00e9 irlandese e da sir Reginald de Crawford. Le forze scozzesi erano composte da circa 1000 uomini e da 18 galee. Queste giunsero nel Loch Ryan e sbarcarono presso Stranraer. Le forze d'invasione, ad ogni modo, vennero ben presto sopraffatte dai locali guidati da Dungal MacDouall che aveva ottenuto degli uomini da re Edoardo I d'Inghilterra, i quali lasciarono fuggire solo due galee. Tutti i capi della spedizione scozzese vennero fatti prigionieri. Dungal MacDouall, fece giustiziare sommariamente il vicer\u00e9 irlandese e Malcolm McQuillan, signore di Kintyre. Alexander e Thomas de Brus con Reginald de Crawford vennero inviati a Carlisle, in Inghilterra, dove pure vennero giustiziati. Le teste di McQuillan e dei due capi irlandesi vennero inviate a re Edoardo I a Londra."}
{"id": "9157355", "revid": "33751", "url": "https://it.wikipedia.org/wiki?curid=9157355", "title": "Mikheil Dzhishkariani", "text": ""}
{"id": "9157356", "revid": "33751", "url": "https://it.wikipedia.org/wiki?curid=9157356", "title": "Football Club Samtredia", "text": ""}
{"id": "9157359", "revid": "124241008", "url": "https://it.wikipedia.org/wiki?curid=9157359", "title": "Crnogorski fudbalski kup 2021-2022", "text": "La Crnogorski fudbalski kup 2021-2022 (in italiano \"Coppa montenegrina di calcio 2021-2022\"), conosciuta anche come Kup Crne Gore u fudbalu 2021-2022, \u00e8 la 16\u00aa edizione della coppa del Montenegro di calcio, iniziata il 27 ottobre 2021, terminer\u00e0 a maggio 2022. Il \u00e8 la squadra campione in carica.\nFormula.\nLa formula \u00e8 quella dell'eliminazione diretta, in caso di parit\u00e0 al 90\u00ba minuto si va direttamente ai tiri di rigore senza disputare i tempi supplementari (eccetto in finale). Gli accoppiamenti sono stati decisi tramite sorteggio.\nSquadre partecipanti.\nA questa edizione partecipano 16 squadre: 10 della Prva liga e 6 della Druga liga.\nPrva liga\nDruga liga\nOttavi di finale.\nIl sorteggio \u00e8 stato effettuato il 18 ottobre 2021.\nQuarti di finale.\nIl sorteggio \u00e8 stato effettuato il 15 novembre 2021."}
{"id": "9157360", "revid": "1687355", "url": "https://it.wikipedia.org/wiki?curid=9157360", "title": "Kremlin Cup 2021 - Doppio femminile", "text": "Sh\u016bko Aoyama e Ena Shibahara erano le detentrici del titolo, ma hanno deciso di non prendere parte a questa edizione del torneo.\nIn finale Je\u013cena Ostapenko e Kate\u0159ina Siniakov\u00e1 hanno sconfitto Nade\u017eda Ki\u010denok e Ioana Raluca Olaru con il punteggio di 6-2, 4-6, [10-8]."}
{"id": "9157361", "revid": "2166030", "url": "https://it.wikipedia.org/wiki?curid=9157361", "title": "Sangiaccato di Biha\u0107", "text": "Il sangiaccato di Biha\u0107 (in bosniaco \"Biha\u0107ki sand\u017eak /\" \u0411\u0438\u0445\u0430\u045b\u043a\u0438 \u0441\u0430\u043d\u045f\u0430, in turco \"Biha\u00e7 Sanca\u011f\u0131)\" era uno dei sangiaccati dell'Impero ottomano, fondato tra il 1592 e il 1620 come parte del Pascialato di Bosnia.\nStoria.\nSangiaccato di Biha\u0107 (1592-1711).\nIl sangiaccato fu fondato tra la caduta di Bihac il 12 giugno 1592 e il 1620, quando fu menzionato per la prima volta. A met\u00e0 del XVII secolo fu abolito e annesso al sangiaccato di Bosnia o a quello di Lika. Alla fine del XVII secolo il sangiaccato fu nuovamente rifondato e poi abolito nel 1711. Alla fine del XVII secolo comprendeva solo due kaza (distretti): Kamengrad e Bihac. Il kadiluk di Kamengrad fu menzionato per la prima volta nel 1574 come parte del sangiaccato di Bosnia, e poco dopo fu annesso al sangiaccato di Clissa dove rimase fino alla fondazione del sangiaccato di Biha\u0107. Sono citate le seguenti nahija (sotto-distretti): Kamengrad, Unac, Bilaj, Bjelak, Vodenica, Klju\u010d, Sana, Soko e Sanica. Il kadiluk di Biha\u0107 fu menzionato per la prima volta solo nel 1619. Sul territorio di questo kadiluk c'erano le citt\u00e0 di Biha\u0107, Iza\u010di\u0107, Benkovac, Sokolac, Ripa\u010d, Jasenica, Mutnik, Bu\u017eim, Cazin, Tr\u017eac e altre.\nKajmakamluk di Biha\u0107 (1850-1865).\nDurante il regno di Omar Pasci\u00e0 (1850-1852), fu fondato il kajmakamluk di Biha\u0107, un altro tipo di divisione amministrativa consistente in dieci mudirluk (uffici distrettuali): Biha\u0107, Novosel o Kulen Vakuf (con Petrovac e Unac), Ostro\u017eac o Cazin, Krupa (con Bu\u017eina ), Stari Majdan, Prijedor, Kozarac, Dubica, Kljuc, Novi.\nSangiaccato di Biha\u0107 (1865-1878).\nIn seguito alle riforme amministrative il sangiaccato di Biha\u0107 venne comprese nel 1865 nel vilayet di Bosnia. Il sangiaccato era diviso in in otto kaza: Biha\u0107, Petrovac, Ostro\u017eac (con sede a Cazin ), Kostajnica, Stari Majdan, Prijedor, Krupa e Klju\u010d. Dopo la guerra russo-turca, con il Congresso di Berlino tenutosi il 13 luglio 1878, il sangiaccato pass\u00f2 all'impero austro-ungarico insieme a tutta la Bosnia."}
{"id": "9157363", "revid": "61051", "url": "https://it.wikipedia.org/wiki?curid=9157363", "title": "Chiesa di San Vito (Albettone)", "text": "La chiesa di San Vito, citata anche come chiesetta, o oratorio, di San Vito o dei Santi Vito e Modesto, \u00e8 un edificio religioso sito a Lovertino, frazione del Comune di Albettone.\nLa chiesa, che conserva il suo originale aspetto romanico, nella sua forma attuale \u00e8 stata eretta nel XV secolo, tuttavia conserva parte della struttura originaria nella piccola abside, protocristiana secondo alcuni studiosi locali.\nStoria.\nPrima del IX secolo giunsero in zona, provenienti dall'abbazia di Nonantola, dei monaci appartenenti all'Ordine di San Benedetto, i quali eressero una cappella dedicata al protomartire san Vito, santo cristiano del III secolo il cui culto era popolare nell'ambito agricolo abbinato in seguito con quello dei santi Modesto e Crescenzia.\nL'originale sacello, probabilmente sorto attorno a una cella monastica, filiazione del complesso benedettino di San Silvestro, venne realizzato con conci in pietra calcarea e riutilizzando frammenti di mattoni di epoca romana, aspetto che rimane visibile nella parte pi\u00f9 antica dell'edificio attuale, la piccola abside orientata a levante. Gli storici locali, tuttavia, bench\u00e9 sia ovvia l'estraneit\u00e0 alla struttura ad aula unica del XIV secolo, avendo l'abside una dimensione sostanzialmente inferiore, non sono concordi nella datazione di tale elemento architettonico, reputato risalente per alcuni al periodo tra l'VIII e il IX secolo, per altri tra i secoli XII e XIII. Sempre della prima met\u00e0 del Quattrocento \u00e8 l'aspetto della facciata e del campanile a vela, datazione ricavata dalla presenza, scolpito sull'architrave del modesto portale d'accesso, di un bassorilievo rappresentante il monogramma di Cristo.\nAlla met\u00e0 del XVIII secolo, grazie ad un documento che attesta la visita del monsignor canonico Giuseppe Troncato, si conosce la dedicazione dell'oratorio e della famiglia che ne aveva cura, . In quell'occasione il prelato la descrisse brevemente come dotata al suo interno di un unico altare, in legno, e della presenza di immagini sacre, probabilmente ad affresco, e della necessit\u00e0 della loro ridipintura. Per ottemperare alle richieste del vescovo, qualche anno pi\u00f9 tardi venne incaricato il vicentino Costantino Pasqualotto di dipingere una tela raffigurante i santi Vito e Modesto.\nAlla fine del XX secolo il progressivo degrado dell'edificio, arrivato al crollo del tetto, venne interrotto dopo l'acquisizione del bene da parte delle istituzioni locali che, dopo l'avvio dei lavoro di restauro, venne inaugurata e riaperta al pubblico il 12 giugno 1994, benedetta dall'allora vescovo di Vicenza Pietro Giacomo Nonis in occasione della sua visita pastorale alla parrocchia di Lovertino.\nDescrizione.\nEsterno.\nL'edificio ripropone l'impostazione classica del tempo nella costruzione di edifici destinati al culto, pianta a navata unica e copertura a capanna, di gusto romanico, con orientamento est-ovest e facciata posta a ponente. Tutta la struttura \u00e8 in muratura, con conci in pietra calcarea ricavata da cave in zona.\nQuest'ultima \u00e8 del tipo a vela, semplice e senza mondanature, con la parte centrale che integra l'unico portale, di semplice fattura, sormontato da un'oculo e le due altre finestre con arco a tutto sesto.\nPrivo di torre campanaria, la facciata integra un campanile a vela."}
{"id": "9157364", "revid": "400694", "url": "https://it.wikipedia.org/wiki?curid=9157364", "title": "Songs from the Red Room", "text": "Songs from the Red Room \u00e8 il quarto album in studio del gruppo musicale britannico Shakespears Sister, pubblicato il 16 novembre 2009.\nDescrizione.\nL'album viene pubblicato nel 2009 dalla SF Records/Palare, etichetta di propriet\u00e0 di Siobhan Fahey, a nome Shakespears Sisters, ma \u00e8 di fatto un progetto solista della sola Fahey. L'album contiene infatti singoli come \"Pulsatron\" e \"Bad Blood\", usciti precedentemente, rispettivamente nel 2004 e nel 2005, a nome della stessa cantante irlandese e qui inclusi a nome del progetto. Dall'album \u00e8 stato inoltre tratto il singolo \"It's a Trip\" nel 2010.\nL'album \u00e8 il frutto della collaborazione di Siobhan Fahey con numerosi artisti dell'area \"indie\" britannica. Il brano \"Was It Worth It?\" \u00e8 stato scritto e cantato assieme a Terry Hall, voce del gruppo ska The Specials. I brani \"It's A Trip\" e \"Bitter Pill\", sono frutto della collaborazione con il chitarrista Marco Pirroni, gi\u00e0 negli Adam and the Ants e nella primissima formazione di Siouxsie and the Banshees, che ha scritto i brani assieme a Siobhan Fahey e vi ha suonato la chitarra. Il produttore Daniel Miller e il musicista Frank Tovey, meglio noto come Fad Gadget, hanno scritto il brano \"A Man In Uniform\". Linda Lamb, gi\u00e0 bassista degli Immaculate Fools e dei Silures, ha scritto il brano \"Hot Room\". La quattordicesima traccia, della prima edizione dell'album, \"Cold\", \u00e8 stata remixata dai Death in Vegas.\nL'album \u00e8 uscito nel 2009 in una prima edizione in formato CD. Una seconda edizione \"Deluxe\", uscita nel 2010 su etichetta SF Records/Palare, ripropone il CD dell'anno precedente con l'aggiunta di un secondo disco contenente 8 tracce, tra cui la cover di \"She's Lost Control\" dei Joy Division, eseguita dalla Fahey assieme agli Agent Provocateur (che remixano anche il brano \"White Rabbit\") e gi\u00e0 precedentemente pubblicata dalla Fahey come singolo per la Sanctuary Records nel 2004. Nel 2019 l'album, in una edizione contenente 16 tracce, viene ristampato in vinile, in formato doppio LP, su etichetta Do Yourself In Records/Cargo Records."}
{"id": "9157366", "revid": "465169", "url": "https://it.wikipedia.org/wiki?curid=9157366", "title": "Nodo margherita", "text": "Il Nodo margherita \u00e8 uno dei nodi pi\u00f9 famosi e serve per accorciare una cima o una corda quanto si voglia e per poter crearne due colli ai quali poter poi legare due cime.\nEsecuzione.\nSi realizzano ripiega la cima, dove la si vuole accorciare, in tre anse e le si creano attorno da una parte e dall'altra due colli."}
{"id": "9157368", "revid": "1372005", "url": "https://it.wikipedia.org/wiki?curid=9157368", "title": "Ermentrude di Roucy", "text": "Biografia.\nL'ascendenza di Ermentrude di Roucy (\"Hermentrude, Ermentrudis\") \u00e8 parzialmente conosciuta da un estratto alla fine della cronaca Flodoardo. Questo \u00e8 un frammento di una lettera inviata da Rinaldo di Borgogna, conte di Port, a Guglielmo VIII di Aquitania datata [966]:\nErmentrude era figlia di Rinaldo di Roucy e di Alberada di Lotaringia, figlia di Gilberto di Lotaringia.\nErmentrude spos\u00f2 in prime nozze Aubry II di M\u00e2con e divenne cos\u00ec contessa di M\u00e2con. Essi ebbero:\nErede per matrimonio della contea di M\u00e2con, prima del 981/82 spos\u00f2 in seconde nozze Ottone Guglielmo di Borgogna. Essi ebbero cinque figli:"}
{"id": "9157369", "revid": "484362", "url": "https://it.wikipedia.org/wiki?curid=9157369", "title": "Margaret Calderwood", "text": "Biografia.\nFiglia maggiore di Sir James Steuart Baronetto di Goodtrees e Coltness, e \"solicitor\" di Scozia, e di sua moglie, Ann Darlymple, figlia del giudice e politico scozzese Hew Dalrymple, Lord di North Berwick. &lt;br&gt;\nIl 30 marzo 1735 spos\u00f2 Sir Thomas Calderwood di Polton, uomo dotato di una solida cultura e molto tollerante per i parametri dell'epoca. Dal momento che uno dei suoi fratelli, James Steuart, era fuggito dall'Inghilterra nel continente europeo per sfuggire alla persecuzione dovuta al suo coinvolgimento nella Insurrezione giacobita del 1745, Margaret decise di intraprendere un vasto tour che avrebbe avuto come tappa anche i Paesi Bassi meridionali, dove James aveva trovato asilo.&lt;br&gt;\nIl suo percorso di viaggio ebbe inizio da Polton il 3 giugno 1756 e il gruppo di viaggio comprendeva suo marito Thomas, i figli William e James, e i domestici Peggy Rainy e John Raittry. Le tappe del suo itinerario furono in successione Londra, il percorso tra Harwich e Hellevoetsluis, dopo aver attraversato il mare raggiunse Rotterdam, Delft, L'Aia, Haarlem e Amsterdam.&lt;br&gt;\nRaggiunta Liegi da Anversa, la Calderwood raggiunse suo fratello e, dopo una breve deviazione a Spa, il gruppo raggiunse Bruxelles nell'inverno del 1756. Fu qui che la Calderwood, volendo inviare tramite le sue lettere e i suoi diari di viaggio ai suoi amici in Scozia, li organizz\u00f2 in veri e propri \"volumi\". Il contenuto di questi volumi presenta un grosso interesse dal punto di vista storico in quanto, a differenza di altre memorie di viaggio dell'epoca, si incentra soprattutto su osservazioni riguardanti diverse pratiche del XVIII secolo, quali l'agricoltura, il costume, la gestione delle tenute e dei terreni coltivabili, le vie di trasporto via terra e fluviali, l'estrazione delle miniere e le pratiche religiose ed educative dei paesi visitati.&lt;br&gt;\nMor\u00ec nel 1774 subito dopo la scomparsa di suo marito Thomas, lasciando la tenuta di famiglia al figlio, il tenente colonnello William Calderwood. "}
{"id": "9157374", "revid": "827882", "url": "https://it.wikipedia.org/wiki?curid=9157374", "title": "Bundle (disambigua)", "text": ""}
{"id": "9157376", "revid": "1373059", "url": "https://it.wikipedia.org/wiki?curid=9157376", "title": "Cole Palmer", "text": "Carriera.\nNato a Wythenshawe, Palmer era un tifoso che poi si \u00e8 unito al Manchester City a livello di under 8 e ha progredito attraverso i gruppi di et\u00e0 dell'Academy prima di capitanare gli under 18 durante la stagione 2019-20.\nIl 30 settembre 2020, Palmer ha fatto il suo debutto in prima squadra per il City nella vittoria per 3-0 in trasferta sul Burnley nel quarto turno della League Cup. Il 21 settembre 2021, Palmer ha segnato il suo primo gol da professionista in una vittoria per 6-1 in casa contro i Wycombe Wanderers nella League Cup. Il 19 ottobre, Palmer ha segnato il suo primo gol in UEFA Champions League nella vittoria per 5-1 in trasferta contro il Club Brugge.\nStatistiche.\nPresenze e reti nei club.\n\"Statistiche aggiornate al 28 febbraio 2022.\""}
{"id": "9157382", "revid": "163270", "url": "https://it.wikipedia.org/wiki?curid=9157382", "title": "Mim\u00ec Pecci-Blunt", "text": ""}
{"id": "9157384", "revid": "163270", "url": "https://it.wikipedia.org/wiki?curid=9157384", "title": "Anna Laetitia Pecci-Blunt", "text": ""}
{"id": "9157390", "revid": "73843", "url": "https://it.wikipedia.org/wiki?curid=9157390", "title": "Chiesa di San Rocco (Valbondione)", "text": "La chiesa di San Rocco \u00e8 un luogo di culto cattolico, si trova nella frazione di Fiumenero di Valbondione in alta val Seriana sussidiaria della chiesa parrocchiale di Sant'Antonio. \nLa chiesa conserva il dipinto con la raffigurazione del santo titolare di Domenico Carpinoni.\nStoria.\nLa chiesa \u00e8 stata edificata tra il 1627 e il 1628 e dedicata a san Rocco protettore della peste e di ogni pestilenza perch\u00e9 proteggesse il paese dalla peste conosciuta come quella del 1630, e sicuramente la conseguente situazione di grave carestia che da tempo soffriva il territorio. La chiesetta non ha subito nel tempo ulteriori rivisitazioni architettoniche conservando la formazione originaria.\nDescrizione.\nEsterno.\nLa chiesa di piccole dimensioni \u00e8 posta all'ingresso della frazione con il lato che si volge verso il percorso viabile a capanna dove \u00e8 posta una grande epigrafe in pietra che presenta incisa la dedicazione a san Rocco e la data di edificazione. Segue un'apertura centinata che collega al lato volto a nord dell'edificio che ospita la piccola apertura anticipata da un piccolo porticato con il tetto a una falda unica sorretto da due colonne in pietra locale.\nInterno.\nL'interno di piccole dimensioni ospita un piccolo altare ligneo e la pala d'altare lavoro di Domenico Carpinoni proveniente dalla chiesa parrocchiale di Sant'Antonio, raffigurante il santo Rocco titolare con san Sebastiano entrambi protettori degli appestati."}
{"id": "9157402", "revid": "6923", "url": "https://it.wikipedia.org/wiki?curid=9157402", "title": "Deontay Wilder vs. Tyson Fury III", "text": "Deontay Wilder vs. Tyson Fury III \u00e8 stato un incontro di pugilato disputatosi il 9 ottobre 2021 presso la T-Mobile Arena di Paradise, Nevada, negli Stati Uniti d'America.\nTerzo confronto tra i due pugili, il combattimento termin\u00f2 con la vittoria di Fury che mand\u00f2 al tappeto per KO l'avversario all'undicesimo round.\nIl match \u00e8 noto anche come Fury vs. Wilder: Once and For All (\"Una volta per tutte\"), per ragioni di tipo promozionale.\nContesto.\nIl primo match tra Fury e Wilder del dicembre 2018, era terminato con un controverso pareggio. Nel rematch del febbraio 2020, Fury aveva sconfitto Wilder per KO tecnico al settimo round conquistando i titoli WBC e \"The Ring\" dei pesi massimi. Wilder sfrutt\u00f2 la clausola di rivincita contrattuale a marzo, e l'incontro venne inizialmente fissato per il 18 luglio. Tuttavia, a causa della convalescenza di Wilder da un intervento chirurgico e delle restrizioni imposte dalla pandemia di COVID-19, il match fu posticipato ad ottobre. La data venne nuovamente spostata a dicembre, sempre in seguito alla pandemia che avrebbe limitato l'afflusso di pubblico. Quando il network ESPN comunic\u00f2 di non essere disposto a trasmettere in televisione l'incontro poich\u00e9 l'evento sarebbe stato in conflitto con il loro programma NFL, fu suggerito che la data fosse posticipata per la terza volta. Dopo aver appreso la notizia, Fury dichiar\u00f2 che si sarebbe ritirato dal combattimento, affermando: \u00abMi hanno chiesto se avrei accettato di spostarlo a dicembre. Ho accettato il 19 dicembre. Poi hanno provato a cambiare di nuovo la data nel prossimo anno. Mi sono allenato. Sono pronto\u00bb. Wilder rispose ai commenti pubblicando un video sui social media, accusando Fury di avere imbrogliato nel loro combattimento del febbraio 2020.\nCon la squadra di Fury a insistere che la clausola di rivincita era ormai scaduta e la squadra di Wilder che insisteva per il contrario, i due team avviarono un processo di mediazione nel tentativo di risolvere il problema, con un risultato legalmente vincolante deciso da un giudice arbitrale. Nel frattempo, Fury entr\u00f2 in trattativa per un match di unificazione dei titoli con Anthony Joshua, campione WBA (Super), IBF e WBO. Dopo mesi di trattative tra i promotori di Fury e Joshua, si pensava che fosse imminente un annuncio ufficiale. Invece, il 17 maggio 2021, fu annunciato che l'arbitrato del giudice si era pronunciato in favore di Wilder, obbligando Fury a scontrarsi con Wilder non pi\u00f9 tardi del 15 settembre.\nNei mesi seguenti, il co-promotore di Fury, Bob Arum, rivel\u00f2 come data presunta il 24 luglio, presso la T-Mobile Arena di Las Vegas. Il match venne rimandato a causa della positivit\u00e0 di Fury al COVID-19 nel luglio 2021. La nuova data fissata per il match fu il 9 ottobre 2021. Entrambi i pugili si presentarono al match con il maggior peso raggiunto in carriera, con il campione Fury con un peso di 126 kg, e lo sfidante Wilder con un peso di 108 kg.\nL'incontro.\nWilder cominci\u00f2 il combattimento aggredendo l'avversario, colpendo Fury al corpo e portando a segno diversi colpi al petto e allo stomaco nel primo round, che tutti e tre i giudici assegnarono a Wilder. Nel secondo round, Fury inizi\u00f2 a spingere Wilder all'indietro costringendolo all'angolo. Verso la fine del terzo round, Fury colp\u00ec Wilder con un gancio destro alla tempia seguito da un montante destro, che mand\u00f2 Wilder al tappeto. Egli riusc\u00ec a rimettersi in piedi. Nel quarto round, Wilder port\u00f2 a segno un jab sinistro seguito da un destro dritto alla tempia sinistra di Fury, stordendo il campione e abbattendolo. Fury riusc\u00ec ad alzarsi in piedi, ma fu atterrato ancora una volta dopo che Wilder lo colp\u00ec con un gancio destro corto dietro l'orecchio. Fury si rialz\u00f2 nuovamente, poco tempo prima del suono del gong. All'inizio del quinto round, Wilder non fu in grado di assestare alcun colpo significativo. Fury inizi\u00f2 quindi a riaffermarsi e prese il controllo del combattimento nei round sei, sette, otto e nove, superando Wilder e facendolo vacillare con una serie di colpi pesanti mentre lo sfidante iniziava a sembrare affaticato. Nel decimo round, Fury mand\u00f2 al tappeto Wilder per la seconda volta con un potente destro. Wilder si alz\u00f2 in piedi e vide la fine del round. Nell'undicesimo round, a circa un minuto dall'inizio, Fury colp\u00ec con un gancio destro la tempia di Wilder, facendolo crollare a terra. L'arbitro Russell Mora decise di interrompere immediatamente l'incontro, decretando la vittoria del campione in carica.\nConseguenze.\nAl termine del combattimento, Fury cerc\u00f2 di stringere la mano a Wilder, ma egli rifiut\u00f2. Nell'intervista post-match, Fury dichiar\u00f2: \u00abSono uno sportivo. Sono andato da lui per mostrare un po' di amore e rispetto e lui non ha fatto lo stesso. Pregher\u00f2 per lui in modo che Dio addolcisca il suo cuore\u00bb. Fury ha poi aggiunto che \"\u00e8 stata una grande lotta stasera, degna delle migliori trilogie storiche\". Lodi all'incontro sono state immediate profuse, con fan ed esperti che lo descrivono come uno dei pi\u00f9 grandi incontri dei pesi massimi della storia. Il promotore Bob Arum ha dichiarato di \"non aver mai visto un combattimento dei pesi massimi cos\u00ec magnifico\" durante i suoi 57 anni di carriera nel pugilato."}
{"id": "9157403", "revid": "436907", "url": "https://it.wikipedia.org/wiki?curid=9157403", "title": "Istituto Nazionale di Architettura", "text": "LIstituto Nazionale di Architettura, in sigla INARCH, \u00e8 un ente privato di studi sull'architettura con sede a Roma in viale Gorizia, 52.\nStoria.\nL'istituto \u00e8 stato fondato nel 1959 da Bruno Zevi, architetto, critico e storico dell\u2019arte, con l\u2019impegno di promuovere e coordinare gli studi sull\u2019architettura, valorizzarne i principi e favorirne l\u2019applicazione. Nel corso degli anni ha dato vita a innumerevoli eventi di elevato livello scientifico, accreditandosi come autorevole istituzione di riferimento per l\u2019intera area disciplinare.\nNel 1972 l'INARCH ha ottenuto riconoscimento istituzionale con il DPR n\u00b0 236 del 28 marzo 1972. L'istituto \u00e8 una delle pi\u00f9 autorevoli realt\u00e0 italiane impegnate nella diffusione della cultura architettonica. Organizza e promuove mostre, premi, dibattiti e incontri culturali. Con il patrocinio del ministero dei lavori pubblici, l'istituto collabora con le pubbliche amministrazioni e ha promosso convegni che hanno inciso profondamente sugli orientamenti generali della politica edilizia italiana.\nPresidenti.\nNel corso degli anni si sono alternati alla presidenza dell'INARCH:"}
{"id": "9157414", "revid": "92723", "url": "https://it.wikipedia.org/wiki?curid=9157414", "title": "Cattedrale di Nostra Signora dell'Annunciazione", "text": "La cattedrale di Nostra Signora dell'Annunciazione \u00e8 una cattedrale greco-cattolica melchita situata nel quartiere cristiano della Citt\u00e0 Vecchia di Gerusalemme. \u00c8 dedicata alla Madonna dell'Annunciazione. Serve come sede del Territorio di Gerusalemme dipendente dal Patriarcato dei melchiti.\nStoria.\nMassimo III Mazloum, eletto patriarca della chiesa melchita nel 1833, ristabil\u00ec fin da subito buoni rapporti con la chiesa di Roma, condannando il concilio di Qarqaf\u00e8. Nel 1838 papa Gregorio XVI gli confer\u00ec il titolo di \"Patriarca di Antiochia e di tutto l'Oriente, di Alessandria e Gerusalemme della Chiesa cattolica greca melchita\". A questo punto il patriarca trasfer\u00ec la sede della chiesa a Damasco e, nel 1848 fece costruire la Chiesa di Nostra Signora dell'Annunciazione a Gerusalemme dove un anno dopo si tenne un sinodo.\nPapa Leone XIII confer\u00ec la responsabilit\u00e0 dei melchiti di Gerusalemme al patriarca nel 1772 con l'enciclica Orientalium dignitas.\nLa chiesa fu restaurata nel 1959 ed affrescata internamente nel 1974-1975.\nL'interno.\nL'interno della cattedrale fu quasi completamente affrescato nel biennio 1974-1975 da due pittori rumeni. Gli affreschi sono in totale 518 e raccontano la vita di Cristo, dall'Annunciazione alla Risurrezione. Come in tutte le chiese di rito greco, in fondo alla sala principale un'iconostasi separa la navata dall'altare. Il complesso della cattedrale comprende un ospizio per pellegrini."}
{"id": "9157416", "revid": "339392", "url": "https://it.wikipedia.org/wiki?curid=9157416", "title": "Heorhiy Maiboroda", "text": ""}
{"id": "9157417", "revid": "827882", "url": "https://it.wikipedia.org/wiki?curid=9157417", "title": "Filetto alla Wellington", "text": ""}
{"id": "9157419", "revid": "203463", "url": "https://it.wikipedia.org/wiki?curid=9157419", "title": "INARCH", "text": ""}
{"id": "9157426", "revid": "8660", "url": "https://it.wikipedia.org/wiki?curid=9157426", "title": "Esbjerg Hurricanes", "text": "Gli Esbjerg Hurricanes sono una squadra di football americano di Esbjerg, in Danimarca."}
{"id": "9157427", "revid": "203463", "url": "https://it.wikipedia.org/wiki?curid=9157427", "title": "Fondazione Giordano", "text": ""}
{"id": "9157431", "revid": "8660", "url": "https://it.wikipedia.org/wiki?curid=9157431", "title": "Holb\u00e6k Red Devils", "text": "Gli Holb\u00e6k Red Devils sono una squadra di football americano di Holb\u00e6k, in Danimarca .\nHanno partecipato alla 1. division 2019 in collaborazione con gli Herlev Rebels."}
{"id": "9157433", "revid": "8660", "url": "https://it.wikipedia.org/wiki?curid=9157433", "title": "Nationalligaen 2014", "text": "La Nationalligaen 2014 \u00e8 stata la 27\u00aa edizione del campionato di football americano di primo livello, organizzato dalla DAFF.\nStagione regolare.\nClassifica.\nLa classifica della regular season \u00e8 la seguente:"}
{"id": "9157442", "revid": "712828", "url": "https://it.wikipedia.org/wiki?curid=9157442", "title": "Devoke Water", "text": "Devoke Water \u00e8 un piccolo lago nella regione centro-occidentale del Lake District inglese, nella contea di Cumbria. \u00c8 il pi\u00f9 grande tarn nel Lake District.\nSi trova su Birker Fell, 1\u00a0km a ovest della strada tra Ulpha ed Eskdale, ad un'altitudine di 770 223 metri. Ha una profondit\u00e0 media di 14 metri.\nSi raggiunge tramite una mulattiera. C'\u00e8 una rimessa-rifugio per barche, in pietra a due piani, e una stalla in rovina.\nDevoke Water ha uno sbocco a nord-ovest, attraverso Linbeck Gill, che si unisce al fiume Esk nella frazione di Linbeck.\nI diritti di pesca a Devoke Water sono di propriet\u00e0 di Millom Anglers ed il lago \u00e8 rifornito di trote brune. Ci sono anche perca.\nIl circuito del Devoke Water.\nUno dei capitoli di \"The Outlying Fells of Lakeland\" di Alfred Wainwright descrive una passeggiata circolare in senso antiorario intorno al Devoke Water, che inizia e finisce sulla strada a est. Descrive le cime Rough Crag di 320 metri sul livello del mare, Water Crag di 304, White Pike di 420, Yoadcastle di 490, Woodend Height di 487 e Seat How di 310, e afferma che \"\u00e8 prevalentemente per la prospettiva montana che questa passeggiata guadagna una forte raccomandazione\", osservando che la vista dalle cime include il \"Pillar\" e le vicine colline a nord, il gruppo Scafell a nord nord est e il gruppo Bowfell a nord-est, cos\u00ec come l' Isola di Man e la centrale elettrica di Sellafield. Avverte che \"Linbeck Gill \u00e8 invalicabile mantenendo le scarpe asciutte dopo la pioggia\".\nTutte e sei le vette sono classificate come \"Birketts\". Yoadcastle \u00e8 classificato come un \"Fellranger\", descritto da Richards nel \"volume Coniston\" della sua serie di libri. \u00c8 tra le 21 di queste vette (originariamente 18 prima dell'estensione del Lake District) che non sono incluse nell'elenco principale di Wainwright di 214."}
{"id": "9157444", "revid": "1437331", "url": "https://it.wikipedia.org/wiki?curid=9157444", "title": "Classe 420", "text": ""}
{"id": "9157462", "revid": "124907525", "url": "https://it.wikipedia.org/wiki?curid=9157462", "title": "Fondazione per la storia dell'Asia nordorientale", "text": "La Fondazione per la storia dell'Asia nordorientale (Hang\u016dl: \ub3d9\ubd81\uc544\uc5ed\uc0ac\uc7ac\ub2e8; Hanja: \u6771\u5317\u4e9e\u6b77\u53f2\u8ca1\u5718), o NAHF, \u00e8 un'organizzazione pubblica fondata nel 2006 dal governo sudcoreano al fine di far fronte alle controversie storiche e territoriali tra Corea, Cina e Giappone. La sede si trova nel distretto di Seodaemun, a Seoul. \nStoria.\nGi\u00e0 nel 2005 viene proposto un disegno di legge atto alla fondazione di un istituto dedicato allo studio e alla ricerca nell'ambito della storia dell'Asia nordorientale. Nel maggio del 2006 la legge viene approvata, e pi\u00f9 tardi viene formata una commissione delegata alla creazione della fondazione e vengono completate le procedure legali per la sua giurisdizione, finch\u00e9 la NAHF non viene ufficialmente fondata il 22 settembre 2006. \nIl 14 agosto 2007 la NAHF lancia il progetto della Cyber Dokdo History Hall, un sito dedicato all'analisi a lungo termine delle questioni relative alle rocce di Liancourt (in coreano Dokto) e all'attivit\u00e0 di correzione degli errori di marcatura delle isole nel Mare orientale. Nel 2008 viene istituita la biblioteca della NAHF, nonch\u00e9 l'Istituto delle isole Dokdo. Il 30 settembre 2011 la fondazione pubblica per la prima volta la propria rivista accademica, chiamata \"Territorio e mari\". Nel 2012 viene inaugurato il Museo di Dokdo a Seoul, mentre nel 2013 parte il progetto per un'Accademia di storia dell'Asia nordorientale per stranieri. Nel corso degli anni, la NAHF \u00e8 sottoposta a diverse riorganizzazioni e conduce numerose conferenze riguardanti la storia antica e moderna. Nel 2019 il Museo di Dokdo di Seoul ha aperto uno spazio espositivo nella Stazione di Gwanghwamun. \nIl 28 dicembre 2020 Lee Young-ho, professore di storia emerito dell'Universit\u00e0 di Inha, viene nominato sesto presidente della fondazione.\nMissione.\nLa Fondazione per la storia dell'Asia nordorientale \u00e8 un'organizzazione finanziata dal governo che si propone di ricercare e divulgare la storia coreana in risposta alle distorsioni operate da Cina e Giappone, collaborando con questi per trovare un terreno comune e superare le differenze e i conflitti storici. A questo scopo, la NAHF conduce ricerche e analisi complete su questioni storiche relative all'Asia nordorientale e alle rocce di Liancourt, favorendo una corretta consapevolezza storica attraverso pubbliche relazioni, attivit\u00e0 educative, scambi e progetti di supporto. La NAHF mira, dunque, a gettare le basi per una cooperazione produttiva tra ricercatori, docenti e ONG in Corea e all'estero, e a promuovere una comunit\u00e0 dell'Asia orientale fondata su rapporti di amicizia e di fiducia.\nLe attivit\u00e0 di ricerca della NAHF si concentrano, tra le altre cose, sulla storia antica dell'Asia nordorientale, in particolare sui regni di Goguryeo e Balhae, e sulle rocce di Liancourt, nonch\u00e9 sul fornire una risposta alla visione che gli Stati confinanti hanno della Corea. Altre questioni storiche affrontate dall'organizzazione sono la controversia sul santuario Yasukuni, il problema della denominazione del Mare orientale, la disputa riguardante le \"donne di conforto\" coreane, e la correzione dei manuali di storia giapponesi e cinesi nell'ambito della narrazione della storia coreana. La fondazione punta anche a formare un'ideologia completa e sistematica dell'Asia orientale promuovendo una prospettiva storica condivisa tra Corea, Cina e Giappone: a questo scopo sono fondamentali degli scambi accademici tra i tre Paesi e lo sviluppo di una cooperazione di base. "}
{"id": "9157468", "revid": "2036605", "url": "https://it.wikipedia.org/wiki?curid=9157468", "title": "Celio Probato", "text": "La brevit\u00e0 della magistratura di Probato e la quasi coincidenza tra la durata della sua carica (26 giorni) e quella della ribellione dell'usurpatore Nepoziano (28 giorni) ha fatto ritenere che la sua sia stata una nomina voluta proprio da Nepoziano. Il predecessore di Probato, Aurelio Celsino, sarebbe morto difendendo la citt\u00e0 di Roma dalle truppe dell'usurpatore, che avrebbe assunto il potere il 10 maggio, nominando Probato due giorni dopo; Nepoziano sarebbe poi stato sconfitto e ucciso da Marcellino \u2013 generale di Magnenzio \u2013 il 7 giugno, e Probato sarebbe stato immediatamente deposto e sostituito nella carica da Clodio Celsino Adelfio."}
{"id": "9157477", "revid": "827882", "url": "https://it.wikipedia.org/wiki?curid=9157477", "title": "Saccottino", "text": ""}
{"id": "9157480", "revid": "1924342", "url": "https://it.wikipedia.org/wiki?curid=9157480", "title": "MTV Europe Music Awards 2021", "text": "La 28\u00aa edizione degli MTV Europe Music Awards si \u00e8 tenuta il 14 novembre 2021 presso la L\u00e1szl\u00f3 Papp Budapest Sports Arena, in Ungheria. A condurre la serata \u00e8 stata la rapper statunitense Saweetie.\nLa lista delle candidature \u00e8 stata rivelata il 20 ottobre 2021: Justin Bieber si \u00e8 conteso il maggior numero di nomination della serata, con otto candidature. A ricevere il maggior numero di premi nella serata sono stati i BTS, che ne hanno ottenuti quattro."}
{"id": "9157482", "revid": "439868", "url": "https://it.wikipedia.org/wiki?curid=9157482", "title": "Chiesa di Sant'Antonio Abate (Pieve di Bono-Prezzo)", "text": "La chiesa di Sant'Antonio Abate \u00e8 la parrocchiale patronale di Agrone, frazione di Pieve di Bono-Prezzo in Trentino. Fa parte della zona pastorale delle Giudicarie dell'arcidiocesi di Trento e risale al XVI secolo.\nStoria.\nLa chiesa fu edificata ad Agrone nel 1530 e probabilmente sul sito in precedenza sorgeva una piccola cappella. Due anni dopo venne edificata la torre campanaria che, al pianterreno, svolgeva anche la funzione di sagrestia. Fu elevata a dignit\u00e0 curaziale dipendente dalla pieve di Santa Giustina nel 1652.\nAll'inizio del XVIII secolo ebbe la concessione della custodia eucaristica ed entro la prima met\u00e0 del secolo fu notevolmente ampliata con la nuova sagrestia, la sala pi\u00f9 estesa e il nuovo coro. Gli ampliamenti proseguirono anche nella seconda met\u00e0 del secolo quando vennero aggiunte le cappelle laterali e la sagrestia fu alzata di un piano. Ebbe in quel periodo la concessione del fonte battesimale e subito dopo venne danneggiata da un incendio quindi fu necessario il suo restauro.\nFu poi ancora danneggiata durante il primo conflitto mondiale perch\u00e9 utilizzata a fini militari come magazzino. Nuovamente consacrata e riaperta al culto venne elevata a dignit\u00e0 di chiesa parrocchiale nel 1944. Tra la fine degli anni settanta e il 2011 fu oggetto di lavori riguardanti l'adeguamento liturgico posizionando l'altare postconciliare davanti all'altare maggiore che conserva il tabernacolo per la custodia eucaristica mentre le balaustre erano gi\u00e0 state rimosse. La chiesa, dopo alcuni lavori di restauro, \u00e8 stata restituita alla comunit\u00e0 in occasione della festa del patrono sant'Antonio abate dall'arcivescovo di Trento Luigi Bressan nel gennaio 2015.\nDescrizione.\nEsterni.\nIl luogo di culto mostra orientamento verso nord-est e sorge in posizione leggemente abbassata rispetto alla vicina strada statale nella parte nord dell'abitato. La facciata a capanna \u00e8 neoclassica con quattro lesene poste a reggere il grande frontone triangolare superiore.\nIl portale di accesso architravato \u00e8 incorniciato in granito e sopra, in asse, si apre la grande finestra che porta luce alla sala col contorno superiore mistilineo. All'esterno si trova la targa in memoria del padre missionario Remo Armani. La torre campanaria si alza sulla sinistra, in posizione arretrata accanto alla strada. La cella non \u00e8 intonacata come il resto della struttura, \u00e8 in pietra a vista e si apre con quattro finestre a monofora con arco a tutto sesto. \nInterni.\nLa navata interna \u00e8 unica \u00e8 suddivisa in tre campate. La sala \u00e8 ampliata da due cappelle laterali simmetriche con altare. Il presbiterio \u00e8 leggermente elevato e senza balaustra."}
{"id": "9157486", "revid": "1124164", "url": "https://it.wikipedia.org/wiki?curid=9157486", "title": "San Vincenzo in gloria protegge la citt\u00e0 di Bergamo", "text": "San Vincenzo in gloria che protegge la citt\u00e0 di Bergamo \u00e8 un dipinto olio su tela di Carlo Ceresa conservato nel cappellone dedicato a san Vincenzo e san papa Giovanni XXIII della basilica di Sant'Alessandro.\nStoria.\nLa chiesa originariamente era intitolata a san Vicenzo Levita, per essere poi intitolata a sant'Alessandro di Bergamo dopo l'unione del capitolo della chiesa alessandrina distrutta per la costruzione delle mura venete e quella pi\u00f9 antica dedicata al santo spagnolo. L'unificazione dei due capitoli port\u00f2 all'accelerare dei lavori di ampliamento cui era oggetto l'edificio con la costruzione della grande cappella dedicata al santo. La tela fu per\u00f2 realizzata prima dell'ultimazione dei lavori e inserita in un altare laterale come indicato nel progetto del Filarete: solonel 1698 si decise la costruzione di una grande cappella dedicata al santo dove collorare anche il dipinto a lui dedicato.\nDescrizione.\nLa tela raffigura san Vincenzo con la rossa dalmatica genuflesso sulle bianche nubi che veglia sulla citt\u00e0 di Bergamo raffigurata sulla parte inferiore. La citt\u00e0 di Bergamo \u00e8 stata raffigurata anche in altre tele e questo ha permesso la ricostruzione storica urbanistica di Bergamo.\nLa descrizione del quadro da parte del Locatelli \u00e8 molto precisa e positiva, e fa riferimento al Salmeggia importante artista antiriformista bergamasco vissuto a cavallo del XVI e XVII secolo. Ciro Caversazzi, pubblicando lo studio sulle ricerche storiche del palazzo del comune presenta collegamenti di questo dipinto e quello del Salmeggia conservato nella chiesa di Santa Grata in Columnellis eseguito nel 1623 in riferimento alla descrizione della citt\u00e0. Il Ceresa aveva infatti raffigurato la torre del palazzo del comune con l'orologio e protetto da una copertura di rame dove vi era una palla e un vaso, inserita nel 1629 e non presente nel 1623: \u00abessendosi la torre fenduta nel sommo, fu questo da ogni parte rinforzato con chiavarde e il culmine ricoperto di cupola di piobo colla statua di S. Alessandro patrono; quale appunto si ravvisa in una tela di Carlo Ceresa nella Cappella di S. Vincenzo in Duomo\u00bb. Anche questa conformazione abbe breve dutata infatti fu distrutta da un incendio nel 1681: \u00abnel 1685 la cima della torre assunse quell'aspetto che mostra ancora in due stampe del 1798 e del 1843, cio\u00e8 col culmine pianeggiante e un casino in mezzo e un'alta ringhiera sormontate in giro il cornicione cinquecentesco. Nella seconda met\u00e0 del secolo scorso, levati cornicioni e ringhiera, furono tagliati nell'antica muraglia abbassando cos\u00ec il culmine, i quattro merloni angolari che oggi coronano la sommit\u00e0 della torre\u00bb\nCeresa risulta non essere molto puntuale nella sua descrizione, confrontandola con una veduta inserita nel dipinto di Gian Paolo Cavagna \"Gloria dei santi Pietro, Paolo e Cristoforo\" del 1607 per la basilica di Sant'Alessandro in Colonna, che fu molto preciso nella sua descrizione. Nel dipinto del Ceresa \u00e8 ben visibile colle San Vigilio, mentre resta un poco impreciso l'Ospitium Magnum della Cittadella viscontea, poi inclusa nella struttura del seminario vescovile. La facciata della basilica mariana di Santa Maria Maggiore \u00e8 raffigurata molto in evidenza. Vi \u00e8 raffigurata anche la torre del Gombito, mentre la torre disegnata dell'antica chiesa di San Vincenzo, fu probabilmente abbattuta nel 1688 per la costruzione del coro del duomo.\nIl datazione sarebbe riferibile agli anni quaranta del Seicento facendo riferimento al dipinto conservato nel santuario di Sombreno del 1645."}
{"id": "9157487", "revid": "76963", "url": "https://it.wikipedia.org/wiki?curid=9157487", "title": "Adolfo Guzzini", "text": "Biografia.\nFiglio di Mariano Guzzini, nel 1964 inizia a dirigere l\u2019azienda di illuminazione d\u2019arredo Fratelli Guzzini, fondata quattro anni prima a Recanati. Nel giro di alcuni anni la trasforma radicalmente, creando il settore dell\u2019illuminotecnica in Italia. \u00c8 stato tra i primi a sensibilizzare l\u2019opinione pubblica sul fenomeno dell\u2019inquinamento luminoso. Grazie a nuove tecniche di illuminazione, ha reso possibili operazioni di restauro percettivo su capolavori come \"L\u2019Ultima Cena\" di Leonardo da Vinci.\nHa ottenuto riconoscimenti per il design e l\u2019innovazione come il Compasso d\u2019Oro e numerosi altri premi internazionali. \u00c8 stato cofondatore e presidente di AIFAI (poi Assoluce) e del Gruppo arredo urbano di FederlegnoArredo.\nConsigliere in Cosmit, ha ricoperto incarichi in Confindustria, nell\u2019Istituto Nazionale di Architettura e nell\u2019Istituto Adriano Olivetti. Cavaliere del Lavoro e laurea \"Honoris causa\" in Economia internazionale, \u00e8 stato presidente del Consiglio Nazionale del Design dal 2009 al 2011. \u00c8 stato anche presidente dell'INARCH e presidente onorario di ISTAO. \nNel 2016 \u00e8 stato insignito del Premio Capo D'Orlando, sezione \u201cscienza e industria\u201d, e nel 2017 gli \u00e8 stato assegnato il Premio Leonardo."}
{"id": "9157491", "revid": "712828", "url": "https://it.wikipedia.org/wiki?curid=9157491", "title": "Elter Water", "text": "Elter Water \u00e8 un piccolo lago che si trova a 800 metri a sud-est del villaggio di Elterwater. Entrambi sono situati nella valle di Great Langdale nel Lake District inglese. Il nome \"Elterwater\" significa \"Lago dei Cigni\" o \"Lago di Alder\". Thomas Frederick Worrall dipinse un acquerello del lago con il Langdale Pike sullo sfondo. Questo dipinto si trova nella casa del vescovo, Keswick.\nIl lago \u00e8 lungo 930\u00a0metri e varia in larghezza fino ad un massimo di 320\u00a0m, coprendo un'area di 0,15\u00a0km2. Ha una profondit\u00e0 massima di 6,1 metri e si trova ad un'altitudine sul livello del mare di 57 metri. Il fiume Brathay, che fornisce il deflusso dall'Elter Water, scorre a sud per immettersi nel lago Windermere, vicino ad Ambleside.\nSul lago \u00e8 vietata la navigazione.\nEtimologia.\nIl nome significa 'Il lago frequentato dai cigni', e cigni selvatici svernano ancora sul lago. "}
{"id": "9157494", "revid": "2026952", "url": "https://it.wikipedia.org/wiki?curid=9157494", "title": "Limite di indebitamento", "text": "Un limite di indebitamento o tetto di indebitamento \u00e8 un meccanismo legislativo che limita l'importo totale che un paese pu\u00f2 prendere in prestito o quanto debito pu\u00f2 essere autorizzato ad assumere. Diversi paesi hanno restrizioni sulla limitazione del debito.\nDescrizione.\nUn limite di debito \u00e8 un meccanismo legislativo che limita l'importo totale che un paese pu\u00f2 prendere in prestito o quanto debito pu\u00f2 essere autorizzato ad assumere. Di solito questo \u00e8 misurato come percentuale del PIL.\nUtilizzo.\nDiversi paesi hanno in vigore leggi sulla limitazione del debito, inclusi gli Stati Uniti, che tuttavia sono costretti frequentemente ad alzare tale valore per evitare un Default finanziario . La Polonia \u00e8 l'unica nazione con un limite costituzionale al debito pubblico, fissato al 60% del PIL: per legge, infatti, un bilancio non pu\u00f2 passare con una violazione di tale limite in atto. Anche la Danimarca, infine, possiede nel proprio ordinamento una limitazione sull\u2019ammontare di debito che pu\u00f2 essere contratto dal Paese, tuttavia quest\u2019ultimo \u00e8 mantenuto ad una percentuale cos\u00ec alta che risulta impossibile da raggiungere, e dunque sostanzialmente irrilevante."}
{"id": "9157510", "revid": "1784492", "url": "https://it.wikipedia.org/wiki?curid=9157510", "title": "Sedin Torlak", "text": "Carriera.\nGiocatore.\nCrebbe calcisticamente nel con cui, nei sedicesimi di finale di Coppa di Bosnia ed Erzegovina 2004-2005, segn\u00f2 l'unica rete per la sua squadra nella sconfitta contro il . Successivamente indoss\u00f2 la casacca del per poi approdare proprio nella squadra capitolina a cui segn\u00f2 anni prima. Con i \"Bordo-Bijeli\" trascorse lo spezzone pi\u00f9 importante della propria carriera difendendone i colori per 141 volte e diventandone il capitano. Sempre con la squadra capitolina ricevette per ben due volte il premio assegnato dai tifosi \"Ismir Pintol\".\nAllenatore.\nNel luglio 2017 diventa un nuovo allenatore del settore giovanile del , carica che mantiene fino al giugno 2021 per poi venir licenziato.\nNel luglio 2021 prende le redini del , squadra nella quale mosse i primi passi da calciatore."}
{"id": "9157512", "revid": "446353", "url": "https://it.wikipedia.org/wiki?curid=9157512", "title": "Fede di sanit\u00e0", "text": "La fede di sanit\u00e0 era un documento attestante che una persona aveva completato la quarantena o era altrimenti nota per non essere infettiva. L'esibizione di tale documento consentiva al possessore di poter viaggiare liberamente durante le epidemie come la peste.\nStoria.\nNel 1577, i Provveditori alla Sanit\u00e0 della Repubblica di Venezia ordinavano pene drastiche per chi entrava in citt\u00e0 da luoghi infetti o sospetti con fedi di sanit\u00e0 fraudolente e senza aver fatto la debita quarantena. Dopo Venezia anche Verona emise la fede si sanit\u00e0 rilasciata dai Provisores Sanitatis Veronex (Provveditori veronesi della Sanit\u00e0). Tale fede, se emessa a Verona, portava la dicitura: \u201c\"Si partono da [luogo di partenza], Territorio di Verona, libero (per l\u2019Iddio gratia) da ogni sospetto di mal, per andar \u00e0 [luogo di destinazione]\"\u201d\nDal 1600 vari stati italiani emisero le loro fedi di sanit\u00e0.\nAll'ingresso delle citt\u00e0 durante le epidemie i controlli venivano effettuati prima di accedere tramite le porte cittadine e la fede di sanit\u00e0 doveva sempre essere esibita per poter ottenere un alloggio a chiunque offrisse ospitalit\u00e0.\nSuccessivamente, anche altre citt\u00e0 italiane ed europee come Napoli, Trieste, Lubiana, Corf\u00f9 e Amsterdam, istituirono sia la fede di sanit\u00e0, attestato di cui si doveva obbligatoriamente munire chi iniziava un viaggio via terra, che la patente di sanit\u00e0, analogo documento che veniva invece rilasciato dalle autorit\u00e0 portuali come lasciapassare per le imbarcazioni.\nCaratteristiche.\nLa fede di sanit\u00e0, vero e proprio passaporto sanitario e che \u201cfaceva fede\u201d ossia certificava lo stato di salute di cui godeva il paese di partenza del viaggiatore e di conseguenza il viaggiatore stesso, erano il pi\u00f9 delle volte piccoli e semplici foglietti manoscritti compilati da un impiegato del comune e dovevano riportare le caratteristiche somatiche della persona cui erano rilasciate, insieme ad ogni altro elemento utile per una sicura identificazione."}
{"id": "9157513", "revid": "6923", "url": "https://it.wikipedia.org/wiki?curid=9157513", "title": "Deontay Wilder vs. Tyson Fury II", "text": "Deontay Wilder vs. Tyson Fury II \u00e8 stato un incontro di pugilato disputatosi il 22 febbraio 2020 presso la MGM Grand Garden Arena di Paradise, Nevada, Stati Uniti.\nSecondo confronto tra i due pugili, il combattimento termin\u00f2 con la vittoria di Fury che mand\u00f2 al tappeto per KO tecnico l'avversario al settimo round.\nContesto.\nL'incontro fu organizzato come rematch del controverso pareggio tra Wilder e Fury del 1\u00ba dicembre 2018. Dei 27 giornalisti sportivi presenti al match, 15 avevano assegnato la vittoria a Fury, 3 a Wilder e 9 avevano decretato un pareggio.\nDopo il match, ci furono pressanti richieste per un rematch immediato. La WBC annunci\u00f2 nel febbraio 2019 che non ci sarebbe stata una rivincita in tempi brevi in quanto Fury aveva firmato un contratto con ESPN e Top Rank; ci\u00f2 significava che i negoziati sarebbero stati pi\u00f9 difficili in quanto la rivincita sarebbe stata una contesa interpromozionale, e c'erano stati solo due match del genere in precedenza: Lennox Lewis vs. Mike Tyson nel 2002 e Floyd Mayweather Jr. vs. Manny Pacquiao nel 2015.\nRinviato il rematch, Fury e Wilder ebbero entrambi altri incontri di pugilato. Il 18 maggio 2019, Wilder sconfisse al primo round Dominic Breazeale per KO. Qualche settimana dopo, il 15 giugno 2019, Fury sconfisse Tom Schwarz per KO tecnico al secondo round, e il 14 settembre dello stesso anno, sconfisse ai punti per decisione unanime Otto Wallin. Infine Wilder sconfisse Lu\u00eds Ortiz il 23 novembre 2019, per KO al settimo round.\nSia Fury sia Wilder si sfidarono l'un l'altro dopo i loro rispettivi incontri, e il rematch venne ufficialmente annunciato il 27 dicembre 2019, per il 22 febbraio 2020 alla MGM Grand Garden Arena di Las Vegas.\nL'incontro.\nLe prime fasi del match videro Fury prendersi il centro del ring e tenere l'avversario alla distanza con il jab. Egli cerc\u00f2 di portare a segno alcuni colpi potenti, mentre eludeva le oscillazioni di Wilder. Nel terzo round, Fury colp\u00ec Wilder con un forte destro alla tempia. Wilder fin\u00ec al tappeto ma riusc\u00ec a rialzarsi prima del conteggio arrivando alla fine del round, ma rest\u00f2 visibilmente disorientato, mentre il sangue inizi\u00f2 a fluire dal suo orecchio sinistro. Wilder and\u00f2 al tappeto altre due volte, ma furono giudicate come scivolate dall'arbitro Kenny Bayless, prima che Fury abbattesse di nuovo Wilder nel quinto round con una combinazione rapida punteggiata da un gancio sinistro al corpo. Wilder riusc\u00ec a rimettersi in piedi, ma non fu in grado di contrattaccare e ora sanguinava dalla bocca oltre che dall'orecchio. Il combattimento fu interrotto a met\u00e0 del settimo round dopo che una raffica di colpi di Fury fece s\u00ec che l'angolo di Wilder gettasse la spugna per salvarlo da un'ulteriore punizione.\nAl momento dello stop Fury era in vantaggio in tutti e tre i cartellini dei giudici (59\u201352, 58\u201353 e 59\u201352). Secondo CompuBox, Fury port\u00f2 a segno 82 dei 267 pugni totali (31%). Wilder port\u00f2 a segno 34 dei 141 colpi totali (24%) portati nel match.\nConseguenze.\nFury ricevette grandi elogi per la sua prestazione, con molti a definire il suo uno dei pi\u00f9 grandi ritorni nella storia della boxe, e la sua vittoria una prova che lo rese uno dei pi\u00f9 grandi pugili dei pesi massimi di sempre.\nDopo l'incontro, Wilder si rammaric\u00f2 del fatto che il suo secondo Mark Breland avesse gettato la spugna interrompendo il match: \u00abAvevo detto a tutti i miei allenatori, non importa come pu\u00f2 sembrare all'esterno, non importa quanto tu possa amarmi o avere quella sensazione emotiva, non prendere una decisione d'impulso e non gettare mai la spugna perch\u00e9 il mio orgoglio \u00e8 tutto. Capisco com'\u00e8, ma quando hai il potere come me non sei mai fuori dalla lotta, non importa quali siano le circostanze. Non finisco mai di lottare\u00bb. Inizialmente Wilder consider\u00f2 anche l'idea di licenziare Breland, medaglia d'oro olimpica e due volte campione del mondo, ma in seguito ritorn\u00f2 sulla sua decisione facendolo restare nel team.\nDa contratto, il match tra Fury e Wilder includeva una clausola attraverso la quale lo sconfitto avrebbe potuto avere la rivincita. Wilder annunci\u00f2 di avere attivato la clausola il 29 febbraio, e promesse di vendicarsi in un video pubblicato sui suoi account social media: \u00abRisorgeremo di nuovo. Riguadagneremo il titolo. Torner\u00f2. Terremo la testa alta. Il tuo re \u00e8 in grande spirito. Ci alzeremo come una fenice dalle ceneri e riconquisteremo il titolo. Ci vediamo tra qualche mese. Perch\u00e9 la guerra \u00e8 appena iniziata\u00bb."}
{"id": "9157533", "revid": "712828", "url": "https://it.wikipedia.org/wiki?curid=9157533", "title": "Ennerdale Water", "text": "Ennerdale Water \u00e8 il lago pi\u00f9 occidentale del Lake District National Park in Cumbria, in Inghilterra. \u00c8 un lago glaciale, con una profondit\u00e0 massima di 45 metri, ed \u00e8 largo da 700 a 1.500 metri e lungo 3,9 chilometri.\nIl lago si trova nell'omonima valle di Ennerdale, circondato da alcune delle colline pi\u00f9 alte e conosciute della Cumbria, tra cui: Great Gable (899 m), Green Gable, Brandreth, High Crag, Steeple e Pillar. A ovest del lago si trova la frazione di Ennerdale Bridge, composta da due pub e poche case, vicina al porto di Whitehaven.\nEtimologia.\n\"\"Valle di Anund\". Il nome Ennerdale sembra originariamente derivare da 'Anundar', genitivo sing.[ular] del nome personale ON 'Anundr'/'Qnundr', e ON 'dalr' 'valle', ma c'\u00e8 stata un'influenza incrociata tra questo e 'Ehen', il nome del fiume che scorre attraverso la valle.\" (ON \u00e8 in norvegese antico.)\nIl lago \u00e8 stato indicato in varie guide e mappe come \"Brodewater\" (1576), \"Brodwater\" (1695), \"Broad Water\" (1760), \"Ennerdale Water\" (1784) e \"Ennerdale Lake\" nella Otley's Guide (1823). Ora \u00e8 la convenzione dell'Ordnance Survey a chiamarlo \"Ennerdale Water\".\nGeografia.\nL'Ennerdale Water \u00e8 alimentato dal fiume Liza e da altri corsi d'acqua, e a sua volta alimenta il fiume Ehen, che scorre verso il mare d'Irlanda.\nEstrazione dell'acqua.\nSebbene il lago sia naturale, nel 1902 \u00e8 stata aggiunta una diga, poco profonda, a quella che probabilmente \u00e8 una morena glaciale per mantenere il livello. Il lago \u00e8 di propriet\u00e0 dell'azienda \"United Utilities\", che estrae l'acqua per servire le utenze nell'area di Whitehaven.\nNel 2013, l'United Utilities \u00e8 stata informata dall'Agenzia per l'ambiente che la licenza di estrazione era stata revocata per proteggere l'ambiente di Ennerdale e del fiume Ehen. Ci\u00f2 significava che avrebbe dovuto trovare una fonte d'acqua alternativa per i clienti della West Cumbria. Dopo una consultazione pubblica, \u00e8 stata selezionata un'opzione preferita per fornire acqua alla Cumbria occidentale tramite un nuovo acquedotto da Thirlmere. Dopo un'inchiesta pubblica nel 2014, il rapporto indipendente degli ispettori di pianificazione ha stabilito che il trasferimento di Thirlmere era la soluzione giusta e che l'estrazione da Ennerdale Water sarebbe cessata entro il 2022. La costruzione dell'acquedotto \u00e8 iniziata nel 2017. Allo stesso tempo, United Utilities ha iniziato a miscelare l'acqua di Ennerdale Water con l'acqua sotterranea dai pozzi vicino a Egremont.\nMisure di protezione ambientale.\nEnnerdale \u00e8 stato designato Sito biologico di Speciale Interesse Scientifico (SSSI). Le specie di interesse includono il salmerino alpino. Il sito contiene una variet\u00e0 di habitat oltre all'acqua aperta del lago stesso.\nTurismo.\nNonostante sia situata sulla passeggiata da costa a costa di Wainwright, la valle non \u00e8 molto visitata dai turisti.\nA causa della posizione remota, della mancanza di una strada pubblica su per la valle e della sua gestione da parte della Forestry Commission, National Trust e United Utilities, Ennerdale Water non \u00e8 stato rovinato come altri laghi nel Parco Nazionale da costruzioni, attivit\u00e0 sul lago e dagli effetti del turismo.\nFatti notevoli.\nSebbene il Lake District sia un luogo popolare nel Regno Unito per le riprese cinematografiche, Ennerdale \u00e8 stata lasciata relativamente nell'ombra, con solo poche brevi eccezioni. Le sequenze conclusive del film \"28 giorni dopo\" (2002), diretto da Danny Boyle, sono state girate nella zona di Ennerdale e includono un'ampia vista panoramica del lago.\nNel 1810 un grande carnivoro uccise centinaia di pecore a Ennerdale e nei dintorni prima di essere ucciso. La gente del posto lo soprannomin\u00f2 il \"Girt\" (in dialetto: \"grande\") cane di Ennerdale, anche se si diceva che avesse i tratti sia di un cane che di un grosso gatto.\nUna volta all'anno, durante l'ultima settimana di agosto, l'Ennerdale Show riunisce la popolazione locale con mostre agricole, concorsi, arti e mestieri.\nSulle rive dell'Ennerdale Water l'ex presidente degli Stati Uniti Bill Clinton, nel 1973, propose alla sua futura moglie Hillary di sposarlo."}
{"id": "9157534", "revid": "1872770", "url": "https://it.wikipedia.org/wiki?curid=9157534", "title": "Episodi di Imma Tataranni - Sostituto procuratore", "text": ""}
{"id": "9157535", "revid": "1872770", "url": "https://it.wikipedia.org/wiki?curid=9157535", "title": "Episodi di Imma Tataranni - Sostituto procuratore (seconda stagione)", "text": "La seconda stagione della serie televisiva Imma Tataranni - Sostituto procuratore, composta da 8 episodi, viene trasmessa in prima visione e in prima serata su Rai 1 divisa in due parti: la prima dal 26 ottobre al 9 novembre 2021, la seconda nel 2022 (indicativamente a primavera).\n\"Mogli e buoi\".\nNon appena torna a casa dopo una vacanza a Parigi col marito Pietro e la figlia Valentina per tranquillizzare quest'ultima dopo la sua rottura con Samuel, Imma riceve una chiamata: il corpo di Angelo Saraceno, ucciso con un colpo di arma da fuoco (probabilmente con un fucile) in pieno petto, viene trovato in un abbeveratoio per il bestiame lungo un sentiero della transumanza. Imma e il procuratore Alessandro Vitali apprendono da un contadino che da giovane Angelo aveva raggiunto il fratello maggiore Santino negli Stati Uniti facendo entrambi fortuna nel campo della ristorazione, e dove Angelo importava prodotti caseari dall'Italia. Al tour guidato dai mandriani, nessuno dei partecipanti, seppur professionisti del settore, conosceva Angelo.\nImma informa la moglie americana di Angelo della morte del coniuge. La donna spiega che stavolta, diversamente dal solito, aveva deciso di accompagnare Angelo in Basilicata per la transumanza, anche perch\u00e9 ultimamente lo aveva visto depresso, forse perch\u00e9 era oggetto di invidie a causa del suo successo economico. Imma e il maresciallo Capozzo parlano con Alba, il cui marito Rocco era un caro amico di Angelo, tanto che quest'ultimo era stato il loro testimone di nozze qualche giorno prima di partire per l'America. Angelo non aveva venduto la sua casa, e quando tornava in America erano gli stessi Rocco e Alba a occuparsene. Quando Imma menziona dei fori di proiettile sul muro della casa, Rocco conferma di aver sentito qualche tempo prima nella notte degli spari provenire dalla casa di Angelo, ma non era riuscito a scoprire chi aveva sparato. Imma dice a Diana di chiamare il maresciallo La Macchia per chiedergli se ha scoperto qualcosa su Angelo e di indagare su Domenico Fracalvieri, detto Minguccio, proprietario del caff\u00e8 \u201cColombia\u201d.\nNel frattempo, Imma partecipa al processo contro Saverio Romaniello, che era pronto a seppellire tonnellate di rifiuti tossici con la complicit\u00e0 di amministratori e imprenditori locali: l'accusa \u00e8 di tentato disastro ambientale in complicit\u00e0 con la criminalit\u00e0 organizzata, oltre a quella di essere il mandante degli omicidi di don Mariano Licinio e di Pasquale Iannuzzi, testimone chiave grazie al quale don Mariano aveva scoperto tutto il suo piano criminale.\nLa moglie di Angelo si reca in Procura e mostra a Imma una fotografia del marito insieme a un certo Alfonso Acito, ricordandosi che tanto tempo prima le aveva detto che \u00ab\"quando aiuti qualcuno, quello ti odia perch\u00e9 si sente inferiore\"\u00bb. La Macchia interroga infruttuosamente Fracalvieri, ma un cliente ubriaco del bar gli racconta che sei anni prima Acito era sommerso dai debiti: Angelo gli aveva comprato tutto permettendogli di ripagarli, ma ad Alfonso non era rimasto niente, quindi fu costretto ad arrangiarsi e inizi\u00f2 a provare rancore.\nIppazio, che dopo il bacio scambiato con Imma alla parata della Madonna della Bruna aveva chiesto di andare in missione in Sudamerica, torna a Matera. Dai tabulati telefonici di Saraceno risulta che la sera in cui \u00e8 stato ucciso aveva ricevuto una telefonata dal caff\u00e8 \u201cColombia\u201d, verso mezzanotte e quindici, perci\u00f2 l'assassino potrebbe avergli dato un appuntamento all'abbeveratoio: Acito era un assiduo frequentatore del bar e possedeva un fucile da caccia, il che lo rende un indiziato. Mentre si dirigono da Rocco, Ippazio confessa a Imma che il bacio che si sono scambiati tempo prima \u00e8 stata la cosa pi\u00f9 bella per lui e prova a baciarla nuovamente, ma Imma gli dice che \u00e8 stato un errore che non deve ripetersi. Rocco ammette ai due di aver visto Acito scaricare il fucile sulla facciata della casa di Saraceno, dopo di che lo aveva immobilizzato, ma mentre stava per chiamare i Carabinieri Angelo si era affacciato alla finestra e gli aveva detto di lasciarlo perdere perch\u00e9 lo aveva perdonato; Acito era scoppiato a piangere e Rocco ne aveva avuto pena. Imma e Ippazio vengono accompagnati alla chiesa dove si trova Alfonso da Peppino, il figlio sordo di Rocco e Alba che aiuta il padre a far pascolare il bestiame.\nAlfonso spiega che da ragazzo Angelo era povero, ma che quando era tornato per acquistare i suoi averi lo aveva visto molto cambiato, soprattutto nello sguardo, molto cattivo, e definisce i soldi prestatigli da lui \u00ab\"i soldi del demonio\"\u00bb: la sera prima di accettarli, essendo molto devoto, Acito si era rivolto alla Madonna, ma nonostante il consiglio di non prenderli alla fine aveva accettato il denaro e aveva finito per rovinarsi. Dichiara di non aver chiamato Saraceno dal bar, ma gli viene comunque sequestrato il fucile.\nDopo il funerale di Angelo, con l'aiuto del padre che gli fa da interprete, Peppino spiega a Imma, Ippazio, Alba e la moglie dell'uomo che qualche giorno prima di essere ucciso era stato affrontato da un gruppo di allevatori alla festa di inizio della transumanza: non era abbastanza vicino da leggere il loro labiale, ma li aveva visti molto aggressivi, in particolare Felice Natale, un noto attaccabrighe. Quella sera Rocco non era presente perch\u00e9 non si sentiva bene e non aveva saputo di questa discussione, cos\u00ec Peppino era rimasto con Angelo, che lo aveva riaccompagnato a casa. Ippazio scopre che il giorno dopo l'omicidio Felice \u00e8 scomparso lasciando la mandria a suo fratello, ed \u00e8 attualmente irreperibile. Dall'analisi dei RIS risulta che il fucile di Acito \u00e8 a pallettoni, mentre quello che ha ucciso Saracino \u00e8 a palla singola, quindi Imma ha fatto bene a scarcerarlo.\nDurante una cena con i suoceri, Imma scopre che Pietro ha intenzione di lasciare il lavoro di tecnico informatico per aprire un club di musica jazz, e gli consiglia, piuttosto che rischiare di perdere il posto fisso, di prendersi qualche mese di aspettativa. Intanto Valentina inizia a frequentare il compagno di scuola Giovanni.\nIppazio e Jessica arrestano Felice. Egli spiega che Angelo voleva far comprare ai mandriani il mangime per le vacche da un uomo americano di sua conoscenza, \u00ab\"quelle porcherie tutte sintetiche che fanno fare pi\u00f9 latte\"\u00bb, e anche se in Italia \u00e8 illegale lui lo faceva entrare sottobanco. Nessun allevatore voleva saperne, perci\u00f2 Angelo aveva detto che invece ce n'erano altri che non vedevano l'ora di fare affari con lui, e che li avrebbe rovinati. Angelo era uno dei loro migliori clienti, e perdere lui significava perdere quasi la met\u00e0 degli affari, e quando gli allevatori non vendono nessuno li aiuta, neanche l'Europa. Felice conferma di aver minacciato Angelo, ma giura di non averlo ucciso, e infatti si scopre che la notte dell'omicidio stava insieme a una prostituta.\nImma e Ippazio interrogano nuovamente Alfonso, poich\u00e9 in realt\u00e0 non voleva vendere le sue vacche ad Angelo, ma quest'ultimo sei anni prima aveva acquistato un terreno che Alfonso usava come punto d'appoggio durante la transumanza per far riposare il bestiame; Angelo lo aveva acquistato anche se non gli serviva, infatti aveva messo gli occhi sui possedimenti di Alfonso gi\u00e0 da ragazzo. Una sera Angelo, particolarmente triste, gli aveva confidato di sentire la mancanza di un figlio. Diana spiega a Imma che Saraceno era stato contattato da un fabbro di campanacci che lo aveva chiamato tre volte, l'ultima il giorno dell'omicidio. Potrebbe trattarsi del padre di Alba, ufficialmente morto ma che dal contratto della compagnia telefonica risulta vivo (ma ci\u00f2 potrebbe spiegarsi con il fatto che a volte le compagnie telefoniche non cancellano i contratti quando i titolari muoiono).\nAlba ammette di essere stata lei a telefonare a Saraceno usando il cellulare di suo padre defunto chiedendogli di comprare le vacche del marito, a insaputa di quest'ultimo, per dare un futuro diverso al figlio Peppino. Qualche settimana prima Rocco aveva avuto una specie di infarto e il medico gli aveva consigliato di cambiare vita, o perlomeno di smettere con la transumanza, ma Rocco non aveva voluto, per questo lei non gli aveva fatto parola della questione. Era stato sempre questo medico a dire ad Alba che c'era una speranza per ridare l'udito a Peppino, e aveva ordinato un esame del DNA per verificare se la sordit\u00e0 del ragazzo fosse ereditaria, perch\u00e9 in quel caso non si poteva fare niente. Imma suppone, come Ippazio, che Peppino sia in realt\u00e0 figlio di Angelo, e che Rocco ne sia al corrente perch\u00e9 da ragazzi Alba e Angelo erano inseparabili. Ippazio ottiene dal giornalista Pino Zazza un documentario sui lucani che hanno avuto successo nel mondo, e in un servizio su Santino Saraceno viene intervistato anche suo figlio Robert, un giovane sordomuto, il che avvalora la tesi dell'ereditariet\u00e0. La moglie di Angelo conferma che anche il marito, come il cognato, era portatore sano di sordit\u00e0 recessiva.\nAlba confessa a Imma che amava Angelo, ma che aveva ubbidito a suo padre e si era sposata, e Angelo era partito per gli Stati Uniti, non prima di aver passato la notte con lei. Angelo aveva capito che Peppino era figlio suo ma non ne avevano mai parlato in tutti quegli anni. Rocco non aveva compreso la realt\u00e0 dei fatti fino all'arrivo del medico, altrimenti non avrebbe trattato Angelo come un fratello. Nonostante questo, Alba aveva acconsentito all'esame perch\u00e9 pensava che prima o poi la verit\u00e0 doveva uscire, tuttavia Rocco era venuto a sapere come stavano le cose ma aveva deciso di non dire nulla. Angelo era arrivato a 50 anni e voleva un figlio a tutti i costi perch\u00e9 lui e la moglie non ne avevano avuti.\nRocco spiega che da giovane ammirava Angelo per la sua resilienza, ma che negli ultimi tempi era diventato molto arrogante. Un giorno gli aveva detto di voler comprare la sua mandria, ma Rocco avrebbe continuato a occuparsi di Peppino, anche se non era suo figlio, perch\u00e9 \u00ab\"i figli sono di chi si prende la responsabilit\u00e0\"\u00bb. Angelo voleva portare via Peppino, come aveva vagamente accennato ad Alfonso la sera della transumanza. Rocco \u00e8 costretto ad ammettere di aver chiamato Angelo dal caff\u00e8 \u201cColombia\u201d per capire se aveva veramente intenzione di portare Peppino in America, ottenendone la certezza. Prima di essere arrestato, Rocco chiede a Imma e Ippazio di andare in spiaggia, dove si lava le mani con l'acqua del mare e spiega che ogni anno, a fine percorso, gli allevatori giungono l\u00ec e vi rimangono fino alla fine dell'inverno. Quella \u00e8 la sua vita, e Rocco temeva che Peppino avrebbe potuto preferirne una fatta di agi e lusso che solo Angelo poteva offrirgli, anzich\u00e9 scegliere di continuare a condurre una vita molto umile come la loro. Rocco non ci aveva pi\u00f9 visto dalla rabbia e gli aveva sparato.\n\"Via del riscatto\".\n\u00c8 la sera di Halloween. Pietro porta Imma a vedere il luogo dove vuole aprire il locale jazz, quando all'improvviso due colpi di pistola rimbombano nell'aria, e poco dopo i due si imbattono in una donna vestita come Crudelia De Mon che spunta correndo dietro un vicolo in \u201cVia del riscatto\u201d, vicino a Palazzo Sinagra. Il mattino seguente nell'edificio viene trovato il corpo dell'agente immobiliare Luciano Ribba, che pare avesse un appuntamento con una cliente, una certa Assunta Volpe, mai vista da nessuno. Una collega di Luciano spiega che l'uomo aveva litigato con Domenico Paradiso, che lavorava in agenzia prima di lui, poich\u00e9 quest'ultimo aveva messo in giro delle voci su Palazzo Sinagra affermando che fosse infestato dal fantasma del figlio dei proprietari. Taccardi accerta che la morte di Ribba \u00e8 stata causata da due colpi precisissimi al cuore, e chi gli ha sparato deve essersi portato via anche i bossoli. Intanto, a causa dell'allagamento della casa durante una festa organizzata da Valentina, la ragazza, Imma e Pietro vengono momentaneamente ospitati dai genitori di lui.\nGiunti alla masseria dei coniugi Carolina e Girolamo Sinagra, Imma e Ippazio apprendono che la donna si faceva curare l'artrosi da Ambra, la moglie di Luciano, il quale era il migliore amico di loro figlio Guido e ha continuato a frequentare la loro casa anche dopo la morte dell'amico, che si \u00e8 tolto la vita proprio a Palazzo Sinagra. Ambra racconta a Imma che quando lei aveva 13 anni suo padre era stato investito da un'auto che non si era fermata lasciandolo morire. Le dice inoltre che pur essendo gelosissima di Luciano lui le diceva che con lei aveva messo la testa a posto. Domenico, ora proprietario della gelateria \u201cIl paradiso del gelato\u201d, ammette che un tempo lui e Luciano erano amici, ma che dopo essere stato \"pugnalato alle spalle\" una volta assunto dall'agenzia proprio grazie a lui, si \u00e8 vendicato mettendo in giro le voci sul palazzo infestato. Nel frattempo, Ippazio e Jessica avviano una relazione.\nAl processo contro Saverio Romaniello, il suo avvocato Giulia Pisapia sostiene che siccome i testimoni don Mariano e Antonio Scaglione sono deceduti, le accuse non possono essere validate. Imma perde le staffe e ribatte che Scaglione si \u00e8 suicidato per la vergogna e il pentimento, mentre don Mariano \u00e8 stato ucciso per essere messo a tacere.\nIppazio scopre che Assunta Volpe \u00e8 un nome falso, e dalle immagini delle telecamere di quella sera si vedono Ribba e Paradiso litigare animatamente; quest'ultimo spiega che dopo la discussione \u00e8 tornato a casa dalla moglie. A Palazzo Sinagra viene ritrovato uno dei due bossoli, finito in cantina. L'affascinante Barbara De Luca, che lavora presso un grosso studio di avvocati a Roma, consegna a Imma la pistola Beretta che ha ucciso Luciano, sostenendo che \u00e8 sua e che ha un regolare porto d'armi da quando uno stalker l'ha perseguitata. Si trova a Matera da alcuni giorni perch\u00e9 aveva preso appuntamento con Luciano per visitare Palazzo Sinagra usando il falso nome Assunta Volpe: doveva fare alcune verifiche in incognito per conto di alcuni clienti dello studio, ma Ribba si \u00e8 accorto che nascondeva qualcosa e si \u00e8 affrettato a concludere la visita. Dopo aver udito due spari, si \u00e8 accorta che non aveva pi\u00f9 la pistola nella borsetta, cos\u00ec \u00e8 tornata indietro, ha trovato Luciano morto nella stanza affrescata con accanto la sua pistola e ha fatto sparire solo uno dei bossoli perch\u00e9 non ha trovato l'altro (cio\u00e8 quello finito in cantina). Barbara \u00e8 scappata per la paura e ha deciso di presentarsi in Procura quando in televisione hanno dato la notizia del bossolo ritrovato, temendo che prima o poi sarebbero arrivati a lei.\nImma nota che Diana indossa lo stesso modello di scarpe indossate dalla misteriosa donna scappata da \u201cVia del riscatto\u201d. Ippazio si introduce furtivamente nella camera d'albergo della De Luca e fotografa una foto che ritrae lei e Ribba mentre si stanno baciando. Barbara \u00e8 costretta ad ammettere che avevano avuto una storia a Roma, e che dopo la morte di Guido la sua spider era stata regalata a Luciano dalla sua famiglia: i Sinagra gli volevano bene, e lui se ne approfittava. A un certo punto Luciano aveva smesso di venire a Roma, e Barbara era venuta a sapere da amici di amici che l'uomo si era sposato e aveva avuto un figlio. Dato che non le rispondeva pi\u00f9 al telefono, aveva preso un appuntamento sotto falso nome per scoprire se ci\u00f2 che le era stato detto era vero, portandosi dietro la pistola per fargli paura e costringerlo a parlare. Luciano le aveva detto che l'amava ma che non poteva stare con lei \u00ab\"per rimediare a un errore commesso molto tempo prima, un errore giovanile\"\u00bb. L'uomo era riuscito a disarmarla e poi avevano fatto l'amore, anche se a lei non era piaciuto perch\u00e9 \u00ab\"era tutto cos\u00ec triste\"\u00bb, cos\u00ec se n'era andata, ma era tornata dopo aver sentito gli spari.\nUn collega della finanza informa che Paradiso non ha mai lasciato il settore immobiliare e che da poco si \u00e8 messo a lavorare per una societ\u00e0 che fa compravendite false per avere dei prestiti vantaggiosi e che \u00e8 tornata a fare affari a Matera: probabilmente questo sta alla base del litigio tra Ribba e Paradiso. Domenico ammette che lui e Luciano agivano alle spalle dei Sinagra: erano d'accordo per svalutare il palazzo e venderlo a basso prezzo per la costruzione di un albergo di lusso, facendo nel frattempo terra bruciata dei possibili clienti utilizzando dei marchingegni che facevano credere che il palazzo fosse infestato. La sera dell'omicidio di Ribba i marchingegni non c'erano perch\u00e9 Domenico, che si occupava di portarli nel palazzo, quella sera era in ritardo; Luciano allora se l'era presa con lui. Luciano era cinico e sfruttava l'amicizia con Guido per poter godere di una vita lussuosa, e tutto questo \u00e8 durato fino alla morte di Guido.\nSu ordine di Romaniello, l'architetto Giulio Bruno si reca dal boss Mazzocca, nascostosi in una casa diroccata, dal quale ottiene una busta destinata all'avvocato Pisapia e dei soldi per comprare una catenina d'oro come regalo di compleanno per la figlia di Romaniello, Isabella, affetta dalla sindrome di Down e ospitata in una casa gestita da suore.\nGirolamo si autoaccusa dell'omicidio di Ribba. L'anziano non voleva credere alla truffa ai suoi danni perch\u00e9 si fidava di Luciano, ma intanto il palazzo non si vendeva e allora voleva vederci chiaro. Sapendo che Luciano doveva vedersi con una cliente, poco prima del loro incontro si era nascosto in un armadio: aveva visto Luciano vantarsi degli affari che faceva a spese sue con una donna che si era poi lasciata andare a una scenata di gelosia estraendo dalla borsa una pistola; Luciano l'aveva disarmata e poi lei se n'era andata. Girolamo ne aveva approfittato per uscire dall'armadio, prendere da terra la pistola e sparare a Luciano per ripagarlo del tradimento. Quando Imma gli chiede se Barbara e Luciano hanno avuto un rapporto sessuale prima o dopo che lei lo minacciasse con la pistola, Girolamo risponde che \u00e8 successo prima. Imma dice a Vitali di ritenere che l'anziano si sia addossato una colpa non sua.\nIn vista della prossima udienza, Vitali ricorda a Imma che il GIP ha stralciato la posizione di Luigi Lombardi, il quale \u00e8 stato eletto presidente della regione Basilicata con una schiacciante maggioranza e ufficialmente non sarebbe neanche indagato. Imma incontra Lombardi dicendogli di sperare che lui abbia imparato qualcosa dalla giornalista Donata Miulli, che era una ragazza con dei valori quali la dignit\u00e0. In aula dovr\u00e0 dire che il sodalizio criminale a capo del quale c'\u00e8 Saverio Romaniello \u00e8 basato sull'aiuto della 'ndrina Mazzocca, anzi che Romaniello stesso \u00e8 affiliato alla 'ndrangheta: se Lombardi lo confermer\u00e0, Imma far\u00e0 marcire in galera Romaniello, altrimenti l'uomo rimarr\u00e0 impunito. Nonostante ci\u00f2, all'udienza Lombardi delude Imma dichiarando che le foto che raffigurano gli uomini implicati nel caso Romaniello rappresentano solo una riunione fra amici in occasione della sua elezione, e che non \u00e8 stato lui a invitare Scaglione, il quale sarebbe venuto per perorare il suo nome nell'assegnazione di un appalto: questo \u00e8 strano considerando che poi Lombardi afferma che la sua era evidentemente l'opzione pi\u00f9 vantaggiosa per la Regione e che l'assegnazione \u00e8 avvenuta alla luce del sole. Imma lo accusa di star cercando di svilire una testimonianza chiave, l'avvocato Pisapia protesta e il giudice ritiene non valide le foto in questione come prova a carico degli accusati.\nValentina, Gabriele (il figlio maggiore di Vitali) e alcuni amici bloccano una strada per fare una protesta ambientalista; i primi due vengono portati in Procura e rimproverati dai rispettivi genitori.\nImma spiega a Diana che Girolamo non ha ucciso Luciano perch\u00e9 ha detto che lui e la De Luca hanno avuto un rapporto sessuale prima che lei lo minacciasse con l'arma, mentre Barbara ha detto che \u00e8 successo dopo. Imma e Ippazio tornano alla masseria dei Sinagra, dove Carolina ammette che Ambra non curava lei ma Girolamo il quale, in considerazione di questo, non avrebbe potuto uccidere Luciano e scappare in tutta fretta, anche perch\u00e9 lui nella sua vita non ha mai fatto del male a nessuno. Chi aveva fatto del male invece era Guido: Carolina mostra loro delle foto che ritraggono il figlio e Luciano a bordo della spider poi ereditata dal secondo, e con la quale Guido aveva ucciso un uomo. Ripensando a una frase detta da Barbara, Imma chiede a Carolina se l'uomo ucciso era il padre di Ambra, e la donna lo conferma. Il destino aveva portato Ambra a casa dei Sinagra, e Guido si era sentito talmente in colpa da decidere di suicidarsi dopo aver scritto una lettera in cui confessava di aver ucciso l'uomo, ma n\u00e9 lei n\u00e9 suo marito hanno mai avuto la forza di dire ad Ambra che era stato proprio loro figlio a investire suo padre.\nImma espone a Girolamo la sua ricostruzione. La sera di Halloween, Ambra aveva lasciato il figlio alla madre per andare a una festa mascherata facendosi prestare le scarpe da una sua amica, e quella sera Luciano le aveva detto che aveva un appuntamento a Palazzo Sinagra con una cliente. Ambra si era insospettita, aveva mollato la festa e aveva raggiunto il marito al palazzo, nascondendosi in un armadio: da l\u00ec Ambra aveva sentito Luciano dire a Barbara che l'aveva lasciata per riparare a un errore di giovent\u00f9, e dopo che la De Luca era andata via lasciando la pistola per terra, Ambra era uscita, aveva afferrato l'arma e aveva preteso che Luciano le dicesse che cosa intendeva con \u00ab\"errore di giovent\u00f9\"\u00bb: Ribba aveva confessato che riguardava la morte di suo padre, che era stato Guido a investirlo e che lui aveva convinto l'amico a scappare via e abbandonare l'uomo dissanguato sulla strada. Quando molti anni dopo Luciano si era incontrato con Ambra, nel suo animo si era aperta una specie di crepa e si era sentito in dovere di fingere di amarla, forse per ripagarla di tutto il dolore che le aveva provocato nella vita. Di fronte a questa confessione, Ambra non ci aveva visto pi\u00f9 e gli aveva sparato due colpi al cuore. Disperata, Ambra aveva confessato il fatto a Girolamo: aveva scoperto che Guido si era ammazzato perch\u00e9 era responsabile della morte di suo padre, e che Luciano lo era ancora di pi\u00f9, ed \u00e8 per questo che Girolamo si \u00e8 addossato la colpa dell'omicidio, per \u201criscattarsi\u201d facendosi istruire su come rendere la confessione credibile. Ambra per\u00f2, per orgoglio, non gli aveva riferito che Luciano e Barbara avevano fatto sesso davanti ai suoi occhi, cos\u00ec che lui, dovendo dire se era successo prima o dopo la minaccia con la pistola, aveva provato a indovinare, sbagliando.\nImma spiega ad Ambra che non pu\u00f2 essere denunciata perch\u00e9 non ci sono le prove, perch\u00e9 forse non tocca a lei e spera che non ce ne sia bisogno, e sa che lei, se potesse tornare indietro, non ucciderebbe Luciano. Ambra risponde che c'\u00e8 un'altra cosa che non ha detto a Sinagra, oltre al fatto che Luciano e Barbara avevano fatto l'amore: suo marito le aveva detto che aveva amato loro figlio Sebastiano come non aveva mai amato nessuno, e che col tempo avrebbe imparato ad amare anche lei. Ambra per\u00f2 non lo ascoltava gi\u00e0 pi\u00f9, oppure semplicemente non gli credeva, pensando che parlasse cos\u00ec perch\u00e9 lei aveva una pistola in mano. Imma le dice che ora tocca a lei, perch\u00e9 Sebastiano \u00e8 figlio suo e soltanto lei far\u00e0 i conti con la sua coscienza ogni volta che rivedr\u00e0 nel volto del figlio quello del padre.\nI lavori di ristrutturazione dopo l'allagamento sono terminati e Imma, Pietro e Valentina possono finalmente tornare a casa propria.\n\"Dai sassi alle stelle\".\nMarta Vitale, rinomata ricercatrice di un centro di geodesia e carissima amica di Diana, viene trovata morta nell'area est della struttura, uccisa alle due di notte a distanza ravvicinata con un unico colpo alla nuca. Imma viene accompagnata sul posto da Laura Bartolini, carabiniere originaria di Parma da poco entrata a far parte della Procura di Matera. Accanto alla vittima (che indossava un tutore perch\u00e9 una settimana prima aveva sub\u00ecto un tentativo di scippo, come aveva detto a Diana e a Imma) viene trovato uno scontrino arrotolato ma nessun bossolo, mentre vicino al cancello secondario, che \u00e8 stato forzato, ci sono i frammenti di un fanalino.\nLa Ventura si occupava di progetti di monitoraggio ambientale e studi sul riscaldamento globale. In merito alle proteste di alcuni agricoltori risalenti tre anni prima, Marta venne incaricata come esperta di chiara fama nella perizia che diede torto alle pretese degli agricoltori: loro pensavano che le antenne del centro fosse all'origine della siccit\u00e0, cos\u00ec organizzarono un'azione collettiva per danni e iniziarono a vedere la scienziata come una nemica, ma lei se la cav\u00f2 benissimo. Gelsomina Lorusso, una collega di Marta, dice a Imma che la sera prima di morire la donna aveva litigato col marito, Guglielmo Genna. Il cancello \u00e8 stato forzato nella notte, e dato che nel softawre del sistema di sorveglianza dell'area est c'\u00e8 stato un problema le telecamere non hanno potuto riprendere l'assassino.\nLa D'Antonio, segretaria di Vitali, svela a Imma e Laura che Marta venne minacciata con una lettera anonima da Alfredo Santarsiero, un manifestante che aveva gi\u00e0 precedenti per danneggiamento e lesioni; la D'Antonio prov\u00f2 a fermarlo, ma ottenne solo un'ordinanza restrittiva di un anno, dopo di che le minacce e le proteste cessarono, e scaduta l'ordinanza le due furono d'accordo nell'archiviare il caso. Laura scopre che la scorsa settimana Santarsiero, ufficialmente disoccupato e quasi nullatenente, ha ricevuto un bonifico di tremila euro, e proprio un giorno prima ha aperto un conto alle poste: l'ordinante \u00e8 Simone Campagna, guardiano alla diga di Montegerardo. Intanto Giulio Bruno ottiene dal boss Mazzocca un'altra busta da consegnare all'avvocato Pisapia.\nGuglielmo spiega a Imma che lui e la moglie avevano litigato perch\u00e9 lei aveva dato ragione a un vicino che si era lamentato per il volume troppo alto della televisione. Genna sa chi \u00e8 Campagna nonostante il direttore del centro avesse detto che Marta non si era mai occupata della diga, perch\u00e9 in realt\u00e0 se ne interesso per conto suo essendo certa che ci fosse qualcosa che non andava. Leggendo il verbale sullo scippo di Marta, Imma ipotizza che non si sia trattato di uno scippo ma di un'aggressione intimidatoria, e che i euro sono il compenso che Campagna diede a Santarsiero per portarla a termine.\nImma incontra segretamente Lombardi e registra di nascosto la conversazione. L'uomo dichiara che da qualche tempo dubita della propria sanit\u00e0 mentale perch\u00e9 spesso ha l'impressione di vedere Donata. Imma gli consiglia di dimettersi, ma lui risponde che non pu\u00f2 farlo e che non pu\u00f2 dire tutto quello che sa, perch\u00e9 questo comporterebbe la sua autoincriminazione. Tuttavia, Lombardi non crede che Imma meriti ritorsioni, e dichiara che coloro da cui \u00e8 dipesa la sua elezione non si fermeranno davanti a nulla e faranno di tutto per bloccarla, e che \u00ab\"sanno tutto, sanno di lei, della sua famiglia... tutto\"\u00bb. \nSimone spiega a Ippazio e Laura che il pagamento per Alfredo \u00e8 dovuto a un debito di gioco a carte, e che la loro conoscenza si ferma l\u00ec. Simone conosce Marta perch\u00e9 una volta era venuta per parlare con direttore Eugenio Lauria. Ha un alibi i quanto due notti prima era di turno, come possono testimoniare due amici con cui ha giocato a briscola. Santarsiero \u00e8 andato a trovare la sorella in Argentina, per questo gli servivano soldi.\nI RIS craccano il portatile della Ventura, dove due foto della diga dall'alto presentano dei cerchietti su due punti che rivelano uno spostamento. La Lorusso spiega che quei rilievi satellitari, fatti a distanza di un mese, rivelano che il terreno non \u00e8 stabile e che sta scivolando verso l'acqua, e a conferma c'\u00e8 un foglio predisposto per riportare i dati di un rilievo topografico della stessa pendice. Marta ha effettuato un rilievo di conferma con degli strumenti a terra, i dati sono incompleti ma si deduce che \u00e8 tornata alla diga altre due volte a distanza di una settimana: lo spostamento \u00e8 di ben 6 centimetri. In un file rinominato Montegerardo la Ventura accusa Lauria di nascondere qualcosa, e con decreto viene sequestrata tutta la documentazione, certificazioni incluse. Il direttore, pur essendo perfettamente a conoscenza dello slittamento del terreno, aveva interesse ad aspettare che la situazione si aggravasse cos\u00ec che, passati gli anni, si sarebbe potuto dichiarare che il problema \u00e8 emerso all'improvviso, chiedendo la procedura di somma urgenza bypassando la gara, lucrando sui finanziamenti pubblici e assegnando l'appalto a una ditta amica ma in odore di mafia. Mancano per\u00f2 le prove per un'accusa formale.\nAl processo Romaniello la Pisapia esibisce un presunto documento di Antonio Scaglione che ribalterebbe il teorema accusatorio dimostrando che Romaniello si rifiut\u00f2 di partecipare ai loschi affari della famiglia Mazzocca. Imma sbotta e lo definisce \u00ab\"un pizzino di dubbia provenienza\"\u00bb. Il presidente della corte ordina allora una perizia calligrafica da raffrontare al memoriale gi\u00e0 agli atti.\nCampagna (che \u00e8 stato assunto alla diga nonostante la fedina penale sporca poich\u00e9 \u00e8 amico del direttore) ha visto la Ventura un'altra volta, ma col binocolo e da lontano, dalla finestra del suo ufficio: si trovava sulla sponda ovest della diga, quella dove il direttore non vuole nessuno, e con lei c'era un uomo col quale sembrava avesse confidenza. Secondo i RIS i frammenti di fanalino trovati dinnanzi al cancello secondario appartengono a una Duster, un'auto che Campagna in effetti possiede e che si \u00e8 scassata in un tamponamento.\nAl Sasso Caveoso, Pietro apre ufficialmente il suo locale di musica jazz, chiamato semplicemente \u201cIl locale\u201d, che riscuote un immediato successo di pubblico e critica. Dopo aver fatto i dovuti ringraziamenti ai suoi famigliari, in particolare verso Imma, Pietro chiude in bellezza presentando come ospite Chiara Civello, che si esibisce con \u201cPerdiamoci\u201d.\nGiovanni si fidanza con Bea e Gabriele inizia a flirtare con Valentina, anche se la ragazza ha ancora in mente Samuel. Una sera quest'ultimo giunge a sorpresa a Matera e, dopo essere stato sgarbatamente mandato via da Gabriele gli sferra un pugno. Valentina gli chiede spiegazioni e Samuel risponde di essere tornato per lei.\nIppazio scopre dal vicino di Marta e Guglielmo che i due litigavano spesso e che Genna guidava una Duster che per\u00f2 appartiene a sua sorella. Genna conferma questo dato e aggiunge di avere un tic per cui quando \u00e8 nervoso arrotola dei pezzettini di carta, poi consegna la propria pistola per farla analizzare dai RIS. Gelsomina rivela a Diana di aver sospettato che Guglielmo mettesse le mani addosso a Marta, ma si rifiuta di parlarne. Diana dice a Imma di aver intuito capito che Gelsomina viene maltrattata dal fidanzato Stefano, che lavora come guardia giurata al centro di geodesia. Per Gelsomina comunque Guglielmo non centra nulla con l'omicidio di Marta, ma svela che spesso era molto violento con lei, tanto che Marta stava cercando un appartamento per vivere da sola, e si confid\u00f2 con l'amica perch\u00e9 forse aveva intuito che si trovavano nella stessa situazione. Probabilmente il tentato scippo ai danni della Ventura nascondeva la violenza del marito.\nAlla successiva udienza Imma dichiara che il documento mostrato dalla Pisapia \u00e8 un falso e, grazie all'aiuto di Jessica, consegna al perito grafologico il tema per l'esame di terza media che Scaglione sostenne due anni prima in una scuola serale, a 60 anni. La preside della scuola ha confermato che \u00e8 stato Scaglione a scrivere quel testo, e il perito dichiara che in effetti la calligrafia corrisponde a quella del memoriale di Scaglione. Romaniello protesta e viene condotto fuori dall'aula, ma prima lancia una minaccia non troppo velata a Imma.\nSamuel spiega a Valentina che in Piemonte, oltre alla scuola, gli facevano fare anche l'aiuto cuoco. A volte non andava neppure a dormire con la scusa che prima o poi l'avrebbero assunto, ma ha resistito perch\u00e9 sapeva che sarebbe tornato a Matera per chiederle scusa per non essere riuscito a mantenere un amore a distanza. Si scusa per aver fatto il cretino l'altra sera, ma ora che si trova di fronte a lei si sente ripagato di tutto.\nImma apre un confronto tra Gelsomina, che dice di aver lasciato Stefano, e Guglielmo. La prima sostiene che Marta non le aveva parlato di uno scippo, ma di aver litigato col marito perch\u00e9 le dava della bugiarda e le aveva detto di aver fatto l'errore pi\u00f9 grande della sua vita a sposarla; lei non voleva litigare, ma lui le strinse un polso fino a renderlo tumefatto e poi le chiede scusa in lacrime, ma lei decise di denunciarlo nonostante lui l'avesse pregata di non farlo. Guglielmo giura di non aver ucciso Marta, ma Imma interrompe il confronto e iscrive Genna nel registro degli indagati perch\u00e9 \u00e8 stato riconosciuto mentre accompagnava la moglie alla diga; ci sono inoltre i frammenti di fanalino della Duster nel punto in cui la rete di recinzione \u00e8 stata divelta, probabilmente quelli della Duster di sua sorella, oltre al fatto che sul tetto \u00e8 stato trovato un rotolino di carta col tracce di DNA che coincide con quello di Genna.\nAppena Gelsomina se ne va Imma ordina a Ippazio di seguirla. Diana le chiede perch\u00e9, e Imma spiega che la prima volta che l'hanno sentita lei aveva detto che non sapeva niente dello scippo, mentre ora sembra \u00ab\"un'attrice shakespeariana\"\u00bb. Gelsomina infatti ha mentito: lei e Stefano stanno ancora insieme, e ha finto di condividere il destino di Marta per convincerli che Guglielmo fosse l'assassino. La gioielleria dove Ippazio ha visto entrare Gelsomina e Stefano appartiene alla zia della donna, e spesso i gioiellieri sono armati: ecco dove Gelsomina ha preso la pistola con cui ha ucciso la collega.\nImma, Ippazio e Laura raggiungono il centro dove, dopo la morte della collega, Gelsomina ha ottenuto il ruolo dirigenziale in quanto era seconda al concorso. Per la donna fu facile ottenere uno dei rotolini cui Guglielmo sfoga il suo nervosismo e metterlo sul tetto le ha garantito la possibilit\u00e0 di accusarlo dell'omicidio Marta. La Lorusso dice di non essere invidiosa, ma quel posto era suo: lo puntava da 5 anni, se lo meritava, ma poi Marta si innamor\u00f2 di Guglielmo e decise di lasciare una prestigiosa mansione nella tedesca Darmstadt per una pi\u00f9 modesta a Matera. Nel loro campo il nome di Marta era importante, e il posto le \u00e8 stato praticamente assegnato non appena ha presentato la domanda: Gelsomina decise allora di fare come Marta, e se non poteva esser geniale come lei poteva almeno copiarne la determinazione, perci\u00f2 decise che sarebbe diventata sua amica e avrebbe aspettato la sua occasione. La Duster era parcheggiata come sempre davanti a casa sua, ma stavolta not\u00f2 che aveva un fanalino rotto e le venne l'idea per perfezionare il piano: prese i pezzi di fanalino e li mise davanti al recinto, poi entr\u00f2 e uccise Marta, che stava fumando sul tetto, e fece cadere un rotolino di carta usato da Guglielmo. Gelsomina dice che voleva solo \u00ab\"una vita normale\"\u00bb, e che adesso \u00ab\"la vita \u00e8 un tale terno al lotto che solo i geni se la possono permettere, come Marta, geniale e realizzata\"\u00bb. Prima di essere arrestata, Gelsomina dice a Imma di tenersi stretta la sua vita normale perch\u00e9 se l'\u00e8 meritata.\nImma incrimina Genna per violenza privata e fa combinare avvisi di garanzia \u00ab\"per tutta la banda della diga di Montegerardo\"\u00bb per falso ideologico e corruzione. Imma nota che Ippazio ha addosso il profumo di Laura, cosa che ha portato Jessica a creder di essere stata tradita da lui; Ippazio per\u00f2 risponde che avendo il torcicollo si \u00e8 fatto semplicemente prestare la scarpa della Bartolini e se ne va stizzito. Valentina e Samuel tornano insieme. Un'altra serata al locale jazz di conclude molto bene, ma nella notte Pietro riceve una notizia tremenda: qualcuno ha incendiato il suo locale. A Imma torna in mente l'avvertimento di Lombardi: \u00ab\"quelli di Romaniello sanno tutto e non si fanno scrupoli\"\u00bb.\n\"Un mondo migliore di questo\".\nImma indaga su un furto in casa di Gina, la migliore amica di sua suocera. Christian, l'anziano portinaio filippino, \u00e8 morto di paura con un infarto secco a causa di una grave malformazione cardiaca di cui era all'oscuro, mentre dalla cassaforte sono spariti tutti i gioielli della famiglia Lopriore. Gina accusa la cameriera lituana Ilona, che lavora per la madre di Pietro e che quest'ultima ha prestato all'amica, di aver duplicato le sue chiavi di casa aspettando che questa fosse vuota. Imma crede nell'innocenza di Ilona, e trova strano che i ladri non abbiamo rubato anche il portatile e i soldi nel portafoglio.\nLe indagini della D'Antonio sull'attentato al locale di Pietro vanno avanti, ma intanto Vitali decide che la famiglia di Imma debba essere cautelativamente messa sotto protezione da una pattuglia di carabinieri. La D'Antonio interroga i due maghrebini autori dell'incendio e li mette in stato di fermo. Pietro, disilluso, chiede al responsabile del personale della Regione di bloccare la sua domanda di aspettativa \u00ab\"perch\u00e9 dai sogni ci si sveglia\"\u00bb. La D'Antonio \u00e8 costretta a rilasciare i maghrebini perch\u00e9 Pietro non se la sente di denunciarli.\nPrima di avvertire i RIS, Ippazio mostra a Imma e Laura i gioielli della vedova Lopriore che un metronotte ha rivenuto davanti al palazzetto dello sport, probabilmente lasciati l\u00ec di proposito, insieme ai quali c'\u00e8 un biglietto con scritto \u00ab\"Il sol dell'avvenire \u00e8 ormai tramontato. Mala tempora currunt\"\u00bb.\nL'artigiano Ulisse De Lillo viene trovato morto nel suo laboratorio con la testa fracassata. In passato De Lillo milit\u00f2 nell'\u201cOlimpia Basket\u201d di Matera, ma dopo un folgorante inizio la sua carriera venne compromessa dalla rottura del legamento crociato di un ginocchio provocandogli una leggera zopp\u00eca, il che gli ha impedito di scappare dall'aggressione. Pasquale Casertano, amico e collega di Ulisse, spiega a Imma e Ippazio che all'uomo piaceva raccontare una storia all'origine del carro della Madonna della Bruna: quella del conte Giovan Carlo Tramontano, che promise ai materani un carro nuovo ogni anno per la festa della Bruna, ma dato che non lo fece i cittadini assaltarono il carro originario e lo sconquassarono per ricordargli che le promesse le doveva mantenere. Casertano ha ceduto l'attivit\u00e0 a De Lillo dopo essere andato in pensione, ma pur essendo un bravo artigiano gli affari non andavano bene perch\u00e9 era troppo idealista. Qualche giorno dopo aver discusso con l'amico per degli arretrati, Ulisse \u00e8 venuto a trovarlo promettendogli che avrebbe saldato il debito, e lui le promesse le manteneva. Ripensando al fatto che il palazzetto dove \u00e8 stata trovata la refurtiva \u00e8 lo stesso dove gioca l'\u201cOlimpia Basket\u201d, Imma inizia a credere che i due casi potrebbero essere collegati.\nSamuel, temendo che gli sforzi fatti da lui e da don Mariano per contrastare Saverio Romaniello e i suoi complici siano resi inutili, decide di compiere un atto molto pericoloso: il ragazzo segue di nascosto Giulio Bruno e col telefonino registra da lontano una conversazione tra l'architetto e il boss Mazzocca, ma alcuni uomini di vedetta si accorgono della sua presenza e Samuel \u00e8 costretto a fuggire. Grazie alla registrazione Bruno viene arrestato e dalle prime analisi del labiale la posizione di Romaniello si aggrava, ma a causa dell'enorme pericolo che corre Samuel deve essere sottoposto a un programma di protezione testimoni. Valentina \u00e8 sconvolta dalla situazione e Gabriele, dopo averle detto che Samuel ha compiuto un atto di estremo coraggio, per tirarle su il morale la porta a fare un giro in macchina. Intanto Diana, ormai divorziata da Giuseppe, inizia a frequentare Emanuele Pentasuglia, diventato da qualche tempo istruttore di yoga.\nImma chiede a Franco, figlio di Gina e proprietario di un salottificio, se sa se hanno preso qualcos'altro a casa di sua madre, e se il fatto che la refurtiva sia stata lasciata davanti al palazzetto dello sport gli suggerisca qualcosa, ma lui risponde che non ne sa nulla.\nRomaniello \u00e8 arrabbiato con la Pisapia per come stanno andando le cose al processo e le intima di fermare la Tataranni con ogni mezzo. L'uomo cerca anche di impietosire l'avvocato dicendole che dopo un anno che non la vede deve stare accanto a sua figlia Isabella, che ha undici anni ed \u00e8 down, e la cui madre (che l'ha concepita con Romaniello in una \u201crelazione\u201d durata una notte) \u00e8 stata da lui profumatamente pagata per sparire. La successiva seduta viene sospesa dalla decisione della Pisapia di dimettersi dal suo mandato per manifeste divergenze col suo cliente.\nTaccardi trova in prossimit\u00e0 della ferita sulla testa di De Lillo un frammento di malachite, un minerale usato in gioielleria e oggettistica preziosa. Le telecamere del palazzetto dello sport hanno ripreso Jonas Luksas, un lituano con precedenti di reati verso il patrimonio e sfruttamento della prostituzione; egli \u00e8 inoltre un ex giocatore di pallacanestro che ha giocato per tre anni con De Lillo nell'\u201cOlimpia Basket\u201d, ed \u00e8 stato anche il protettore di Ilona. Luksas per\u00f2 non intende rilasciare dichiarazioni e Imma dispone il fermo. Ilona ammette di aver incontrato Luksas qualche settimana prima e che lui le aveva chiesto di uscire giurandole di aver chiuso col passato, ed \u00e8 certa che sia stato lui ad aver duplicato le chiavi. Imma \u00e8 convinta che Jonas sia stato pagato da qualcuno per cui tutto quel teatrino doveva avere un senso.\nLe visioni di Luigi Lombardi peggiorano sempre di pi\u00f9, fino a che immagina di dialogare con Donata, che lo accusa di aver tradito i suoi ideali e di essersi prestato alle peggiori schifezze. L'uomo le risponde che non voleva entrare nell'affare dei rifiuti tossici e che dopo la morte di Donata ha pensato che la sua vita fosse finita, che nulla avesse pi\u00f9 senso e non ha trovato la forza di liberarsi dal male. Per Lombardi questo peso sulla coscienza \u00e8 ormai troppo grande da sopportare, e si toglie la vita ingerendo un veleno per topi nello stesso posto dove \u00e8 morta Donata, a Pisticci.\nFranco ammette che suo padre ha sponsorizzato per anni l'\u201cOlimpia Basket\u201d e che lui ha giocato con De Lillo per tre anni, prima di fermarsi perch\u00e9 non \u00e8 mai stato forte come Ulisse. Gina per\u00f2 dice che nel 1994 il figlio ha ricevuto una coppa perch\u00e9 grazie a lui hanno vinto le finali segnando 20 punti, un exploit in una carriera trascurabile. Franco non ha idea del perch\u00e9 Ulisse sia stato ucciso, ma dice che \u00ab\"era destinato a soffrire perch\u00e9 voleva che tutti quanti vivessero alle sue condizioni morali\"\u00bb. Dichiara inoltre di aver incontrato Luksas solo una volta, quando la \u201cOlimpia\u201d lo compr\u00f2 come straniero e suo padre lo present\u00f2 alla stampa. Una foto della finale mostra Lopriore mentre innalza una coppa di malachite che Taccardi giudica compatibile con la ferita di De Lillo, viene ordinata una perizia calligrafica sul biglietto trovato con la refurtiva.\nLuksas viene nuovamente interrogato e ammette che la sua carriera non ha decollato, e che quando la Lituania non era ancora parte dell'Unione Europea necessitava di un permesso di soggiorno per restare in Italia: in questo \u00e8 stato aiutato da De Lillo grazie alle sue conoscenze nei sindacati. \u00c8 stato Ulisse a chiedergli di compiere la rapina e lasciare i gioielli davanti al palazzetto dello sport, ma ha tenuto la coppa vinta da Franco perch\u00e9 era l'esca con cui poteva attirarlo nella trappola, ed \u00e8 anche l'autore del biglietto.\nFranco, oltre a giocare a pallacanestro con Ulisse, aveva fondato con lui un giornale comunista chiamato \u201cIl sol dell'avvenire\u201d, schierato dalla parte degli ultimi. Lopriore era figlio di un piccolo imprenditore che stava facendo il grande salto ma che non voleva che il figlio frequentasse un noto rivoluzionario, cos\u00ec i due amici pian piano si allontanarono. Un anno fa il padre di Franco mor\u00ec e lui eredit\u00f2 un piccolo impero; Ulisse vide l'opportunit\u00e0 di realizzare il suo grande sogno, ovvero un progetto industriale basato sul concetto che gli utili debbano essere reinvestiti equamente nella comunit\u00e0. Lopriore era stato ricattato da De Lillo con la coppa di vinta nel 1994 fatta rubare da Luksas, oltre a delle carte dove Franco ha registrato il vero volume dei suoi affari: lo sfruttamento di operai senza permesso di soggiorno. Quando Franco raggiunse Ulisse quest'ultimo dichiar\u00f2 che gli avrebbe restituito i documenti per pagare i debiti che aveva accumulato, in cambio del suo silenzio: non gliene fregava pi\u00f9 niente dei principi portati avanti per decenni. Franco ci rimase molto male per questo e lo uccise.\nIn carcere Giulio Bruno, dopo aver ricevuto velate minacce da Romaniello, decide di collaborare con la giustizia e chiede di parlare con la Tataranni. Pietro esce per fare la spesa e vede la moglie, che gli aveva detto di essere rimasta in Procura, andarsene in macchina con Calogiuri, cos\u00ec li segue e li vede entrare nella casa di lui, fraintendendo la situazione. Poco dopo Imma e Ippazio vengono infatti raggiunti da due agenti della Direzione Investigativa Antimafia che scortano Bruno, incappucciato."}
{"id": "9157538", "revid": "1702319", "url": "https://it.wikipedia.org/wiki?curid=9157538", "title": "Chiesa di San Silvestro (Albettone)", "text": "La chiesa di San Silvestro \u00e8 la parrocchiale di Lovertino, frazione del Comune di Albettone, in provincia e diocesi di Vicenza; fa parte del vicariato di Noventa Vicentina.\nLa chiesa venne eretta nel 1856 in sostituzione della vecchia parrocchiale, decentrata e declassata a oratorio con dedicazione alla Madonna della Salute."}
{"id": "9157556", "revid": "1543377", "url": "https://it.wikipedia.org/wiki?curid=9157556", "title": "Esthwaite Water", "text": "Esthwaite Water \u00e8 una dei laghi pi\u00f9 piccoli e meno conosciuti del Lake District National Park, nel nord dell'Inghilterra. Si trova tra i laghi molto pi\u00f9 grandi di Windermere e Coniston Water, nella tradizionale contea del Lancashire, dal 1974 nella contea di Cumbria. A nord c'\u00e8 il villaggio di Hawkshead e a ovest la foresta di Grizedale.\nIl lago copre circa 1,1 km2 ed \u00e8 noto per l'ottima pesca, in particolare trote e lucci. \u00c8 stato designato come sito di particolare interesse scientifico.\nEtimologia.\n\"Esthwaite\" pu\u00f2 significare sia \"la radura orientale\", con l'inglese medio \"est\", probabilmente sostituendo l'antico norreno \"austr\" 'est', e il norreno \"\u00feveit\" \"radura\", o \"la radura dove crescono i frassini\", dal norreno \"eski\" \"frassini, frassini cedui\". \"(vedi \"askr\") e ancora \"veit\". \u00c8 stata anche suggerita una derivazione da Brittonic \"*\u00efstw\u00efth\", \"curvo, flessibile, elastico\" (dal gallese \"ystwyth\", vedi fiume Ystwyth).\n\"Water\" \u00e8 l'antico inglese \"w\u00e6ter\", \"acqua\" il termine dominante per \"lago\" (cfr Ullswater, Wastwater).\nPoesie di Wordsworth.\nIl lago \u00e8 stato menzionato come il luogo in cui William Wordsworth conversava con un amico nel suo poema, \"Expostulation and Reply\", parte delle Ballate liriche di Wordsworth e, nella stessa raccolta, \u00e8 il luogo per \"Lines Left Upon A Seat In A Yew-Tree.\" Wordsworth lo menziona anche nel suo Preludio al verso 267: \"Fai delle penisole verdi sul lago di Esthwaite\", e anche al verso 570: \"Dal vicino lago di Esthwaite il ghiaccio che si spacca\". Il poema \"The vale of Esthwaite\" (1787) fu il primo sforzo di Wordsworth per una composizione sostenuta.\nEcologia.\nEsthwaite \u00e8 noto come uno dei laghi mesotrofici pi\u00f9 ricchi di sostanze nutritive in Cumbria. Oltre alle specie britanniche pi\u00f9 comuni del genere Potamogeton, \u00e8 presente anche il Najas flexilis."}
{"id": "9157586", "revid": "2039387", "url": "https://it.wikipedia.org/wiki?curid=9157586", "title": "Collegio elettorale di Campobasso (Camera dei deputati)", "text": "Il collegio di Campobasso fu un collegio elettorale uninominale della Repubblica Italiana per l'elezione della Camera dei deputati. Apparteneva alla circoscrizione Molise e fu utilizzato per eleggere un deputato nella XII, XIII e XIV legislatura.\nVenne istituito nel 1993 con la cosiddetta Legge Mattarella (Legge n. 277, \"Nuove norme per l'elezione della Camera dei deputati\"), attuata in seguito al referendum abrogativo del 1993. La legge istitu\u00ec per la Camera dei deputati e per il Senato della Repubblica un sistema di elezione misto, in parte maggioritario e in parte proporzionale. Il 75% dei parlamentari dell'assemblea veniva eletto in collegi uninominali tramite sistema maggioritario a turno unico; il restante 25% alla Camera veniva eletto tramite sistema proporzionale con liste bloccate.\nIl collegio venne abolito insieme a tutti gli altri che costituivano la Camera con la promulgazione della legge elettorale successiva, la cosiddetta Legge Calderoli. Questa prevedeva un sistema proporzionale con premio di maggioranza, che alla Camera veniva attribuito a livello nazionale.\nTerritorio.\nIl collegio di Campobasso era uno dei 3 collegi uninominali in cui era suddiviso il Molise e, come previsto dal D.Lgs. del 20 dicembre 1993 n. 536, era interamente compreso nella provincia di Campobasso e comprendeva i seguenti comuni: Baranello, Busso, Campobasso, Campochiaro, Campodipietra, Casalciprano, Castelbottaccio, Castellino del Biferno, Castropignano, Cercemaggiore, Cercepiccola, Duronia, Ferrazzano, Fossalto, Gambatesa, Gildone, Guardiaregia, Jelsi, Limosano, Lucito, Matrice, Mirabello Sannitico, Molise, Montagano, Oratino, Petrella Tifernina, Pietracupa, Riccia, Ripalimosani, Roccavivara, Salcito, San Biase, San Giovanni in Galdo, San Giuliano del Sannio, Sant'Angelo Limosano, Sepino, Torella del Sannio, Toro, Trivento, Tufara e Vinchiaturo."}
{"id": "9157593", "revid": "1702319", "url": "https://it.wikipedia.org/wiki?curid=9157593", "title": "Chiesa di San Lorenzo Martire (Mandello Vitta)", "text": "La chiesa di San Lorenzo Martire, o anche, pi\u00f9 semplicemente, solo chiesa di San Lorenzo, \u00e8 la parrocchiale di Mandello Vitta, in provincia e diocesi di Novara; fa parte dell'unit\u00e0 pastorale della Bassa Valsesia.\nStoria.\nL'originaria chiesa mandellese sorse presumibilmente nel XII secolo, anche se la prima citazione che ne attesta l'esistenza risale al 1357 ed \u00e8 contenuta nel \"Liber cleri\".\nUna seconda menzione \u00e8 datata 1512, mentre i vescovi Speciano e Bascap\u00e8 trovarono rispettivamente nel 1590 e nel 1597 che l'edificio era ampio e a tre navate, ma che la sagrestia versava in condizioni non ottimali; nei successivi due secoli la chiesa fu interessata da diversi interventi di rifacimento e di ammodernamento, salvo poi venir riportata allo stile romanico nel 1963.\nDescrizione.\nEsterno.\nLa facciata a salienti della chiesa, rivolta a sudovest, presenta a centro il portale d'ingresso e, sopra, un rosone, mentre ai lati si aprono due finestre a tutto sesto.\nAnnesso alla parrocchiale \u00e8 il campanile a base quadrata, suddivisa in pi\u00f9 registri da cornici marcapiano abbellite da archetti pensili; la cella presenta su ogni lato una monofora ed \u00e8 coronata dalla guglia piramidale poggiante sul tamburo.\nInterno.\nL'interno dell'edificio si compone di tre navate; qui sono conservate diverse opere di pregio, tra le quali l'affresco con soggetto la \"Madonna del Rosario tra i Santi Domenico e Caterina\", risalente alla fine del XVI secolo, i lacerti di un dipinto dell\"Annunciazione\", le allegorie dei \"Misteri del Rosario\" e un affresco raffigurante la \"Santissima Trinit\u00e0\", eseguito nel XV secolo."}
{"id": "9157608", "revid": "599013", "url": "https://it.wikipedia.org/wiki?curid=9157608", "title": "Nico Collins", "text": "Carriera.\nHouston Texans.\nCollins al college gioc\u00f2 a football a Michigan. Fu scelto nel corso del terzo giro (89\u00ba assoluto) nel Draft NFL 2021 dagli Houston Texans. Debutt\u00f2 come professionista nella gara del primo turno contro i Jacksonville Jaguars facendo registrare una ricezione da 7 yard. La sua stagione da rookie si concluse con 33 ricezioni per 446 yard e un touchdown in 14 presenze, 8 delle quali come titolare."}
{"id": "9157611", "revid": "2014155", "url": "https://it.wikipedia.org/wiki?curid=9157611", "title": "Pandolfo III di Benevento", "text": "Biografia.\nPandolfo III fu associato al trono nel 1012 circa, assumendo la carica di co-reggente di suo padre Landolfo V e di suo nonno Pandolfo II.\nNel 1014, alla morte di Pandolfo II, Landolfo V ne eredit\u00f2 la carica di principe sovrano, mentre Pandolfo III rimase co-reggente del padre. I cittadini di Benevento, per\u00f2, si ribellarono al governo dei nuovi principi. La rivolta fall\u00ec, ma i due monarchi furono obbligati ad offrire concessioni al popolo e all\u2019aristocrazia cittadina.\nI principi beneventani dovettero poi sottomettersi all'Impero bizantino, che minacciava il principato fortificando le citt\u00e0 del Catepanato. Nel 1022, per contrastare il dominio bizantino in Puglia, l\u2019imperatore Enrico II congiunse il suo esercito a quelli di Poppone di Aquileia e Pellegrino di Colonia presso Benevento. Dopo aver preso la citt\u00e0 con un breve assedio, l'armata marci\u00f2 verso Troia, roccaforte bizantina, ma non riusc\u00ec a conquistarla. Landolfo V giur\u00f2 fedelt\u00e0 all'Imperatore germanico. Non si conosce pi\u00f9 nulla della sua vita, se non che mor\u00ec nel settembre del 1033. Pandolfo III pot\u00e9 allora assumere definitivamente il potere.\nVerso la fine dell'estate del 1038, Pandolfo associ\u00f2 al trono suo figlio Landolfo VI. Nel 1041 fu suo fratello Atenulfo, escluso dalla reggenza del principato, ad incitare una ribellione. La rivolta contro i principi, come quella del 1014, non ebbe successo.\nNel 1047, l\u2019imperatore Enrico III scese in Italia per assicurarsi il controllo del Mezzogiorno. L\u2019imperatrice Agnese visit\u00f2 il Gargano come pellegrina e, ritornando, pass\u00f2 per Benevento, dove fu accolta, al contrario di suo marito. L'imperatore, offeso dal rifiuto, immediatamente cinse d'assedio la citt\u00e0, mantre papa Clemente II scomunic\u00f2 Pandolfo, suo figlio e tutti i cittadini beneventani. Alla fine l'assedio fu tolto, ma l'offesa recata alla famiglia imperiale e alla Chiesa, sommata all'evidente declino del principato, portarono il fratello di Pandolfo, Dauferio (il futuro papa Vittore III), ad abbandonare la citt\u00e0 e rifugiarsi presso la corte di Guaimario IV di Salerno.\nLa situazione precipit\u00f2 nel 1050, quando papa Leone IX, in pellegrinaggio nel Gargano, riafferm\u00f2 la scomunica dei principi. Il popolo di Benevento si ribell\u00f2 ancora una volta ai sovrani e riusc\u00ec a espellerli dalla citt\u00e0. Nell'aprile del 1051, i cittadini offrirono Benevento al papa, che accett\u00f2, entrandovi il 5 luglio seguente.\nNel periodo successivo alla battaglia di Civitate, quando il papa era prigioniero a Benevento (tra giugno 1053 e marzo 1054) la popolazione invit\u00f2 Pandolfo III e Landolfo VI a ritornare in citt\u00e0. Pandolfo ritorn\u00f2 al potere e govern\u00f2 come vassallo del pontefice (che fu liberato in accordo con i normanni). Nel 1056 associ\u00f2 al principato anche il nipote Pandolfo IV. Nel 1059 abdic\u00f2, rifugiandosi nel monastero di Santa Sofia, fondato dai suoi antenati e che fungeva da mausoleo dinastico dei principi di Benevento. Vi mor\u00ec l'anno seguente.\nDiscendenza.\nSi conosce solo un figlio di Pandolfo II:"}
{"id": "9157612", "revid": "1777102", "url": "https://it.wikipedia.org/wiki?curid=9157612", "title": "Lode Van Hecke", "text": "Biografia.\nLode Van Hecke \u00e8 nato a Roulers il 16 marzo 1950, secondo di cinque fratelli.\nFormazione e ministero sacerdotale.\nOttiene una licenza in filosofia all'Universit\u00e0 di Lovanio e il 24 settembre 1976 entra nell'abbazia Trappista di Orval ed emette i voti perpetui il 6 marzo 1983. Ha conseguito la licenza in teologia presso l'Universit\u00e0 di Lovanio nel 1988, ed \u00e8 stato ordinato sacerdote dal vescovo Andr\u00e9-Joseph L\u00e9onard il 20 agosto 1995.\nHa lasciato l'abbazia per lavorare a Roma come segretario dell'abate generale dell'Ordine Cistercense della Stretta Osservanza dal 2002 al 2004. Tornato a Orval nel 2005, \u00e8 diventato di nuovo priore ed il 25 gennaio 2007 \u00e8 stato eletto abate della stessa abbazia.\nMinistero episcopale.\nIl 27 novembre 2019 papa Francesco lo ha nominato vescovo di Gand,; primo trappista ad accedere all'episcopato in Belgio. \u00c8 stato consacrato nella cattedrale di San Bavone dal cardinale Jozef De Kesel il 23 febbraio 2020.\nGenealogia episcopale.\nLa genealogia episcopale \u00e8:"}
{"id": "9157616", "revid": "1543377", "url": "https://it.wikipedia.org/wiki?curid=9157616", "title": "Haweswater Reservoir", "text": "Haweswater \u00e8 un bacino idrico nella valle di Mardale, Cumbria nel Lake District National Park, in Inghilterra. I lavori per elevare il livello del lago naturale originario furono iniziati nel 1929. Dopo aspre polemiche venne costruita una diga a seguito dell'approvazione, da parte del Parlamento del Regno Unito, di una concessione alla Manchester Corporation di costruire un invaso per la fornitura di acqua potabile alla citt\u00e0. La decisione caus\u00f2 una protesta pubblica perch\u00e9 i villaggi agricoli di Measand e Mardale Green sarebbero stati allagati e la valle sarebbe stata alterata per sempre.\nL'invaso \u00e8 ora di propriet\u00e0 della United Utilities. Fornisce circa il 25% dell'approvvigionamento idrico del Nord Ovest di Manchester.\nEtimologia.\nHaweswater deriva dall'antico norreno o dall'inglese antico. 'Hafr's lake' si riferisce al nome personale norvegese 'Hafr' o in antico inglese 'H\u00e6fer'; 'acqua' o 'w\u00e6ter' \u00e8 il termine dominante per 'lago' nell'antico inglese.\nGeologia.\nHaweswater \u00e8 la posizione di una successione vulcanica della caldera.\nStoria.\nHaweswater era originariamente un lago naturale lungo circa 4 km. Una lingua di terra a Measand divideva quasi in due il lago. Le porzioni superiore e inferiore del lago erano conosciute come High Water e Low Water.\nNel 1929 iniziarono i lavori per costruire la diga attraverso il fondovalle. Al momento della costruzione, il suo progetto era considerato all'avanguardia nella tecnologia dell'ingegneria civile perch\u00e9 era la prima diga cava al mondo a contrafforte. Il muro sarebbe stato creato da 44 unit\u00e0 di contrafforti separati uniti da giunti flessibili. Quando la diga fu completata, nel 1935, era lunga 470 metri e alta 27,5 metri. Aveva un ampio parapetto che correva in cima alla diga. I materiali da costruzione vennero portati al sito dalle valli adiacenti di Heltondale e Swindale. Quando la valle venne inondata, la diga alz\u00f2 il livello dell'acqua di 29 metri. Questo cre\u00f2 un serbatoio lungo 6 km e fino a 600 metri nel suo punto pi\u00f9 largo. Contiene fino a 84 milioni di m3 di acqua.\nPrima che la valle fosse inondata, nel 1935, tutte le fattorie e le abitazioni dei villaggi di Mardale Green e Measand furono demoliti, cos\u00ec come il secolare Dun Bull Inn a Mardale Green. La chiesa del villaggio venne smantellata e la pietra fu utilizzata per la costruzione della diga; tutte le salme nel cimitero furono riesumate e seppellite nuovamente a Shap.\nOggi, quando l'acqua nel bacino \u00e8 bassa, sono ancora visibili i resti del villaggio sommerso di Mardale Green, compresi i muri in pietra e il ponte del villaggio.\nLa Manchester Corporation costru\u00ec una nuova strada lungo il lato orientale del lago per sostituire quella allagata pi\u00f9 in basso nella valle e l'Haweswater Hotel fu costruito a met\u00e0 della lunghezza del bacino in sostituzione del Dun Bull. La strada prosegue fino all'estremit\u00e0 occidentale di Haweswater, fino a un parcheggio, un popolare punto di partenza per un sentiero verso le colline circostanti di Harter Fell, Branstree e High Street.\nAnimali selvatici.\nPesci.\nC'\u00e8 una popolazione di pesci schelly nel lago, che si ritiene sia vissuto l\u00ec dall'ultima era glaciale.\nRSPB Haweswater.\nLa Royal Society for the Protection of Birds (RSPB) fu coinvolta per la prima volta ad Haweswater a causa della presenza delle aquile reali. L'organizzazione gestisce attualmente due aziende agricole della zona.\nFino al 2015 Haweswater era l'unico posto in Inghilterra dove risiedeva l'aquila reale. Una coppia di aquile vi nidific\u00f2 per la prima volta nella valle del Riggindale nel 1969, e il maschio e la femmina dell'accoppiamento cambiarono pi\u00f9 volte nel corso degli anni, durante i quali nacquero sedici pulcini. La femmina scomparve nell'aprile 2004, lasciando solo il maschio. Nella valle c'era un posto di osservazione RSPB per chi desiderava vedere l'aquila: l'ultimo avvistamento \u00e8 stato realizzato nel novembre 2015. \u00c8 stato riferito che l'uccello, dell'et\u00e0 di 20 anni, potrebbe essere morto per cause naturali.\nNel 2012 la RSPB ha affittato due fattorie dal proprietario terriero United Utilities. L'obiettivo \u00e8 combinare il miglioramento degli habitat della fauna selvatica e della qualit\u00e0 dell'acqua con la gestione di un allevamento di pecore redditizio. Gli habitat delle brughiere e dei boschi vengono migliorati per gli uccelli e per la rara piccola farfalla di montagna. Le misure includono il reimpianto di erica e impianto di boschi di ginepro (soprattutto nei ghylls).\nRiferimenti letterari.\nLo scrittore e frequentatore del Lake District, Alfred Wainwright, scrisse questo sulla costruzione della diga di Haweswater nel suo libro del 1955 \"A Pictorial Guide to the Lakeland Fells\":\n\"Haweswater\" \u00e8 un romanzo del 2002 della scrittrice britannica Sarah Hall, ambientato a Mardale al momento della costruzione della diga e dell'allagamento della valle. Ha vinto il \"Commonwealth Writers' Prize\" nel 2003 come opera prima. Il romanzo \u00e8 uscito negli Stati Uniti come un originale tascabile nell'ottobre 2006, da Harper Perennial.\nHawes Water \u00e8 descritta nel romanzo di Anthony Trollope, \"Can You Forgive Her?\" (1864)."}
{"id": "9157619", "revid": "1522738", "url": "https://it.wikipedia.org/wiki?curid=9157619", "title": "Black Adam (film)", "text": "Black Adam \u00e8 un film del 2022 diretto da Jaume Collet-Serra.\nLa pellicola, undicesimo film del DC Extended Universe, \u00e8 l'adattamento cinematografico dei fumetti DC Comics creati da Otto Binder e C.C. Beck sul celebre antieroe Black Adam, interpretato da Dwayne Johnson.\nPromozione.\nIl 16 ottobre 2021, durante il DC FanDome, \u00e8 stata diffusa la clip della scena d'apertura del film, poi diffusa anche in rete.\nDistribuzione.\nIl film, inizialmente fissato per il 22 dicembre 2021, \u00e8 stato rimandato a causa della pandemia di COVID-19 e verr\u00e0 distribuito nelle sale cinematografiche statunitensi a partire dal 29 luglio 2022."}
{"id": "9157620", "revid": "344503", "url": "https://it.wikipedia.org/wiki?curid=9157620", "title": "C. C. Beck", "text": ""}
{"id": "9157621", "revid": "123591221", "url": "https://it.wikipedia.org/wiki?curid=9157621", "title": "Tricromia", "text": ""}
{"id": "9157622", "revid": "125592197", "url": "https://it.wikipedia.org/wiki?curid=9157622", "title": "'Ndrina Mannolo", "text": "I Mannolo sono una 'ndrina della 'ndrangheta calabrese originaria di Cutro e San Leonardo di Cutro, alleata dei Trapasso-Zoffreo, dei Pane-Iazzolino, dei Bubbo nel catanzarese e dei Grande Aracri di Cutro.\nHanno influenza anche nell'area catanzarese nei comuni di Cropani e Botricello.\nLe loro attivit\u00e0 vanno dal traffico di droga a livello regionale, usura, traffico di armi e influenza politica.\nStoria.\nAnni '90.\nIl 18 maggio del 1995, vengono sequestrati beni per un valore di oltre 2 mld di vecchie lire a Giuseppe Mannolo.\nAnni 2000.\nIl 2 agosto 2001, con l'operazione \"Polifemo\" dei Carabinieri di Sellia Marina vengono arrestati componenti della cosca Mannolo e Scumaci che operavano nelle zone di Sellia Marina e San Leonardo di Cutro.\nAnni 2010.\nIl 29 maggio 2019 si conclude l'operazione Malapianta della Guardia di Finanza di Crotone che porta all'arresto di 35 persone nella provincia di Crotone accusate a vario titolo di associazione mafiosa, traffico e spaccio di stupefacenti attivo in 5 regioni e all'estero, usura e estorsione per gli operatori turistici crotonesi. I membri farebbero parte della Locale di San Leonardo di Cutro con a capo i Trapasso e i Mannolo, legati ai Grande Aracri ma che coinvolgeva anche membri crotonesi e catanzaresi.\nIl 12 dicembre 2019 si conclude l'operazione Infectio che porta a 27 provvedimenti contro presunti affiliati dei Trapasso, Mannolo e Zoffreo accusati a vario titolo di traffico di droga insieme ad esponenti della criminalit\u00e0 albanese, estorsioni, truffe a istituti di credito, infiltrazioni nel settore edile e nella politica locale umbra.\nAnni 2020.\n10 febbraio 2021: Operazione Golgota contro gli Arena, i Nicoscia e Mannolo.\nL'11 febbraio 2021, vengono sequestrati 360 mila euro in contanti a disposizione della cosca.\n29 marzo 2021: Operazione Big Bang contro le cosche Mannolo, Scerbo, Zoffreo e Falcone."}
{"id": "9157631", "revid": "22356", "url": "https://it.wikipedia.org/wiki?curid=9157631", "title": "Propterus", "text": ""}
{"id": "9157632", "revid": "125146612", "url": "https://it.wikipedia.org/wiki?curid=9157632", "title": "For\u021bele Aeriene ale Republicii Moldova", "text": "La For\u021bele Aeriene ale Republicii Moldova \u00e8 l'attuale aeronautica militare della Moldavia.\nStoria.\nL\u2019aeronautica moldava si \u00e8 formata dopo la dissoluzione dell\u2019Unione Sovietica. Nel 1992 il suo organico consisteva di uomini divisi in un reggimento caccia di stanza a M\u0103rcule\u0219ti, uno squadrone di elicotteri e una brigata missilistica, che contavano 34 MiG-29, 8 Mi-8, 5 aerei da trasporto e 25 tra S-125 e S-200.\nNel 2004 disponeva di 10 An-2, 2 An-72, 1 Il-18 e 8 Mi-8; a causa degli elevati costi di gestione 6 MiG-29, 1 Tu-134 e 1 An-24 erano in organico ma accantonati.\nNel marzo 2010 \u00e8 stato firmato un protocollo tra Moldavia e Romania per lo scambio di informazioni su voli militari in prossimit\u00e0 del confine e di dati radar e la partecipazione ad attivit\u00e0 congiunte tra For\u021bele Aeriene ale Republicii Moldova e For\u021bele Aeriene Rom\u00e2ne.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "9157641", "revid": "93436", "url": "https://it.wikipedia.org/wiki?curid=9157641", "title": "Usumbura", "text": ""}
{"id": "9157644", "revid": "123591271", "url": "https://it.wikipedia.org/wiki?curid=9157644", "title": "Aeronautica militare della Moldavia", "text": ""}
{"id": "9157645", "revid": "123591279", "url": "https://it.wikipedia.org/wiki?curid=9157645", "title": "Aeronautica militare moldava", "text": ""}
{"id": "9157646", "revid": "123591285", "url": "https://it.wikipedia.org/wiki?curid=9157646", "title": "Moldovan Air Force", "text": ""}
{"id": "9157657", "revid": "599013", "url": "https://it.wikipedia.org/wiki?curid=9157657", "title": "Karol Rotner", "text": "Carriera.\nNativo della Romania, gioca nel dal 1965 al 1987, vincendo due campionati israeliani, una Supercoppa d'Israele e la Coppa Intertoto 1985.\nUnica sua esperienza professionale lontano dai \"verdi\" di Haifa la vive nella primavera-estate 1973, quando nell'aprile di quell'anno si traferisce negli Stati Uniti d'America per giocare nei , franchigia della North American Soccer League, venendo per\u00f2 gi\u00e0 svincolato alla fine del giugno seguente."}
{"id": "9157672", "revid": "1039155", "url": "https://it.wikipedia.org/wiki?curid=9157672", "title": "Episodi di Demon Slayer - Kimetsu no yaiba", "text": ""}
{"id": "9157689", "revid": "1318658", "url": "https://it.wikipedia.org/wiki?curid=9157689", "title": "Fujiwara no Atsutada", "text": "Era il terzo figlio di Fujiwara no Tokihira, Honin Sadaijin (il ministro della sinistra). Era un Gonchunagon (Consigliere intermedio provvisorio) classificato Jusanmi (Junior Terzo Rango). \u00c8 considerato uno dei Trentasei Immortali della Poesia. Era comunemente noto come Biwa-Chunagon (\u7435\u7436 \u4e2d \u7d0d \u8a00) o Honin Chunagon (\u672c\u9662 \u4e2d \u7d0d \u8a00).\nBiografia.\nEra noto per il suo bell'aspetto, insieme al talento poetico e musicale.\nEra un musicista cos\u00ec grande che dopo la sua morte, gli anziani, vedendo il musicista Minamoto no Hiromasa godere di grande popolarit\u00e0 ai concerti di corte, si lamentarono \"non avremmo mai pensato che un musicista mediocre come lui potesse essere rispettato nel modo di suonare mentre Atsutada era in vita\".\nQuesto episodio \u00e8 raccontato in nell\"'\u014ckagami\".\nA Nishisakamoto sul monte Hiei aveva una villa dove si attingeva l'acqua dal fiume Otowa-gawa (nella prefettura di Kyoto).\nPoesia.\nRimangono molte delle poesie di Atsutada scritte come corrispondenza con donne e uomini di corte come Ise, Fujiwara Kiyomasa , Fujiwara no Asatada e Fujiwara no Koretada, alcune sono incluse in antologie ufficiali di poesie come \"Gosen Wakash\u016b\" o nel \"Yamato Monogatari\".\nUna delle sue poesie \u00e8 inclusa nella famosa antologia Hyakunin Isshu:\n\u9022\u3072\u898b\u3066\u306e\u5f8c\u306e\u5fc3\u306b\u304f\u3089\u3076\u308c\u3070\u6614\u306f\u7269\u3092\u601d\u306f\u3056\u308a\u3051\u308a\n\"aimite no nochi no kokoro ni kuraburebamukashi wa mono o omowazarikeri\""}
{"id": "9157690", "revid": "125761815", "url": "https://it.wikipedia.org/wiki?curid=9157690", "title": "Kraljevska jugoslavenska vojska", "text": "L' Esercito Jugoslavo () o Regio Esercito Jugoslavo era la componente terrestre delle forze armate del Regno di Jugoslavia, gi\u00e0 Stato degli Sloveni, Croati e Serbi, esistita dal 1 dicembre 1918 fino alla resa alle Potenze dell'Asse il 17 aprile 1941. A parte scontri sul confine austriaco nel 1919-1920 e sulle frontiere meridionali negli anni venti, il \"JV\" non fu coinvolto in conflitti importanti fino all'invasione dell'aprile 1941, quando venne rapidamente sopraffatto.\nPoco tempo prima dell'invasione, ufficiali serbi dello Stato Maggiore, sostenuti da ufficiali britannici del SOE di stanza a Belgrado, organizzarono un colpo di Stato militare contro il principe Paolo e il governo dei Cetnici per aderire al Patto tripartito. Oltre ai problemi dovuti all'equipaggiamento inadeguato e alla mobilitazione incompleta, il \"JV\" collass\u00f2 rapidamente a causa delle divisioni etniche interne. Larga parte della popolazione non serba, in particolare quella croata, offr\u00ec poca resistenza all'invasore. L'estremo fu raggiunto il 10 aprile 1941, quando alcune unit\u00e0 della 4\u00aa e della 7\u00aa Armata, formate da croati, si ammutinarono e lo stesso giorno un governo croato formato lo stesso giorno accolse i tedeschi a Zagabria.\nDurante l'occupazione della Jugoslavia, i Cetnici di Dra\u017ea Mihailovi\u0107 vennero indicati come \"Reale Esercito Jugoslavo in Patria\".\nIl \"Reale Esercito Jugoslavo\" venne ufficialmente sciolgo il 7 marzo 1945, quando il governo in esilio di Pietro II decadde.\nAntefatti.\nL'Imperiale e regio esercito austro-ungarico usc\u00ec dalla prima guerra mondiale con la firma dell'armistizio di Villa Giusti con il Regno d'Italia il 3 novembre 1918. Nel mese precedente a Zagabria si era formato un Consiglio Nazionale degli Sloveni, Croati e Serbi, con l'obiettivo di rappresentare i regni di Croazia e Slavonia e di Dalmazia, il Condominio di Bosnia e Erzegovina e le aree a maggioranza slava di Carniola e Stiria. Il 1 novembre 1918 il Consiglio Nazionale costitu\u00ec il Dipartimento della Difesa Nazionale, che unific\u00f2 tutte le unit\u00e0 austro-ungariche di guarnigione nei propri territori, appartenenti a Esercito Comune, k.k. Landwehr e Guardia Reale Croata, sotto il comando del nuovo Esercito Nazionale di Sloveni, Croati e Serbi. Subito dopo l'armistizio di Villa Giusti, il Regio Esercito italiano inizi\u00f2 l'occupazione di parti del Regno di Dalmazia che erano state promesse all'Italia nelle clausole segrete del Patto di Londra.\nIl 1 dicembre 1918 venne dichiarata l'unificazione dello Stato degli Sloveni, Croati e Serbi con il Regno di Serbia, a formare il Regno dei Serbi, Croati e Sloveni. Il Regno del Montenegro si era gi\u00e0 unito alla Serbia cinque giorni prima. Questa dichiarazione e la ferma risposta di gruppi armati blocc\u00f2 ulteriori mire dell'Italia. Il Consiglio Nazionale organizz\u00f2 la celebrazione di un Te Deum di ringraziamento nella Cattedrale di Zagabria il 5 dicembre. Membri del 25\u00bath Reggimento di fanteria della Guardia Reale Croata e della 53\u00aa Divisione di fanteria organizzarono una protesta lo stesso giorno presso la piazza Ban Jela\u010di\u0107, domata dalla polizia a costo di 15 morti e 17 feriti; entrambe le unit\u00e0 furono smobilitate e sciolte.\nDalla formazione al 1926.\nAlla fine del 1918, una missione del Regio Esercito Serbo, guidata da Milan Pribi\u0107evi\u0107, Du\u0161an Simovi\u0107 e Milisav Antonijevi\u0107, giunse a Zagabria per riorganizzare l'Esercito Serbo e quello dello Stato degli Sloveni, Croati e Serbi in un'unica forza armata del Regno dei Serbi, Croati e Sloveni. L'Esercito Serbo contava alla fine della guerra 145.225 uomini e assorb\u00ec 15.000 ufficiali e volontari austro-ungarici. Dal 1 gennaio 1919, un totale di 134 alti ufficiali ex-austro-ungarici vennero congedati o sollevati dall'incarico. Dalla fine del 1918 al 10 settembre 1919, il nuovo esercito venne coinvolto in un aspro scontro militare con formazioni irregolari filo-austriache nella regione della Carinzia. Ad un certo punto le truppe serbo-croate-slovene occuparono brevemente Klagenfurt. Dopo il plebiscito dell'ottobre 1920 venne stabilita definitivamente la frontiera con l'Austria e le tensioni scemarono. Per far fronte a questi problemi di sicurezza, tra il 1918 e il 1919 era stata ordinata una vasta mobilitazione, che raggiunse il picco di 450.000 uomini in armi nel luglio 1919, cui segu\u00ec una rapida smobilitazione.\nDall'inizio del 1921, l'organizzazione dell'esercito venne impostata su una divisione di cavalleria su 4 reggimenti, 16 divisioni di fanteria, ognuna su 4 reggimenti di fanterie e uno di artiglieria. Queste ultime furono organizzate in 4 armate con quartier generale a Novi Sad (1\u00aa Armata), Sarajevo (2\u00aa Armata), Skopje (3\u00aa Armata) e Zagabria (4\u00aa Armata). Alla fine del 1921 venne costituita una seconda divisione di cavalleria aggregando i quattro reggimenti di cavalleria assegnati alle armate. La dotazione di artiglieria era di un reggimento di artiglieria pesante e uno di obici a livello di armata e di un reggimento di artiglieria campale a livello divisionale. L'arruolamento era basato sulla coscrizione obbligatoria e richiami annuali erano usati per mantenere una forza in tempo di pace di 140.000 uomini. Delle quattro armate, due erano equipaggiate con fucili francesi, le altre due con modelli austriaci. Nei primi anni venti, l'esercito rispose a diverse crisi esterne, inclusi il tentativo di ritorno al potere di Carlo I nella vicina Ungheria, operazioni di disturbo sulla frontiera col Principato d'Albania e incursioni dal Regno di Bulgaria. Nonostante gli alti standard di disciplina e addestramento individuale, l'esercito non era in grado di condurre operazioni di mobilitazione su larga scala a causa delle minacce su tutte le frontiere, la carenza di fondi, scarsit\u00e0 di infrastrutture ferroviarie, mancanza di ufficiali adeguatamente formati, scarsit\u00e0 di armi, munizioni, uniformi ed equipaggiamenti.\nNel 1922, la dotazione di artiglieria venne aumentata utilizzando materiale catturato durante la Grande Guerra. Il risultato fu che l'artiglieria di armata venne privata dei reggimenti di obici, che vennero utilizzati per aumentare la forza dei reggimenti di artiglieria divisionali a livello di brigata di artiglieria in 8 delle 16 divisioni di fanteria. Nello stesso anno, la forza in tempo di pace fu ridotta a 100.000 uomini e il Ministero della Guerra fu depotenziato trasferendo le truppe di frontiera al Ministero delle Finanze e la gendarmeria al Ministero degli Interni.\nFin dai primi giorni della costituzione della forza armata, una cerchia di ufficiali, denominata Mano Bianca, si impegn\u00f2 attivamente in politica. Nel 1923, i termini per il servizio nell'esercito vennero modificati in modo che tutti i cittadini risultavano soggetti a richiamo dai 21 ai 50 anni: nell'esercito attivo dai 21 ai 40 aaani e nella riserva dai 40 ai 50 anni; la durata della ferma fu portata a un anno e mezzo e vennero introdotti tre gradi di generali in luogo del singolo grado precedente. Un anno dopo il loro scioglimento, scontri ai confini resero necessaria la ricostituzione di piccoli contingenti di truppe di frontiera nell'area di competenza della 3\u00aa Armata, per un totale di 32 compagnie distribuite sulle frontiere con Albania, Bulgaria e Grecia. Nel 1923, gli unici generali non serbi dell'esercito si ritirarono a vita privata e il numero di generali venne portato da 26 a oltre 100, tramite la promozione di colonnelli ai gradi di \"brigadni \u0111eneral\" (brigadier generale) e \"divizijski \u0111enera\" (generale di divisione).. Nel 1924, la forza dei rimanenti reggimenti di artiglieria venne portata a livello di brigata.\nNel 1925 venne costituita una Divisione della Guardia, su due reggimenti di cavalleria, uno di fanteria e uno di artiglieria. Fu posta al comando di Petar \u017divkovi\u0107, membro della Mano Bianca. Il primo significativo acquisto di aerei militari venne fatto nello stesso anno, con 150 bombardieri leggeri Breguet Bre 19 e biplani da ricognizione forniti dalla Francia in forma di prestito. L'arsenale di Kragujevac venne ampliato, ma le solite carenze continuarono ad affliggere l'esercito, con il risultato che nonostante le dimensioni non ci si aspettava che esso potesse resistere a un pi\u00f9 piccolo ma pi\u00f9 moderno esercito per un tempo significativo. Nel 1926 venne creata la 5\u00aa Armata, traendo due divisioni dalla 1\u00aa Armata e una dalla 4\u00aa. Nello stesso anno vennero costituite altre 13 compagnie di truppe di frontiera da schierare lungo le frontiere italiane e ungheresi e vennero acquistati 12 idrovolanti Dornier.\n1927\u20131932.\nLe prime manovre di vastit\u00e0 significativa fin dalla formazione della forza armata furono condotte tra le truppe di due divisioni tra il 29 settembre e il 2 ottobre 1927, anche se il numero di uomini non raggiunse le 10.000 unit\u00e0 nonostante il richiamo di riservisti. Prima di questa, erano state condotte solo esercitazioni a livello di guarnigioni locali. Le tattiche erano simili a quelle adottate dal British Army prima della seconda guerra boera. Nel 1928 vennero costituiti quattro nuovi reggimenti di fanteria in risposta al riarmo italiano lungo le frontiera, visti come nucleo di una nuova divisione di fanteria. Nello stesso periodo presso l'arsenale di Kragujevac inizi\u00f2 la produzione di fucili Mauser FN 1924 e relative munizioni. Nel gennaio 1929, il Re Alessandro I stabil\u00ec una dittatura personale e nomin\u00f2 \u017divkovi\u0107 Primo Ministro. Ad aprile 32 generali vennero fatti congedare, compreso il Capo di Stato Maggiore Petar Pe\u0161i\u0107. Nello stesso anno l'esercito ricevette dalla cecoslovacca \u0160koda 4.000 mitragliatrici leggere, 8 cannoni campali da 75 mm e 200.000 fucili vz. 24. Con quest'ultima fornitura finalmente l'esercito permanente venne finalmente equpiaggiato con un singolo tipo di fucile. Sempre nel 1929 si tenner otre esercitazioni inter-divisionali, tuttavia le relazioni le descrissero come male organizzate ed eseguite.\nNel 1930, \u017divkovi\u0107 venne promosso a \"Armijski \u0111eneral\" e quattro dei 5 comandanti di armata vennero sostituiti. Vi era un solo croato-sloveno tra i generali, peraltro un geniere in una posizione di poco rilievo. Venne intrapreso l'acquisto di circa 800 moderni pezzi di artiglieria di diverso calibro, sempre dalla Cecoslovacchia, e altri 100.000 fucili vennero acquistati dal Belgio. Nonostante questi acquisti, l'esercito rimase carente di mitragliatrici leggere e pesanti, mezzi motorizzati, equipaggiamenti da ponte, da comunicazione e carri armati. Vennero eseguite altre manovre a livello divisionale in tre regioni, ma le cariche di cavalleria e gli attacchi in massa delle fanterie dimostrarono che l'esercito non aveva appreso le lezioni della Grande Guerra e, a detta dell'addetto militare inglese, gli ufficiali serbi del tempo erano uomini conservatori e di strette vedute che, pur desiderosi di modernizzare gli equipaggiamenti, non vedevano per\u00f2 la necessit\u00e0 di modernizzare tattiche e organizzazione e non erano disposti a imparare dagli altri. Negli anni successivi venne introdotta una compagnia di mitragliatrici per ogni battaglione di fanteria e le divisioni di fanteria 27\u00aa di Zagabria e 38\u00aa di Lubiana ebbero ognuna un reggimento di fanteria trasformato in fanteria da montagna. Questo primo passaggio era propedeutico alla formazione di due unit\u00e0 indipendenti, dotate di elementi di artiglieria, segnalazione e trasporto, utilizzabili sulle frontiere montagnose nord-occidentali. Le conseguenze economiche della Grande depressione interruppero le esercitazioni. L'addetto militare britannico annot\u00f2 come le unit\u00e0 a livello di battaglione e di reggimento fossero totalmente impreparate alla guerra moderna, limitando l'addestramento a manovre in ordine chiuso, tiro basico e poche esercitazioni a fuoco sul campo.\nNel 1932, \u017divkovi\u0107 rinunci\u00f2 agli incarichi politici e di Primo Ministro, per tornare al comando della Divisione della Guardia. Nello stesso anno vennero alla scoperte attivit\u00e0 comuniste in seno all'esercito, ma il solito gruppo di alti ufficiali serbi rimase saldamente al potere. Le due brigate indipendenti da montagna completarono la formazione, ognuna dotata di due batterie di cannoni da 75 mm. L'organizzazione dei Cetnici, interamente composta da serbi e guidata da Kosta Pe\u0107anac, form\u00f2 nuovi distaccamenti in varie parti del Paese. Nell'ottica dell'esercito, i Cetnici avrebbero dovuto assistere le guardie di frontiera in tempo di pace, accanto alle loro attivit\u00e0 tradizionali di guerriglia durante in tempo di guerra. Nello stesso anno vennero costituiti tre reggimenti di artiglieria antiaerea.\n1933\u20131937.\nAll'inizio del 1933 vi fu un periodo di allarme riguardo a Italia e Ungheria che preoccup\u00f2 molto lo Stato Maggior. L'addetto militare britannico osserv\u00f2 che l'esercito aveva una grande fiducia in se stesso, la sua fanteria era robusta e la sua artiglieria era ben equipaggiata, ma era molto carente in aree fondamentali per una moderna forza di combattimento. Problemi chiave rimanevano le mitragliatrici e i cannoni da fanteria e la carenza di addestramento ad armi combinate. Inoltre era proseguita la \"serbizzazione\" della forza armata, con una predominanza assoluta tra i generali e uno Stato Maggiore composto per il 90% da serbi, tanto che i giovani croati e sloveni erano riluttanti ad arruolarsi. Questo sbilanciamento costituiva un elemento di debolezza politica ma anche militare in tempo di guerra. Tre ufficiali croati vennero promossi al grado di \"brigadni \u0111eneral\" nel 1933. Nello stesso anno vi fu inoltre una riduzione numerica di reggimenti e batterie di artiglieria e battaglioni e compagnie di fanteria, a causa della scarsit\u00e0 di coscritti dovuta al calo delle nascite venti anni prima durante le guerre balcaniche. Nel lungo termine permaneva la carenza di 3.500 ufficiali e 7.300 sottufficiali. Vennero formati altri tre reggimenti antiaerei e un comando indipendente a Sebenico in Dalmazia. Disordini nella regione della Macedonia portarono alla consegna di 25.000 fucili ai membri della forza paramilitare nazionalista serba Narodna Odbrana.\nNel giugno 1934 il generale Milan Nedi\u0107 divenne Capo di Stato Maggiore al posto di Milovanovi\u0107. Re Alessandro incaric\u00f2 Nedi\u0107 di apportare notevoli cambiamenti in seno all'organizzazione dell'esercito, nonostante l'opposizione di molti generali anziani, principalmente per ridurre le dimensioni delle divisioni di fanteria e creare corpi d'armata, unit\u00e0 intermedie tra divisioni e armate. Dopo l'assassinio di Re Alessandro, Nedi\u0107 decise di differire questi cambiamenti, asserendo difficolt\u00e0 pratiche. Venne formato un battaglione di guerra chimica, con l'intenzione di fornire una compagnia a agni armata. Vennero testati tankette \u0160koda e un fucile mitragliatore di progettazione nazionale. Vennero annunciate esercitazioni a livello di armata per il 1935, la prima volta dalla formazione dell'esercito nel 1919. Una commissione formata per esaminare la questione della meccanizzazione dell'esercito concluse che il terreno di gran parte del paese e la debolezza dei ponti esistenti comportavano che la motorizzazione e la meccanizzazione dovevano essere sviluppate lentamente, ma che come primo passo si doveva acquistare un autocarro leggero. Le riserve di munizioni di tutti i tipi vennero segnalate come carenti.\nNel 1935 si stimava che entro un mese dalla mobilitazione, da 800.000 a 900.000 soldati avrebbero potuto essere posti sotto le armi. Questo piano si basava sulla duplicazione di otto delle sedici divisioni di fanteria permanente e della divisione alpina, e sulla formazione di un'ulteriore divisione di cavalleria, per un totale di 24 divisioni di fanteria di circa 25.000 uomini ciascuna, una divisione di guardie, due divisioni alpine e tre divisioni di cavalleria. Questo anno vide notevoli cambiamenti ai vertici dell'esercito in seguito alla creazione del Consiglio Militare. Nedi\u0107 divent\u00f2 membro di questo nuovo ente e venne sostituito dal generale Ljubomir Mari\u0107 quale Capo di Stato Maggiore. Sei reggimenti di fanteria vennero sciolti, ma lo Stato Maggiore decise di rimanere con quattro reggimenti per divisione. Durante l'anno vennero ricevuti 800 mortai Stokes, cannoni antiaerei \u0160koda per 20 batterie e tankette \u0160koda \u0160-I-D. Le carenze nei sistemi di radiocomunicazione erano evidenti: la fanteria necessitava di 1.000-2.000 apparati leggeri e la cavalleria ne era completamente priva; gli apparati consegnati all'artiglieria non potevano comunicare con gli aeroplani. L'addetto militare britannico osservava che neanche il pi\u00f9 esperto degli ufficiali aveva mai comandato una unit\u00e0 pi\u00f9 grande di una divisione in esercitazione o in guerra. Le manovre del 1935 furono le prime dal 1930 e le uniche di livello superiore a quello divisionale fin dalla formazione dell'esercito nel 1919. Queste ebbero luogo sul fiume Sava tra Novi Sad e Sarajevo alla fine di settembre e in realt\u00e0 furono pi\u00f9 una dimostrazione che una simulazione di guerra, mancando completamente qualsiasi libert\u00e0 d'azione per i comandanti sul campo.\nDurante il 1936, Mari\u0107 divent\u00f2 Ministro dell'Esercito e della Marina, sostituendo \u017divkovi\u0107, che aveva tramato contro il governo. Prima che ci\u00f2 accadesse, Mari\u0107 aveva rivelato agli addetti navali e militari britannici che qualsiasi mobilitazione dell'esercito avrebbe richiesto 25 giorni e che le carenze in molti settori dell'equipaggiamento erano gravi, tra cui maschere antigas, elmetti d'acciaio, tende, ferri di cavallo, munizioni per armi di piccolo calibro, selleria e carri armati. Il nuovo Capo di Stato Maggiore era l'\"Armijski \u0111eneral\" Milutin Nedi\u0107, fratello di Milan, che era stato Generale comandante della Reale Aeronautica Jugoslava. I maggiori cambiamenti organizzativi durante l'anno riguardarono la formazione di un battaglione carri su tre compagnie, ognuna su tre plotoni di 5 carri. Gli unici carri in servizio al momento erano vecchi Renault FT, ma venne emesso un ordine per nuovi mezzi. Nel settembre 1937 vennero condotte manovre su larga scala in Slovenia, coinvolgendo l'equivalente di quattro divisioni, che evidenziarono agli osservatori stranieri le gravi carenze causate da uno Stato Maggiore incompetente, ufficiali vecchi, la mancanza di addestramento alla guerra moderna degli ufficiali reggimentali e la carenza generalizzata di armi ed equipaggiamenti di qualsiasi tipo. L'addetto militare britannico osserv\u00f2 che l'esercito non era in grado di intraprendere alcuna operazione su larga scala al di fuori del paese, ma se completamente mobilitato sarebbe stato in grado di dare buona prova in una campagna difensiva. L'esercitazione era stata condotta in Slovenia per testare la lealt\u00e0 e il valore dei riservisti sloveni e croati e fu completamente soddisfacente solo da questo punto di vista, con quasi tutti i riservisti che si presentarono alla chiamata presentati e sopportarono le difficolt\u00e0 delle manovre con \"disciplina e forza d'animo\". Lo stesso anno vide la consegna di una notevole quantit\u00e0 di equipaggiamento dalla Cecoslovacchia, tra cui 36 cannoni da montagna, 32 cannoni antiaerei, 60 obici ricondizionati, 80 cannoni da campo e otto tankette \u0160koda \u0160-I-D Contemporaneamente furono intrapresi lavori considerevoli per la costruzione di fortificazioni alla frontiera italiana.\nPreludio alla guerra.\nNel 1938 Milutin Nedi\u0107 venne nominato Ministro dell'Esercito e della Marina e venne sostituito alla guida dello Stato Maggiore dall'\"Armijski \u0111eneral\" Du\u0161an Simovi\u0107. Due mutamenti geostrategici di quell'anno resero la situazione dell'esercito ancora pi\u00f9 difficile: l'Anschluss dell'Austria da parte della Germania e l'accordo di Monaco che colp\u00ec la Cecoslovacchia. La Jugoslavia si trov\u00f2 cos\u00ec a confinare con la Germania nazista ai confini e con il principale fornitore di armi ed equipaggiamenti sotto scacco. Tuttavia, secondo la solita fonte britannica, l'esercito era ancora in grado di fronteggiare da solo l'invasione da parte di uno degli Stati confinanti, con l'eccezione della Germania, e di resistere eventualmente anche ad un attacco combinato da parte di Italia e Ungheria. Nello stesso anno venne creato un Comando di Difesa Costiera aggregando unit\u00e0 gi\u00e0 schierate lungo le coste, senza creare nuove unit\u00e0. Venne completata la consegna di 10.000 mitragliatrici leggere cecoslovacche, cosicch\u00e9 la dotazione di armi leggere poteva considerarsi completa. Vennero realizzate ulteriori fortificazioni sulla frontiera italiana e venne pianificato il potenziamento di quelle sulla frontiera ex-austriaca. Dei 165 generali in servizio, due erano croati e due sloveni, mentre tutti i restanti serbi.\nNel periodo interbellico, le spese militari jugoslave rappresentavano il 30% del bilancio dello Stato. Da gennaio 1939 l'esercito mobilitato, incluse le riserve, raggiungeva 1.457.760 uomini, con unit\u00e0 combattenti costituite da 30 divisioni di fanteria, una della Guardia e tre di cavalleria. Alla fine del 1940, l'esercito mobilit\u00f2 truppe in Macedonia e nella parte della Serbia a confine con l'Albania.\nCampagna dell'aprile 1941.\nAlla vigilia dell'invasione, il \"Reale Esercito Jugoslavo\" era ancora largamente equipaggiato con armi e materiali risalenti alla prima guerra mondiale, al netto degli equipaggiamenti e dei veicoli forniti dalla Cecoslovacchia. Dei circa 4.000 pezzi di artiglieria, la maggior parte antiquati e ippotrainati, con solo 1.700 pezzi relativamente moderni, inclusi 812 pezzi anticarro da 3,7 cm KP\u00daV vz. 37 e da 4,7 cm KP\u00daV vz. 36. L'artiglieria comprendeva anche 2.300 mortai, 1.600 dei quali moderni pezzi da 81 mm e 24 da 220 mm e 305 mm. Di 940 cannoni antiaerei, 360 erano modelli cechi e italiani da 15 e 20 mm. Tutte queste armi erano importate e di varia provenienza, cosicch\u00e9 vari modelli spesso mancavano di pezzi di ricambio e di manutenzione.\nLe uniche unit\u00e0 motorizzate erano 6 battaglioni di fanteria motorizzata delle tre divisioni di cavalleria, sei reggimenti di artiglieria motorizzata, due battaglioni carri con 110 carri armati, uno dei quali su Renault FT della prima guerra mondiale e l'altro su moderni Renault R35, pi\u00f9 una compagnia carri indipendente con 8 tankette \u0160koda \u0160-I-D. Circa 1.000 autocarri militari vennero importati dagli Stati Uniti nei mesi precedenti la guerra.\nA mobilitazione completata, l'esercito poteva schierare 28 divisioni di fanteria, tre di cavalleria e 35 reggimenti indipendenti. Di questi ultimi, 16 erano schierati nelle fortificazioni di frontiera e 19 erano organizzati in distaccamenti combinati, della dimensioni di una brigata rinforzata. Ogni distaccamento schierava da uno a tre reggimenti di fanteria e da uno a tre battaglioni di artiglieria; tre distaccamenti erano organizzati come unit\u00e0 \"alpine\". L'attacco tedesco tuttavia colse l'esercito ancora in via di mobilitazione, con sole 11 divisioni nello schieramento difensivo previsto. Della forza totale prevista di 1.200.000 uomini solo il 50% delle reclute avevano raggiunto le proprie unit\u00e0 prima dell'invasione. Al 20 marzo 1941 la forza mobilitata totale era di 600.000 uomini, con 167 generali in servizio attivo: 150 serbi, 8 croati e 9 sloveni.\nL'esercito era organizzato su tre gruppi d'armate e su truppe di difesa costiera. Il 3\u00ba Gruppo d'armate era il pi\u00f9 forte e schierava la 3\u00aa Armata, la 3\u00aa Armata territoriale, la 5\u00aa e la 6\u00aa Armata, poste a difesa della frontiera con Romania, Bulgaria e Albania. Il 2\u00ba Gruppo d'armate, su 1\u00aa e 2\u00aa Armata, difendeva la regione tra le Porte di ferro e il fiume Drava. Il 1\u00ba Gruppo d'armate, con 4\u00aa e 7\u00aa Armata, composto principalmente da personale croato, era schierato in Croazia e Slovenia a difesa delle frontiere con Italia, Germania e Ungheria.\nIl \"Reale Esercito Jugoslavo\" si arrese, insieme alle altre forze armate jugoslave, il 17 aprile 1942 alle forze di invasione tedesche, italiane e ungheresi. Di conseguenza ad Alessandria d'Egitto venne costituito il \"I Battaglione, Reali Guardie Jugoslave\", che entr\u00f2 in azione in Nordafrica con la 4\u00aa Divisione di fanteria indiana. Venne sciolto in Italia nel 1944 quando il suo organico diminu\u00ec e l'unit\u00e0 fu afflitta da lotte intestine tra fazioni monarchiche e titina. Tra il 1943 e il 1944, ventisette uomini crearono il \"No. 7 (Yugoslav) Troop\" del No. 10 (Inter-Allied) Commando, una unit\u00e0 di forze speciali sotto comando britanico. Tutte le forze reali jugoslave vennero sciolte formalmente il 7 marzo 1945, quando il governo jugoslavo in esilio decadde."}
{"id": "9157705", "revid": "712828", "url": "https://it.wikipedia.org/wiki?curid=9157705", "title": "Hayeswater", "text": "Hayeswater \u00e8 un piccolo lago all'interno del Lake District di Cumbria, in Inghilterra.\nIl lago si trova a circa 1,6 km a sud-est della frazione di Hartsop nella valle di Patterdale. Si annida tra The Knott a est e Grey Crag a ovest e si trova a un'altitudine di quasi 425 metri. Il lago \u00e8 naturale ma venne arginato, nel 1908, per fornire un bacino idrico che serviva la citt\u00e0 di Penrith nella Cumbria. Era alimentato da sud dall'Hayeswater Gill, che sorge vicino al percorso della Roman High Street e prosegue fino a Cow Bridge dove si unisce al torrente in uscita dal Brothers Water.\nPoich\u00e9 non era stato utilizzato come bacino idrico dal 2005, l'United Utilities ha rimosso la diga e ha restaurato un laghetto di montagna nell'estate del 2014. Una nuova passerella su Hayeswater Beck \u00e8 stata costruita 75 metri a valle del canale di uscita del tarn."}
{"id": "9157707", "revid": "446353", "url": "https://it.wikipedia.org/wiki?curid=9157707", "title": "Reale esercito jugoslavo", "text": ""}
{"id": "9157712", "revid": "484362", "url": "https://it.wikipedia.org/wiki?curid=9157712", "title": "Squartatore del Belize", "text": "Lo squartatore del Belize \u00e8 un serial killer attivo in Belize e non identificato responsabile del rapimento, dello stupro e dell'omicidio di cinque ragazze a Belize City tra il 1998 e il 2000. Nonostante le approfondite indagini, aiutate dall'FBI e da Scotland Yard, nessuno \u00e8 mai stato condannato per gli omicidi, che rimangono tutti irrisolti. Fu soprannominato dai media \"Jack the Butcher\" (Jack il Macellaio).\nOmicidi.\nL'8 settembre 1998, la tredicenne Sherilee Nicholas, una studentessa di quinta elementare della Wesly Upper School nel sud di Belize City, scomparve mentre camminava verso la sua scuola. Cosa accadde alla ragazza rimase sconosciuto fino al 9 ottobre, quando il corpo venne ritrovato in una pozza d'acqua vicino alla George Price Highway. Era stata pugnalata pi\u00f9 di 40 volte alla testa e al petto, con una delle braccia quasi recisa e il viso con profonde ferite da taglio. Il corpo mostrava anche segni di stupro, ma la cosa pi\u00f9 sinistra era il fatto che la Nicholas indossava gli abiti di un'altra ragazza scomparsa appena due giorni prima della sua scoperta. Quella ragazza era Jay Blades, 9 anni, il cui teschio e alcune ossa vennero recuperati sei mesi dopo, insieme allo zaino di Sherilee.\nIl 23 marzo 1999, un'altra ragazza, la dodicenne Jackie Fern Malic, scomparve durante la ricreazione mentre giocava nel cortile della sua scuola. Solo due giorni dopo, il suo corpo venne trovato a faccia in gi\u00f9 in una pozzanghera lungo una strada sterrata al confine con l'area in cui venne ritrovata la Nicholas. Era stata pugnalata pi\u00f9 volte e il suo braccio sinistro era stato reciso, con segni che indicavano come un'auto l'avesse travolta.\nIl 26 giugno 1999 Erica Wills, 8 anni, scomparve, ma il fatto non fu notato per tre giorni, poich\u00e9 all'epoca avrebbe dovuto soggiornare da alcuni parenti, che a loro volta pensavano che fosse a casa con la sua famiglia. Il 18 luglio, i suoi resti vennero trovati dietro una cava a Gracie Rock, a circa 25 km da Belize City. Il corpo venne identificato dalla madre tramite una fascia per capelli e un anello di Titti, che Erica indossava sempre. A questo punto, le tensioni tra la popolazione crebbero e le richieste di cattura dell'assassino erano in aumento, con le famiglie delle vittime che organizzavano veglie a lume di candela. Le forze di polizia imposero il coprifuoco a tutti i bambini minorenni, ma nonostante i loro sforzi, lo squartatore colp\u00ec un'ultima volta.\nIl 15 febbraio 2000, la quattordicenne Noemi Hernandez scomparve mentre faceva una commissione in Mosul Street. Nove giorni dopo, il suo corpo mutilato fu ritrovato su un tumulo sabbioso lungo il fiume Belize, con diverse coltellate al viso e al collo e molte parti del corpo mancanti. Suo padre ne identific\u00f2 il corpo dai blue jeans che indossava.\nCrimini non correlati.\nDurante il periodo degli omicidi dello Squartatore, altre tre ragazze vennero uccise in circostanze simili, ma fu dimostrato che gli omicidi non erano collegati al caso. Le vittime furono:\nIndagini.\nGli omicidi causarono un panico diffuso nella piccola nazione, con l'imposizione del coprifuoco nazionale e guardie posizionate presso le scuole. Nei mesi successivi all'ultimo omicidio, furono riportati diversi episodi di un uomo che guidava una macchina rossa con una calza sul viso, che aveva cercato senza successo ad attaccare e rapire giovani ragazze a Belize City. L'uomo non fu mai rintracciato. Nel 2000, il patologo Mario Estradabran annunci\u00f2 un'inquietante rivelazione: prima di essere brutalmente uccise, tutte le ragazze erano state stordite con alcol e droghe, e torturate. Lo squartatore aveva usato lo stesso strumento in tutti e cinque gli omicidi, e a giudicare dalla precisione dei tagli fatti sui corpi, si presumeva avesse conoscenze di medicina o comunque un accesso facilitato a strumenti chirurgici. Le autorit\u00e0 ritennero che ci fosse la possibilit\u00e0 che pi\u00f9 di una persona fosse coinvolta. Attualmente non ci sono novit\u00e0 sul caso, ritenuto il maggiore cold case della storia del paese.\nSospettati.\nMichael Williams.\nL'unica persona ad essere accusata degli omicidi fu un meccanico di Belize City di nome Michael Williams, che era un vicino di casa della vittima Jackie Malic. Al momento del suo omicidio, l'allora quarantenne Williams fu visto offrire un passaggio a Jackie e sua sorella Adelma, ma entrambe rifiutarono. Dopo la sua scomparsa, la polizia interrog\u00f2 Michael e lo rilasci\u00f2, ma dopo che il corpo venne ritrovato, fu nuovamente arrestato e accusato dell'omicidio. Mentre era in prigione, Williams \u00e8 stato anche accusato di aver violentato una ragazza di 13 anni un decennio prima.\nLe speranze degli investigatori riguardo la sua colpevolezza furono deluse quando poco dopo, la Wills scomparve mentre Williams era ancora recluso. Questo, insieme all'alibi fornitogli da alcuni clienti e da un poliziotto, insieme alla mancanza di prove, portarono al suo proscioglimento riguardo gli omicidi.\nLonnie David Franklin Junior.\nSi ritenne che Grim Sleeper, un serial killer statunitense collegato agli omicidi di almeno dieci prostitute a Los Angeles tra il 1985 e il 1998, potesse essere un sospettato. Conosciuto come Grim Sleeper (il dormiente cupo) per la possibile pausa di 14 anni tra i suoi omicidi noti, dal 1988 al 2002, si riteneva che Franklin avesse connessioni al paese grazie al suo matrimonio con Sylvia Castillo, che era del Belize. Oltre questo, la pausa coincideva con gli omicidi dello Squartatore, e il fatto che il suo furgone, usato in uno dei suoi omicidi, fosse stato ritrovato in Belize, era un'altra prova circostanziale del suo coinvolgimento. Non fu mai formalmente accusato degli omicidi, ed \u00e8 morto a San Quintino nel 2020."}
{"id": "9157725", "revid": "712828", "url": "https://it.wikipedia.org/wiki?curid=9157725", "title": "Rydal Water", "text": "Rydal Water \u00e8 un piccolo specchio d'acqua nella parte centrale del Lake District inglese, nella contea di Cumbria. Si trova vicino alla frazione di Rydal, tra Grasmere e Ambleside nella valle di Rothay.\nIl lago \u00e8 lungo 1,18\u00a0km e varia in larghezza fino a un massimo di 350 metri, coprendo un'area di 0.31\u00a0km2. Ha una profondit\u00e0 massima di 17 metri e si trova ad un'altitudine di 54 metri sul livello del mare. Il lago \u00e8 sia alimentato che drenato dal fiume Rothay, che scorre da Grasmerea monte, verso Windermere a valle.\nLe acque della met\u00e0 meridionale del lago sono affittate dal Lowther Estate al National Trust, mentre quelle della met\u00e0 settentrionale appartengono alla tenuta di Rydal Hall. La navigazione \u00e8 vietata, ad eccezione dei residenti di Rydal Hall.\nNumerose passeggiate sono possibili nelle colline circostanti, cos\u00ec come una passeggiata intorno al lago, che comprende Dove Cottage e Rydal Mount, entrambe residenze di William Wordsworth, e Rydal Cave. All'estremit\u00e0 occidentale del lago, alcuni gradini conducono a Wordsworth's Seat, che \u00e8 considerato il punto panoramico preferito dal poeta Wordsworth nel Lake District.\nSi crede che White Moss House, all'estremit\u00e0 settentrionale del lago, sia l'unica casa che Wordsworth abbia mai comprato. La compr\u00f2 per suo figlio Willie e la famiglia visse l\u00ec fino agli anni 1930. \"Nab Cottage\" si affaccia sul lago e un tempo era la dimora di Thomas de Quincey e Hartley Coleridge, il figlio di Samuel Taylor Coleridge. Nelle vicinanze si trova la storica Rydal Hall."}
{"id": "9157747", "revid": "438678", "url": "https://it.wikipedia.org/wiki?curid=9157747", "title": "Andrea di ser Lancia", "text": ""}
{"id": "9157749", "revid": "287204", "url": "https://it.wikipedia.org/wiki?curid=9157749", "title": "Ritratto di Bernardo Gritti", "text": "Il ritratto di Bernardo Gritti \u00e8 un dipinto olio su tela di Carlo Ceresa conservato nella pinacoteca del museo Rijksmuseum di Amsterdam datato 1646. Il dipinto, con altri lavori del Ceresa, \u00e8 considerato uno dei capolavori dell'arte ritrattistica del Seicento.\nStoria e Descrizione.\nBernardo Gritti era il pro-prefetto della citt\u00e0 di Bergamo. \nIl dipinto fu realizzato dall'artista dopo aver compiuto numerose altre opere, e la commissione ne conferma gi\u00e0 la sua fama. Ospita nella parte superiore lo stemma \u00e8 una iscrizione: \nL'opera fu quindi realizzata per festeggiare il personaggio che nella sua carica di pro-prefetto cittadino aveva vinto un importante controversia tra la citt\u00e0 orobica e il collegio di Sant'Orsola di Gandino, a questo fa riferimento la scritta. Il dipinto fu commissionato proprio dal collegio che pur dichiarandosi \u00abpauperissimo\u00bb aveva voluto far dono del dipinto al proprio benefattore.\nDel lavoro non si conoscono i passaggi di propriet\u00e0 ma fino al l963 faceva parte delle tele conservate nella galleria Heim di Parigi che ne fece oggetto di vendita al museo di Amsterdam, che lo conserva.\nIl dipinto nella dedica e nella raffigurazione risponde alla pomposit\u00e0 del notabile. Questo \u00e8 raffigurato con il volto formoso con i capelli ricciuti in disordine che scoprono la fronte ampia, ma con l'espressione felice, gioviale pur astuta, portando assonanze con i ritratti di Bernardo Strozzi contrariamente alle raffigurazioni veneziane, ed \u00e8 il solo lavoro del Ceresa che raffigura un personaggio con cariche pubbliche in nomina. Questo \u00e8 avvolto in un ampio abito damascato peculiarit\u00e0 del ruolo occupato. Con l'indice della mano sinistra indica alcuni fogli posti su di un mobile, probabilmente indica la sentenza della causa appena vinta, mentre la mano destra la tiene sul petto.\nIl ritratto per la sua sontuosit\u00e0 e austerit\u00e0 si differenza da ogni altra opera del Ceresa."}
{"id": "9157777", "revid": "63756", "url": "https://it.wikipedia.org/wiki?curid=9157777", "title": "Chicago Bulls 2021-2022", "text": "La stagione 2021-22 dei Chicago Bulls \u00e8 la 56\u00aa stagione della franchigia nella NBA. I Bulls non si qualificano ai playoff dalla stagione 2016-2017, avendo fallito per poco la qualificazione nell'ultima stagione."}
{"id": "9157779", "revid": "300067", "url": "https://it.wikipedia.org/wiki?curid=9157779", "title": "Atanas Atanasov", "text": ""}
{"id": "9157780", "revid": "300067", "url": "https://it.wikipedia.org/wiki?curid=9157780", "title": "Atanas Pejcinski", "text": ""}
{"id": "9157781", "revid": "300067", "url": "https://it.wikipedia.org/wiki?curid=9157781", "title": "Atanas Peychinski", "text": ""}
{"id": "9157786", "revid": "933835", "url": "https://it.wikipedia.org/wiki?curid=9157786", "title": "Sindaci di Orl\u00e9ans", "text": "Di seguito l'elenco cronologico dei sindaci di Orl\u00e9ans e delle altre figure apicali equivalenti che si sono succedute nel corso della storia."}
{"id": "9157787", "revid": "599013", "url": "https://it.wikipedia.org/wiki?curid=9157787", "title": "Philipp K\u00f6hn", "text": "Carriera.\nInizia la propria carriera in Germania dove milita nelle giovanili di , e prima di passare al nel 2017.\nNel 2018 viene ceduto al che lo aggrega alla squadra affiliata del ; debutta fra i professionisti il 14 settembre in occasione dell'incontro di seconda divisione vinto 1-0 contro l'.\nNel 2020 passa in prestito al , in Challenge League, dove disputa una stagione da titolare.\nConfermato in rosa dal Salisburgo, viene promosso come titolare nel 2021.\nStatistiche.\n\"Statistiche aggiornate al 20 ottobre 2021\"."}
{"id": "9157794", "revid": "180559", "url": "https://it.wikipedia.org/wiki?curid=9157794", "title": "Stazione di terra dell'Odenwald", "text": "La stazione di terra dell'Odenwald \u00e8 stata una stazione di terra dell'Agenzia spaziale europea situata in Germania nei pressi della citt\u00e0 di Michelstadt, nell'Odenwald.\nFu costruita nel 1975 per la ricezione delle immagini dai satelliti meteorologici Meteosat, ma venne utilizzata anche per la missione Hipparcos. Disponeva di due antenne paraboliche \u2013 una di 15 metri e una di 13,5 metri di diametro \u2013 per le comunicazioni in banda S.\nLa stazione \u00e8 stata dismessa e chiusa nel 2002. Attualmente si trova in stato di abbandono ed \u00e8 meta di escursionismo."}
{"id": "9157796", "revid": "1318658", "url": "https://it.wikipedia.org/wiki?curid=9157796", "title": "Wast Water", "text": "Wast Water o Wastwater (/w\u0252st w\u0254\u02d0t\u0259r/) \u00e8 un lago situato a Wasdale, una valle nella parte occidentale del Lake District National Park, in Inghilterra. Il lago \u00e8 lungo quasi e largo 500 metri. \u00c8 un lago glaciale, formato in una valle glaciale molto profonda. \u00c8 il lago pi\u00f9 profondo d'Inghilterra con una profondit\u00e0 massima di 79 metri. La superficie del lago \u00e8 a circa 60 metri sul livello del mare, mentre il suo fondale \u00e8 a 19 metri sotto il livello del mare. \u00c8 di propriet\u00e0 del National Trust.\nDintorni.\nL'imboccatura della Wasdale Valley \u00e8 circondata da alcune delle montagne pi\u00f9 alte d'Inghilterra, tra cui Scafell Pike, Great Gable e Lingmell. I ripidi pendii sul lato sud-orientale del lago, che portano alle cime di Whin Rigg e Illgill Head, sono conosciuti come \"\"Wastwater Screes\" o su alcune mappe come \"The Screes\"\". Questi ghiaioni si sono formati a causa dell'erosione del ghiaccio e degli agenti atmosferici sulle rocce del gruppo vulcanico Borrowdale, che formano le colline a est del lago, verso Eskdale. Sono alte circa 600 metri, dalla base alla cima, e la loro base \u00e8 a circa 60 metri sotto la superficie del lago.\nUn sentiero percorre tutta la lunghezza del lago, attraverso i massi e il ghiaione alla base del versante scosceso. Sul lato nord-occidentale ci sono le scogliere di Buckbarrow (una parte di Seatallan) e la forma a barca rovesciata di Yewbarrow. Wast Water \u00e8 la sorgente del fiume Irt che sfocia nel Mare d'Irlanda vicino a Ravenglass.\nSia il lago che i Wasdale Screes sono protetti come siti di interesse scientifico speciale e secondo il diritto dell'Unione europea come aree speciali di conservazione.\nOrigine e pronuncia del nome.\n\"Wastwater\" deriva da \"Wasdale\" pi\u00f9 \"acqua\" in inglese. \"'Lago Wasdale' o 'il lago di Vatns\u00e1, fiume del lago'. Il nome attuale contiene piuttosto curiosamente i riflessi sia dell'antico norreno 'vatn' 'acqua', 'lago', sia dell'antico inglese 'w\u00e6ter' 'acqua', con il significato di 'lago' probabilmente influenzato dall'antico norreno 'vatn'.\nIl lago \u00e8 chiamato \"Wast Water\" sulle mappe di Ordnance Survey, ma l'ortografia \"Wastwater\" \u00e8 usata con la stessa frequenza, anche dal suo proprietario, il National Trust, insieme al Cumbria Tourist Board e all'Autorit\u00e0 del Parco Nazionale del Distretto dei Laghi.\nPunti di interesse.\nLa signora del lago.\nNel 1976, \"The Wasdale Lady in the Lake\", Margaret Hogg, fu uccisa dal marito e il suo corpo fu gettato nel lago. Venne ritrovata dopo otto anni, con il corpo conservato come cera per la mancanza di ossigeno nell'acqua.\nGnomi sott'acqua.\nNel febbraio 2005 \u00e8 stato segnalato che era stato collocato nel lago un \"giardino degli gnomi\", completo di staccionata, come punto di interesse da esplorare per i subacquei. \u00c8 stato rimosso dal fondo del Wastwater dopo che tre subacquei sono morti alla fine degli anni 1990. Si pensa che questi subacquei avessero trascorso troppo tempo in profondit\u00e0 alla ricerca di ornamenti. I sommozzatori della polizia hanno riportano una voce secondo cui il giardino era stato spostato a una profondit\u00e0 oltre a quella a cui era consentito immergersi.\nPC Kenny McMahon, un membro della North West Police Underwater Search Unit, disse: \nEstrazione dell'acqua.\nL'acqua fu pompata per la prima volta dal lago durante la seconda guerra mondiale per rifornire la Royal Ordnance Factory di Drigg. Oggi viene pompata al vicino impianto nucleare di Sellafield come approvvigionamento idrico industriale. La Nuclear Decommissioning Authority \u00e8 autorizzata ad estrarre dal lago un massimo di al giorno da utilizzare su quel sito.\nVista preferita.\nIl 9 settembre 2007, il Wast Water \u00e8 stato designato vincitore in una votazione per determinare \"la vista preferita della Gran Bretagna\" dagli spettatori di ITV.\nAffluenti.\n\"In senso orario dal fiume Irt\"\nIn letteratura.\nNel libro \"Goodbye, Mr. Chips\", il signor Chipping incontra sua moglie a Wasdale Head."}
{"id": "9157800", "revid": "15756", "url": "https://it.wikipedia.org/wiki?curid=9157800", "title": "Junji Ito Collection", "text": " \u00e8 una serie TV antologica anime giapponese basata sui lavori del mangaka Junji It\u014d, animata dallo Studio Deen e pubblicata sulla piattaforma Crunchyroll universalmente a gennaio del 2018.\nLa serie segue quasi fedelmente ogni storia breve selezionata dall'enorme catalogo del proficuo disegnatore giapponese, omettendo solo qualche piccolo dettaglio o rimaneggiando l\u00e0 dove possibile per farlo rientrare nella durata prevista dei 20 minuti; pochissime di queste sono collegate fra di loro e il pi\u00f9 delle volte il collegamento \u00e8 dato dal cameo di uno o pi\u00f9 personaggi all'interno del singolo episodio, gli ultimi due - invece - risultano un adattamento OAV della serie fumettistica \"Tomie\".\nProduzione.\nL'Anime venne annunciato il 30 Giugno 2017 sul profilo ufficiale di Junji Ito del sito internet del Asahi Shimbun. Ad Agosto dello stesso anno venne confermato che lo Studio incaricato dell'adattamento sarebbe stato lo Studio Deen e che Shinobu Tagashira, conosciuto principalmente per Diabolik Lovers, avrebbe diretto e riadattato per il piccolo schermo la serie. La notizia confermava l'adattamento di 11 episodi tratti dalle collection \"Junji Ito Masterpiece Collection\" e \"Fragments of Horror\"\" ma senza specificare quali episodi sarebbero stati scelti e quali scartati.\nIl titolo originale venne annunciato solamente ad ottobre 2017 insieme alla notizia che conferm\u00f2 Kaoru Sawada allo script della serie, Hozumi G\u014dda come Sound Director, e Y\u016bki Hayashi come compositore musicale.\nLa serie include due OVA dedicati al Manga \"Tomie\", .\nLa opening ufficiale della serie, , \u00e8 una performance del gruppo musicale Giapponese \"Pinballs\", mentre la sigla di chiusura, , \u00e8 stata composta dal gruppo J-POP \"JYOCHO\".\nDistribuzione.\nLa distribuzione della serie fu inizialmente programmato come premiere, per il Gennaio 2018, sulla piattaforma web del Tokyo MX ma venne poi spostato sul servizio premium di WOWOW. La serie ebbe anche un'anteprima speciale a Dicembre dove parteciparono anche lo stesso Ito e il doppiatore Y\u016bji Mitsuya.\nFuori dall'Asia venne pubblicata sulla piattaforma Crunchyroll universalmente il 20 Gennaio 2018, .\nEpisodi.\nLa serie \u00e8 composta da 12 episodi indipendenti ed \u00e8 disponibile in DVD solo in lingua originale o inglese; ancora inedita una versione in lingua italiana. Ogni episodio contiene due storie: la prima (ovvero la principale) occupa la maggior parte della puntata e la seconda viene spesso usata solo come bonus.\nOltre ai 12 episodi ufficiali della serie, ne sono stati distribuiti anche due speciali che insieme compongono l'OAV ufficiale di Tomie; la musica \u00e8 firmata da Yuki Hayashi e la voce di Tomie in lingue inglese \u00e8 dell'attrice Monica Rial."}
{"id": "9157811", "revid": "933835", "url": "https://it.wikipedia.org/wiki?curid=9157811", "title": "Serge Grouard", "text": ""}
{"id": "9157817", "revid": "423283", "url": "https://it.wikipedia.org/wiki?curid=9157817", "title": "Rune Pedersen", "text": ""}
{"id": "9157821", "revid": "300067", "url": "https://it.wikipedia.org/wiki?curid=9157821", "title": "Udo Tohver", "text": "Carriera.\nCon la ha disputato i Campionati europei del 1961."}
{"id": "9157822", "revid": "539155", "url": "https://it.wikipedia.org/wiki?curid=9157822", "title": "Gaveau", "text": "Gaveau \u00e8 un'antica casa francese produttrice di pianoforti, fondata a Parigi nel 1847 da Joseph Gabriel Gaveau. Insieme a \u00c9rard e Pleyel \u00e8 uno dei pi\u00f9 rinomati costruttori di pianoforti francesi.\nStoria.\nLa dinastia Gaveau.\nLa famiglia Gaveau \u00e8 stata una dinastia di costruttori di pianoforti. Il capostipite fu Joseph Gabriel Gaveau che a 23 anni, terminato un periodo di apprendistato presso diversi laboratori di Parigi, decise nel 1847 di creare una propria ditta per fabbricare pianoforti. Inizi\u00f2 al 24 di rue des Amandiers Popincourt dedicandosi a realizzare degli strumenti verticali badando soprattutto alla solidit\u00e0 e imitando la costruzione di \u00c9rard; al tempo stesso pens\u00f2 a migliorare la meccanica del doppio scappamento inventato da \u00c9rard. Diede cos\u00ec l'avvio alla commercializzazione dei suoi modelli che porteranno l'indicazione di \"Meccanica Gaveau\".\nNel 1855 gli strumenti realizzati da Gaveau ottennero la medaglia di bronzo all'Esposizione universale e iniziarono a essere conosciuti anche oltre oceano; per la loro robustezza infatti non temevano il trasporto anche via mare. Joseph Gabriel Gaveau ebbe sei figli che inziarono tutti a lavorare in fabbrica. L'attivit\u00e0 non si arrest\u00f2 nemmeno nel 1858 quando un violento incendio distrusse gran parte del materiale e degli strumenti nell'officina di rue des Amandiers.\nNel 1860 la Maison Gaveau ottenne una nuova medaglia di bronzo all'esposizione di Troyes e nel 1866 Il fondatore Joseph Gabriel fu nominato \"Officier de la L\u00e9gion d'honneur\". Dopo aver vinto la medaglia d'argento nel 1867 all'Esposizione universale, alla fabbrica Gaveau fu conferito il brevetto per l'applicazione della sua meccanica anche ai pianoforti a coda.\nNel 1878 la famiglia Gaveau vinse la medaglia d'oro all'Esposizione e, dopo aver affrontato un nuovo incendio, trasfer\u00ec la fabbrica al 47 di rue Servan. \nI figli di Joseph Gabriel continuarono l'attivit\u00e0 dopo il ritiro del padre. Gabriel cre\u00f2 un nuovo modello di piccole dimensioni, a un quarto di coda, che ebbe molto successo a Parigi. Augustin si specializz\u00f2 in pianoforti verticali, spesso molto lavorati con intarsi da ebanista. \u00c9tienne si occup\u00f2 principalmente della direzione della fabbrica; arricch\u00ec anche il catalogo con nuovi modelli tra cui alcuni smontabili per poter essere trasportati in localit\u00e0 di difficile accesso.\nSalle Gaveau.\nAll'inizio del 900 le officine raggiunsero una superficie di 14000 metri e producevano 2000 pianoforti ogni anno. Nel 1905 i fratelli Gaveau acquistarono un terreno a Parigi, in rue La Bo\u00e9tie, per costruirvi un palazzo destinato agli uffici della Maison Gaveau. Il progetto fu affidato all'architetto Jacques Hermant che termin\u00f2 l'edificio nel 1907. \u00c9tienne Gaveau ebbe l'idea di realizzare nel palazzo una sala da concerto dove poter utilizzare i propri pianoforti per incentivare la loro diffusione; a tal scopo Hermant cur\u00f2 in modo meticoloso l'acustica della sala che \u00e8 ancor oggi conosciuta come la migliore di Parigi. \nLa notoriet\u00e0 e il declino.\nIl successo dei pianoforti Gaveau raggiunse il suo culmine neli anni 20 quando gli strumenti furono disegnati anche da firme celebri come Paul Poiret o Jacques-\u00c9mile Ruhlmann. In seguito, verso il 1930, i figli di \u00c9tienne, Marcel e Andr\u00e9, tentarono di proporre sul mercato dei nuovi pianoforti verticali, piccoli e robusti, ma soprattutto economici, col marchio GAM, ma incontrarono delle difficolt\u00e0 nelle vendite. I tempi stavano cambiando e la concorrenza era forte, la Gaveau decise cos\u00ec la fusione con il marchio \u00c9rard nel 1960; l'anno seguente la fusione comprese anche Pleyel. I problemi continuarono a sussistere, soprattutto per la grande diffusione di strumenti dell'estremo oriente; i tre grandi marchi finirono per depositare i bilanci nel 1965; in seguito i pianoforti furono costruiti per alcuni anni, dal 1971 al 1994, dalla tedesca Schimmel, mantenendo le marche originali. Dal 1995 la Gaveau \u00e8 passata in possesso della \"Manufacture Fran\u00e7aise de piano\" che era proprietaria anche dei marchi \u00c9rard e Pleyel e ha continuato la produzione a Al\u00e8s; negli ultimi hanni la forte concorrenza cinese ha costretto alla chiusura la fabbrica."}
{"id": "9157823", "revid": "287204", "url": "https://it.wikipedia.org/wiki?curid=9157823", "title": "Grouard (disambigua)", "text": "Grouard \u00e8 una frazione canadese della contea di Big Lakes, in Alberta. Tale termine pu\u00f2 riferirsi anche a:"}
{"id": "9157826", "revid": "1543377", "url": "https://it.wikipedia.org/wiki?curid=9157826", "title": "Referendum in Lettonia del 2007", "text": "I referendum in Lettonia del 2007 si svolsero il 7 luglio 2007 per abrogare due disegni di legge in materia di sicurezza nazionale.\nLa consultazione era stata indetta dopo che il presidente della repubblica si era rifiutato di firmare le leggi, rivendicando la possibile influenza degli oligarchi sulla sicurezza nazionale lettone, e dopo che erano state raccolte 212.000 firme, soddisfacendo il requisito di circa 150.000 firme (un decimo dell'elettorato). Sebbene il referendum non sia riuscito a raggiungere il quorum di 453.730 voti, i risultati hanno mostrato una massiccia disapprovazione degli emendamenti.\nContesto.\nIl Presidente della Lettonia ha il potere, come stabilito dalla Costituzione della Lettonia, di chiedere che il Saeima riconsideri una legge; se il Saeima non modifica la legge, il presidente deve firmarla o sospendere la legge per due mesi. Dopo questo periodo la legge deve essere proclamata o sottoposta a referendum nazionale, se il 10% dell'elettorato lo richiede.\nIl presidente Vaira V\u012b\u0137e-Freiberga ritenne che gli emendamenti alle leggi sulla sicurezza nazionale potessero costituire una minaccia alla sicurezza nazionale. Ritornale le legge in parlamento per la seconda lettura, il Saeima non le ha modificate, costringendo il presidente ha usato il suo potere per sospendere le leggi per due mesi. Il presidente riteneva infatti aver concesso ai dipendenti delle organizzazioni che regolano l'accesso alle informazioni riservate il diritto di concedere tale permesso a se stessi, il che potrebbe comportare che alcuni gruppi e individui abbiano la capacit\u00e0 di manipolare le informazioni nei propri interessi. Dopo la sospensione, il Saeima ha modificato le leggi come originariamente richiesto dal presidente, e i leader della coalizione di governo hanno affermato che non c'era bisogno di un referendum dato che gli emendamenti originari erano gi\u00e0 stati esclusi e sarebbero entrati in vigore solo per un giorno. Tuttavia, ci\u00f2 ha portato a richiami dei cittadini a esercitare il loro diritto di voto e alla speculazione che il presidente potesse sciogliere il Saeima. Pertanto, il referendum \u00e8 stato visto ufficiosamente come un referendum sulle dimissioni del governo di Kalv\u012btis e come un'occasione per mostrare sostegno al presidente, che, per coincidenza, ha lasciato l'incarico il giorno in cui si \u00e8 svolto il referendum, piuttosto che come un referendum sulla emendamenti alle leggi sulla sicurezza.\nAspetti legali.\nDato che il Saeima aveva gi\u00e0 annullato le leggi, se non ci fosse stato il referendum, trascorso il periodo di sospensione, le leggi sarebbero entrate in vigore per un giorno; lo stesso sarebbe accaduto se una maggioranza avesse votasse \"contro\" l'abrogazione delle leggi. Tuttavia, se una maggioranza avesse votato a favore dell'abrogazione delle leggi, il Saeima non sarebbe stato in grado di riapprovare le stesse disposizioni fino alla fine della legislatura parlamentare. Inoltre, perch\u00e9 il referendum fosse valido, era necessario che venisse espresso almeno la met\u00e0 dei voti delle ultime elezioni di Saeima, ovvero circa 450.000 voti.\nRisultati.\nIl referendum non ha ottenuto il quorum di 453.730 voti. Peraltro, i risultati hanno mostrato una massiccia disapprovazione degli emendamenti. \nSei favorevole all'abrogazione della legge \u201cModifiche alla Legge sulla Sicurezza Nazionale\u201d del 1 marzo 2007?\nSei favorevole all'abrogazione della legge \u201cModifiche alla Legge sulle Autorit\u00e0 per la Sicurezza dello Stato\u201d del 1 marzo 2007?"}
{"id": "9157832", "revid": "599013", "url": "https://it.wikipedia.org/wiki?curid=9157832", "title": "Bo Wid\u00e9n", "text": "Carriera.\nCon la ha disputato tre edizioni dei Campionati europei (1953, 1955, 1961)."}
{"id": "9157834", "revid": "300067", "url": "https://it.wikipedia.org/wiki?curid=9157834", "title": "Bo Widen", "text": ""}
{"id": "9157835", "revid": "447535", "url": "https://it.wikipedia.org/wiki?curid=9157835", "title": "Mondol\u00e8 Ski", "text": ""}
{"id": "9157836", "revid": "1318658", "url": "https://it.wikipedia.org/wiki?curid=9157836", "title": "Emipoliedro", "text": "In geometria solida, un emipoliedro \u00e8 un poliedro stellato uniforme avente alcune delle proprie facce passanti per il proprio centro. Il prefisso \"emi\" nel nome di questo tipo di poliedri \u00e8 dovuto al fatto che tali facce tagliano il poliedro in due parti uguali aventi ognuna volume pari a met\u00e0 del volume del poliedro.\nIl prefisso \"emi\" \u00e8 talvolta utilizzato per riferirsi al alcuni poliedri proiettivi, come ad esempio l'emicubo, che sono l'immagine di una mappa 2 a 1 di un poliedro sferico con simmetria centrale.\nNotazione di Wythoff e figura al vertice.\nLe rappresentazioni di tali poliedri in notazione di Wythoff sono della forma \"p\"/(\"p\"\u00a0\u2212\u00a0\"q\")\u00a0\"p\"/\"q\"\u00a0|\u00a0\"r\" e risultano essere molto simili a quelle dei poliedri cantellati, mentre le loro figure al vertice sono quadrilateri incrociati e la loro incidenza dei vertici \u00e8 \"p\"/\"q\".2\"r\".\"p\"/(\"p\"\u00a0\u2212\u00a0\"q\").2\"r\". Le facce 2\"r\"-gonali passano attraverso il centro del poliedro: se rappresentate come facce di un poliedro sferico, esse coprono un intero emisfero e i loro bordi e i loro vertici giacciono su una circonferenza massima.\nI nove emipoliedri, di seguito elencati con i propri simboli di Wythoff e incidenza dei vertici, sono:\nSi noti che la costruzione caleidoscopica di Wythoff genera gli emipoliedri non orientabili (tutti tranne l'ottaemiottaedro come doppie coperture di una sfera, ossia due emipoliedri coincidenti.\nNel piano euclideo la sequenza di emipoliedri continua con le quattro tassellature stellati riportate di seguito, dove gli apeirogoni appaiono come i summenzionati poligoni equatoriali: \nDi queste quattro tasellature solo la 6/5 6 | \u221e \u00e8 generata come una doppia copertura dalla costruzione di Wythoff.\nOrientabilit\u00e0.\nTra gli emipoliedri, solo l'ottaemiottaedro rappresenta una variet\u00e0 orientabile.\nDuali degli emipoliedri.\nPoich\u00e9 gli emipoliedri hanno facce passanti per il loro centro, i loro duali hanno vertici posti all'infinito, e pi\u00f9 precisamente all'infinito sul piano proiettivo reale. Nella sua opera \"Dual Models\", Magnus Wenninger rappresenta tali figure come prismi intersecanti, ognuno dei quali si estende all'infinito verso il vertice stesso, cos\u00ec da mantenere la simmetria. Nella comune rappresentazione i prismi costituenti il modello vengono per comodit\u00e0 tagliati a un certo punto della loro altezza. Wenninger ha suggerito di inserire queste nuove figure in una nuova classe di solidi generati per stellazione, chiamati \"stellazioni all'infinito\". Tuttavia egli ha anche affermato che, strettamente parlando, tali figure non sarebbero in effetti poliedri poich\u00e9 la loro costruzione non risulta conforme alle comuni definizioni.\nEsistono quindi 9 poliedri duali degli emipoliedri, che condividono per\u00f2 solo 5 forme visivamente diverse dato che 8 di loro compongono 4 coppie di poliedri esternamente identici. I membri di tali coppie differiscono tra loro nella disposizione di veri e falsi vertici, laddove per \"falso vertice\" si intende un punto in cui due spigoli si incrociano e non si uniscono. Tali 5 forme sono: \nRelazione con i poliedri quasi regolari.\nGli emipoliedri si presentano in coppie come risultato della facettazione di poliedri quasi regolari con quattro facce incidenti su ogni vertice. Tali poliedri quasi regolari hanno incidenza dei vertici \"m\".\"n\".\"m\".\"n\" e i loro spigoli, oltre a formare le facce \"m\"- ed \"n\"-gonali, vanno poi a formare anche le emi-facce, ossia quelle passanti per il centro, dell'emipoliedro. Gli emipoliedri possono quindi essere ottenuti dai poliedri quasi regolari eliminando gli \"m\"-goni o gli \"n\"-goni e inserendo quindi le emifacce. Poich\u00e9 ad essere eliminati possono essere gli \"m\"-goni o gli \"n\"-goni, allora da ogni poliedro quasi regolare possono essere ottenuti due emipoliedri, ad eccezione dell'ottaedro (o tetratetraedro), dove \"m\" = \"n\" = 3 e i due tipi di facce sono congruenti.\nPoich\u00e9 anche gli emipoliedri, cos\u00ec come i poliedri quasi regolari, hanno due tipi di facce che si alternano attorno a ogni vertice, sono talvolta essi stessi considerati poliedri quasiregolari.\nQui \"m\" ed \"n\" corrispondono ai precedenti \"p\"/\"q\" e \"h\" corrisponde al precedente 2\"r\"."}
{"id": "9157844", "revid": "73843", "url": "https://it.wikipedia.org/wiki?curid=9157844", "title": "Gassa d'amante doppia senza cima", "text": "La gassa d'amante doppia senza cima \u00e8 un nodo ad occhiello. Come suggerisce il nome, \u00e8 una variante del pi\u00f9 famoso nodo Gassa d'amante. \u00c8 una versione che viene usata sia in marina che in alpinismo ed anche in carpenteria.\nEsecuzione.\nVi \u00e8 una seconda variante che si chiama Gassa d'amante doppia con cima."}
{"id": "9157846", "revid": "1345932", "url": "https://it.wikipedia.org/wiki?curid=9157846", "title": "Emipoliedri", "text": ""}
{"id": "9157856", "revid": "73843", "url": "https://it.wikipedia.org/wiki?curid=9157856", "title": "Gassa d'amante doppia con cima", "text": "La gassa d'amante doppia con cima \u00e8 un nodo ad occhiello, variante del pi\u00f9 famoso nodo Gassa d'amante. A differenza della Gassa d'amante doppia senza cima in questa versione rimane una cima all'interno dell'occhiello. \u00c8 una versione che viene usata sia in marina che in alpinismo ed anche in carpenteria.\nEsecuzione.\nVi \u00e8 una seconda variante che si chiama Gassa d'amante doppia senza cima."}
{"id": "9157865", "revid": "123648924", "url": "https://it.wikipedia.org/wiki?curid=9157865", "title": "Lake District National Park", "text": "Il Lake District National Park \u00e8 un parco nazionale nel nord-ovest dell'Inghilterra che comprende tutto il Lake District centrale, sebbene la citt\u00e0 di Kendal, alcune aree costiere e le penisole dei laghi siano al di fuori del confine del parco.\nStoria.\nL'area venne designata parco nazionale il 9 maggio 1951 (meno di un mese dopo la prima designazione di un parco nazionale del Regno Unito, il Peak District). Ha mantenuto i suoi confini originali fino al 2016, quando \u00e8 stato esteso, del 3%, in direzione dello Yorkshire Dales National Park per incorporare aree come la terra di alto valore paesaggistico nella Lune Valley.\n\u00c8 il parco nazionale pi\u00f9 visitato del Regno Unito con 16,4\u00a0milioni di visitatori all'anno e pi\u00f9 di 24\u00a0milioni di giorni-visitatore all'anno, il pi\u00f9 grande dei tredici parchi nazionali in Inghilterra e Galles, e il secondo pi\u00f9 grande nel Regno Unito dopo il Cairngorms National Park. Il suo scopo \u00e8 proteggere il paesaggio limitando i cambiamenti indesiderati da parte dell'industria o del commercio. La maggior parte del terreno nel parco \u00e8 di propriet\u00e0 privata, con circa il 55% registrato come terreno agricolo. I proprietari terrieri includono:\nL'Autorit\u00e0 del Parco Nazionale ha sede presso gli uffici di Kendal. Gestisce un centro visitatori a Windermere in un'ex casa di campagna chiamata Brockhole, Coniston Boating Centre e Information Centres.\nCome in tutti gli altri parchi nazionali in Inghilterra, non vi \u00e8 alcuna restrizione all'ingresso o al movimento all'interno del parco lungo i percorsi pubblici, ma l'accesso ai terreni coltivati \u00e8 solitamente limitato a sentieri pubblici, mulattiere e strade secondarie. Gran parte del terreno incolto ha diritti di libero accesso statutari, che coprono circa il 50% del parco.\nI terreni agricoli, gli insediamenti e le miniere hanno alterato lo scenario naturale e l'ecologia \u00e8 stata modificata dall'influenza umana per secoli e comprende importanti habitat della fauna selvatica. Avendo fallito in un precedente tentativo di ottenere lo status di patrimonio mondiale come Patrimonio dell'umanit\u00e0, a causa delle attivit\u00e0 umane, alla fine ha avuto successo nella categoria del paesaggio culturale e ha ricevuto lo status nel 2017."}
{"id": "9157868", "revid": "186864", "url": "https://it.wikipedia.org/wiki?curid=9157868", "title": "\u017bele\u0144ski", "text": ""}
{"id": "9157881", "revid": "4175", "url": "https://it.wikipedia.org/wiki?curid=9157881", "title": "Nazionale di rugby a 15 femminile della Colombia", "text": "La nazionale di rugby a 15 femminile della Colombia (), nota anche come \"Las Tucanes\", \u00e8 la selezione di rugby a 15 femminile che rappresenta la Colombia in ambito internazionale.\nNata nel 2003 e in campo per la prima volta in un \"test match\" nel 2019, \u00e8 amministrata dalla Federaci\u00f3n Colombiana de Rugby.\nInsieme al \u00e8 la prima squadra nazionale femminile sudamericana a prendere parte alle qualificazioni per la Coppa del Mondo femminile; al 2021 \u00e8 qualificata al torneo finale di ripescaggio per un posto nella manifestazione mondiale.\nStoria.\nBench\u00e9 attiva nel rugby a 7, variante nella quale ha preso parte anche ai Giochi olimpici, la Colombia non si impegn\u00f2 mai in maniera sistematica nello sviluppo del gioco a quindici: l'unica esperienza fu un incontro non ufficiale di un XV nazionale contro il Venezuela nel 2003.\nIl nuovo sistema di qualificazione ideato da World Rugby per la prevedeva il coinvolgimento di regioni che fino ad allora non avevano sviluppato appieno la disciplina maggiore tra le donne; bench\u00e9 al Sudamerica non fossero stati assegnati posti diretti alla Coppa, tuttavia fu previsto che il continente concorresse a un posto al torneo finale di ripescaggio che assegna l'ultimo posto utile per la competizione; il quindi la Colombia e il , formazione che alle spalle vantava solo un \"test match\" disputato undici anni prima, si incontrarono per la prima volta per quello che fu il primo \"test match\" sul continente tra due squadre di Sudam\u00e9rica Rugby, e la vittoria and\u00f2 alla Colombia per 28-7.\nLe due squadre si incontrarono pochi mesi pi\u00f9 tardi, a marzo 2020, per lo spareggio sudamericano nell'ambito delle qualificazioni per la citata Coppa del Mondo, e a risultare vittoriosa fu nuovamente la Colombia per 23-19; per effetto di tale risultato le \"Tucanes\" accedettero al \"barrage\" intercontinentale contro il che, a causa della lunga sospensione delle attivit\u00e0 sportive dovute alla pandemia di COVID-19, si tenne a Nairobi ad agosto 2021; vincendo 16-15, le colombiane aggiudicarono il diritto di disputare il torneo finale di ripescaggio per l'ultimo posto alla rassegna mondiale.\nOpposte al pi\u00f9 esperto , le colombiane riuscirono a vincere 18-10 e contendere alla in finale l'accesso al mondiale, anche se la compagine britannica ebbe la meglio per 59-3.\nColori e simboli delle uniformi.\nCome la nazionale maschile, anche la femminile veste una maglia con i colori nazionali della Colombia (blu, giallo e rosso); nella versione pi\u00f9 recente il giallo \u00e8 il motivo principale della prima maglia, che fa da sfondo ad alcune strisce orizzontali blu contornate di rosso.\nLe giocatrici vengono chiamate con il soprannome di \"Tucanes\" (\u00able Tucane\u00bb) dal nome del tucano (\"ramphastos toco\"), uccello multicolore originario del Sudamerica orientale adottato negli anni novanta a \"mascotte\" per via del suo becco colorato con le stesse tinte cromatiche della bandiera nazionale, e per la sua resistenza e tenacia (il tucano \u00e8 uno degli uccelli col becco pi\u00f9 duro e forte).\nIl tucano figura pure nel logo della federazione e sulle maglie delle giocatrici."}
{"id": "9157883", "revid": "125391462", "url": "https://it.wikipedia.org/wiki?curid=9157883", "title": "Malaguti Ciak", "text": "Il Malaguti Ciak \u00e8 uno scooter di dimensioni compatte prodotto dalla casa motociclistica italiana Malaguti dal 1999 al 2011.\nIl contesto.\nIl Ciak venne presentato al salone di Monaco nell'ottobre del 1998 insieme al maxiscooter Madison ed entrambi facevano parte della nuova strategia di prodotti rinnovati della casa di Bologna.\nSi tratta di uno scooter a ruote alte che entra in produzione nella primavera del 1999 destinato a sostituire l\u2019ormai anziano Malaguti Centro 50 che era in produzione dal 1992. \nIl Ciak era caratterizzato da ruote sa 16\" e pedana piatta con un vano sottosella in grado di ospitare un casco demi-jet, la gamma motori al debutto era composta dai propulsori 50 e 100 di origine Yamaha-Minarelli omologati Euro 2. \nSubito il modello trova molto apprezzamento tra il pubblico diventando uno dei modelli pi\u00f9 venduti del marchio e l\u2019anno seguente vennero introdotto i modello 125 e 150 equipaggiato da motori monocilindrico quattro tempi e quattro valvole prodotti dalla Kymco.\nNel settembre 2001 ci fu un aggiornamento che vide l'introduzione a pagamento dell\u2019impianto frenante a doppio disco sia anteriore che posteriore e venne presentato il prototipo del Ciak 100 a quattro tempi con un nuovo motore di origine Piaggio destinato a sostituire il vecchio 100 due tempi Minarelli.\nTuttavia il 100 quattro tempi non entrer\u00e0 in produzione e continuer\u00e0 ad essere prodotto il vecchio modello due tempi dotato di catalizzatore fino al 2003.\nNovembre 2003: debutta il Ciak Master.\nNel novembre 2003 il Ciak subisce un primo restyling dove viene cambiato lo scudo frontale e il fanale, debutta una ruota anteriore con in nuovo disegno a tre razze, nuovi ammortizzatori anteriori e posteriori e una nuova sella dal design pi\u00f9 moderno e con rivestimento pi\u00f9 confortevole. Il motore 100 esce di produzione sostituito definitivamente dalla variante 125. \nIl modello 50 resta in produzione nella variante pre-restyling.\nNelle primavera del 2004 anche il modello 50 due tempi viene ristilizzato e adotta la denominazione Ciak Master.\nNel 2005 si ha un aggiornamento della gamma, debutta il nuovo 50 a 4 tempi con motore Piaggio omologato Euro 2\nOltre alla nuova versione del cinquantino viene introdotto anche il nuovo modello top di gamma 200 quattro tempi con motore di origine Kymco omologato Euro 2. Tale motore sostituir\u00e0 il 150 che uscir\u00e0 definitivamente di produzione nel 2006. \nLa produzione del Ciak termina nell'aprile del 2011 in seguito alle difficolt\u00e0 finanziarie della casa madre.\nCiak Electric Power.\nNel novembre del 2000 entra in produzione anche il Ciak Electric Power, primo ciclomotore elettrico prodotto dalla Malaguti e sviluppato insieme alla Engines Engineering. Il Ciak elettrico possiede la stessa estetica del Ciak con motore termico ma ha quattro batterie al piombo esenti da manutenzione con voltaggio 12V e collegamento in serie, per un voltaggio complessivo di alimentazione del motore di 48 Volt. Tre di queste batterie sono posizionate sulla pedana che non \u00e8 pi\u00f9 piatta, la quarta batteria \u00e8 nel vano sottosella. Le ruote sono da 12 pollici invece che da 16 e possiede una strumentazione LCD dedicata. Il motore elettrico eroga una potenza nominale di 1,23 kW a 1400 giri e una coppia massima 17 Nm. La ricarica avviene in 3 ore per l'80% della capacit\u00e0 totale degli accumulatori e 6 ore per il 100%. Il peso del Ciak elettrico \u00e8 di 145 kg (di cui 66 kg di sole batterie). L'autonomia \u00e8 tra i 45 e i 60 km e la velocit\u00e0 massima limitata \u00e8 di 45 km/h conforme all'omologazione di un cinquantino."}
{"id": "9157884", "revid": "439868", "url": "https://it.wikipedia.org/wiki?curid=9157884", "title": "Bratu", "text": ""}
{"id": "9157885", "revid": "149485", "url": "https://it.wikipedia.org/wiki?curid=9157885", "title": "Zholaman Sharshenbekov", "text": "Biografia.\nAll'et\u00e0 di diciannove anni, ha vinto la medaglia d'argerno ai Campionati asiatici di Bi\u0161kek 2018 e ai mondiali di Budapest 2018.\nSi \u00e8 laureato vicecampione continentale ai campionati asiatici di Nuova Delhi 2020 ed ha vinto l'oro alla Coppa del mondo individuale di Belgrado, competizione che ha preso il posto dei mondiali, annullati a causa dell'insorgere emergenza sanitaria, conseguenza della pandemia di COVID-19.\nNell'agosto 2021 ha rappresentato il ai Giochi olimpici estivi di , in cui si \u00e8 stato eliminato agli ottavi del torneo dei 60\u00a0kg dal moldavo Victor Ciobanu, dopo aver superato il kazako Meirambek Ainagulov ai sedicesimi. Ha vinto l'argento ai mondiali di Oslo 2021, perdendo l'incontro decisivo contro Victor Ciobanu; era arrivato in finale eliminado nell'ordine il bielorusso Maksim Kazharski, il georgiano Irakli Dzimistarishvili e l'azero Murad M\u0259mm\u0259dov."}
{"id": "9157887", "revid": "599013", "url": "https://it.wikipedia.org/wiki?curid=9157887", "title": "Ana Tot", "text": "Carriera.\nCon la ha disputato i Campionati europei del 1970."}
{"id": "9157889", "revid": "439868", "url": "https://it.wikipedia.org/wiki?curid=9157889", "title": "Kaasa", "text": ""}
{"id": "9157896", "revid": "300067", "url": "https://it.wikipedia.org/wiki?curid=9157896", "title": "Ana Pataki", "text": ""}
{"id": "9157897", "revid": "762947", "url": "https://it.wikipedia.org/wiki?curid=9157897", "title": "Semen Stepanovi\u010d Hulak-Artemovs'kyj", "text": "\u00c8 noto principalmente per la sua opera comica \"Zaporozhets za Dunayem\" (\"Un Cosacco zaporozhiano al di l\u00e0 del Danubio\"), nonch\u00e9 per il suo talento drammatico e la sua voce baritonale potente e ricca. Era il nipote del poeta Petro Hulak-Artemovs'kyj e amico intimo di Taras Hryhorovy\u010d \u0160ev\u010denko.\nBiografia.\nHulak-Artemovs'kyj nacque a Horody\u0161\u010de, Governatorato di Kiev (oggi in Ucraina indipendente) dalla famiglia di un sacerdote e studi\u00f2 al Seminario Teologico di Kiev dal 1835 al 1838. Avendo attirato l'attenzione di Michail Glinka, il giovane Semen fu portato nella capitale dell'impero, San Pietroburgo nel 1838 per ricevere una formazione vocale direttamente da Glinka, nonch\u00e9 l'ingresso nel Coro della Cappella Imperiale. L'anno successivo Hulak-Artemovs'kyj part\u00ec per continuare i suoi studi in Italia. Verso la fine del suo soggiorno in quel paese, inizi\u00f2 a esibirsi in opere liriche a Firenze. Al suo ritorno a San Pietroburgo nel 1842 Hulak-Artemovs'kyj divenne solista dell'Opera Imperiale al Teatro Imperiale Bol'\u0161oj Kamennyj, posizione che mantenne per 22 anni. Nel 1852 e nel 1853 cant\u00f2 ruoli nelle prime due opere di Anton Rubin\u0161tejn, \"Demetrio di Russia\" e \"Fomka il matto\".\nHulak-Artemovs'kyj si esib\u00ec al Teatro Bol'\u0161oj di Mosca dal 1864 al 1865. Ha interpretato oltre cinquanta ruoli operistici durante la sua carriera, tra cui Ruslan in \"Ruslan e Ljudmila\" di Glinka, Masetto nel \"Don Giovanni\" di Mozart, cos\u00ec come Antonio e Lord Ashton nella \"Linda di Chamounix\" e \"Lucia di Lammermoor\" di Donizetti.\nCompositore di opere, oltre che di musica vocale e strumentale, Hulak-Artemovs'kyj compose la sua opera fondamentale, \"Zaporozhets za Dunayem\", nel 1864, dopo aver completato il libretto nel 1862.\nLa sua amicizia con Taras Hryhorovy\u010d \u0160ev\u010denko inizi\u00f2 nell'autunno del 1838, dopo un incontro casuale a San Pietroburgo. L'amicizia per tutta la vita continu\u00f2 durante l'incarcerazione di \u0160ev\u010denko e il successivo rilascio e si dice che abbia fortemente influenzato la visione del mondo di Hulak-Artemovs'kyj. Dedic\u00f2 la sua canzone \"Un albero di acero si erge sul fiume\" (in ucraino: \"\", translit. \"Stoyit' yavir nad vodoyu\") a Shevchenko.\nHulak-Artemovs'kyj mor\u00ec all'et\u00e0 di 60 anni a Mosca."}
{"id": "9157898", "revid": "125868498", "url": "https://it.wikipedia.org/wiki?curid=9157898", "title": "Chukwubuike Adamu", "text": "Carriera.\nCresciuto nel settore giovanile del , nel 2018 viene aggregato alla squadra affiliata del con cui debutta fra i professionisti il 2 novembre in occasione dell'incontro di 2. Liga perso 4-0 contro il . Il 9 settembre 2020 debutta in prima squadra nel match di \u00d6FB-Cup vinto 10-0 contro il Bregenz e nel gennaio seguente viene prestato al fino al termine della stagione.\nStatistiche.\nPresenze e reti nei club.\n\"Statistiche aggiornate al 20 ottobre 2021.\""}
{"id": "9157899", "revid": "458786", "url": "https://it.wikipedia.org/wiki?curid=9157899", "title": "Junior Chukwubuike Adamu", "text": ""}
{"id": "9157900", "revid": "458786", "url": "https://it.wikipedia.org/wiki?curid=9157900", "title": "Junior Adamu", "text": ""}
{"id": "9157908", "revid": "767487", "url": "https://it.wikipedia.org/wiki?curid=9157908", "title": "L'Arminuta (film)", "text": "L'Arminuta \u00e8 un film del 2021 diretto da Giuseppe Bonito\nIl film \u00e8 stato liberamente tratto dall'omonimo romanzo di Donatella Di Pietrantonio, vincitore del Premio Campiello 2017).\nProduzione.\nSebbene ambientato in Abruzzo, il lungometraggio \u00e8 stato girato interamente nel Lazio, con le riprese effettuate nei comuni di Fara in Sabina (RI), Latina, Mompeo (RI) e Montopoli di Sabina (RI).\nPromozione.\nIl trailer del film \u00e8 stato diffuso online il 1\u00ba ottobre 2021.\nDistribuzione.\nLa pellicola \u00e8 stata distribuita nelle sale cinematografiche italiane a partire dal 21 ottobre 2021 da Lucky Red."}
{"id": "9157909", "revid": "287204", "url": "https://it.wikipedia.org/wiki?curid=9157909", "title": "Ritratto del cavaliere Giovanni Paolo Pesenti", "text": "Il ritratto del cavaliere Giovanni Paolo Pesenti \u00e8 un dipinto olio su tela di Carlo Ceresa conservato in collezione privata datato 1650. Il dipinto, con altri ritratti dell'artista lo porteranno a diventare uno dei pi\u00f9 grandi pittori del Seicento bergamasco.\nDella famiglia Pesenti il Ceresa far\u00e0 nel tempo molti ritratti, tra i quali il primo suo ritratto del 1628 al giovane Gerolamo di Francesco Maria Pesenti.\nStoria e Descrizione.\nIl dipinto raffigura il cavaliere Giovanni Paolo Pesenti all'et\u00e0 di 71 anni, e presenta l'iscrizione: \nIl personaggio dell'importante famiglia Pesenti di Bergamo, era nato nel 1579, unico figlio di Francesco e Maddalena Medolasa e aveva girato il mondo per poi decidere nel 1612, all'et\u00e0 di 33 anni, di recarsi in Terra Santa. Il suo viaggio dur\u00f2 un anno e lo raccont\u00f2 nel libro \u00abPellegrinaggio di Gerusalemme Fatto e descritto per Giovanni Paolo Pesenti\u00bb, un diario di viaggio. Fu poi nella pasqua del 1613 nominato cavaliere del Santo Sepolcro. \nIl soggetto \u00e8 raffigurato avvolto nel manto nero dei cavalieri gerosolimitani del Sacro Sepolcro, come indicato dalle cinque croci rosse poste sullo stemma presente nella parte superiore con il blasone della famiglia Pesenti, e il medaglione d'oro che \u00e8 appeso al collo nonch\u00e9 il ricamo sempre con le cinque croci sulla manica del mantello che danno all'abito un inteso colore. Il Pesenti \u00e8 inserito in uno sfondo anonimo dalle tonalit\u00e0 grigie scuro che sfumano al nero, poggia la mano destra sul di un libro, diario da lui scritto con vistoso orgoglio, durante il suo viaggio in Terra Santa, mentre con la sinistra trattine un paio di guanti di colore ocra, diventando tutti punti di colore, che con l'ampio collo bianco illuminano la tela. Il corpo sembra chinarsi in avanti sembra per puntualizzare l'importanza della sua opera, con un'espressione particolarmente intensa e vivace, uno sguardo che vuole catturare attenzione. Anche in questo ritratto come nel Ritratto di Bernardo Gritti, l'artista si allontana dai ritratti di matrice veneziana proponendo un'opera decisamente pi\u00f9 sobria ma molto naturale.\nIl personaggio \u00e8 inserito in uno ambiente grigio, impersonale, che ricorda i ritratti del Moroni, ma si presenta con un'intensit\u00e0 di sguardo che cattura l'osservatore presentandogli un personaggio di grande personalit\u00e0.\nIl padre di Giovanni Paolo, Francesco, ebbe altri due figli in seconde nozze, con Elena Careggi, Giovanni e Girolamo, di entrambi il Ceresa far\u00e0 il ritratto. Il primo \"Ritratto di Giovanni di Francesco Pesenti\" conservato in collezione privata e eseguito nel 1650; ci presenta un personaggio di sessantadue anni, come riporta lo dicitura posta sul lato sinistro superiore, e lo stemma della famiglia Pesenti su quello superiore destro. Il Ceresa ripropone lo schema che era di sua abitudine, con la mano sinistra del personaggio poggiante sul messale posto su di un tavolo mentre la destra sul fianco mentre trattiene tra le dita un cappello a larghe falde. Del dipinto ne far\u00e0 una copia che gli eredi doneranno all'allora Ospedale Maggiore.\nDel secondo figlio il Ceresa fece il ritratto datato 1628, il primo dei ritratti eseguiti dall'artista: \"Ritratto di Girolamo di Francesco Pesenti\", raffigurato all'et\u00e0 di 28 anni, forse in occasione del suo matrimonio con Teodora Agazzi. A fianco del personaggio l'artista raffigura una finestra aperta, riproponendo lavori moroniani. Il dipinto verr\u00e0 pi\u00f9 volte ritoccato non permettendone uno studio preciso. I figli del Girolamo verranno ritratti ancora dal Ceresa nel 1650 \"Ritratto di Pietro Maria Pesenti di ventun anni\", e nel 1657 della moglie \"Ritratto di Maria passi in Pesenti\" e nel medesimo anno \"Ritratto di Anna Maria Pesenti a ventun anni\", figlia di Girolamo."}
{"id": "9157913", "revid": "1924342", "url": "https://it.wikipedia.org/wiki?curid=9157913", "title": "Spomenka Milojevi\u0107", "text": "Carriera.\nCon la ha disputato due edizioni dei Campionati mondiali (1964, 1967) e tre dei Campionati europei (1962, 1964, 1968)."}
{"id": "9157915", "revid": "300067", "url": "https://it.wikipedia.org/wiki?curid=9157915", "title": "Spomenka Milojevic", "text": ""}
{"id": "9157916", "revid": "300067", "url": "https://it.wikipedia.org/wiki?curid=9157916", "title": "Spomenka Lazarevi\u0107", "text": ""}
{"id": "9157917", "revid": "300067", "url": "https://it.wikipedia.org/wiki?curid=9157917", "title": "Spomenka Lazarevic", "text": ""}
